Buggenhout.
Buggenhout is een plaats en gemeente in de Belgische provincie Oost-Vlaanderen. De gemeente telt ruim 14.000 inwoners, die Buggenhoutenaars worden genoemd.
Geschiedenis.
Buggenhout lag van de karolingische tijd tot de elfde eeuw in de Brabantgouw. Van de elfde eeuw tot het einde van de achttiende eeuw maakte het deel uit van het kwartier Brussel van het hertogdom Brabant. In de late Middeleeuwen moest een soort gemengde Brabants-Vlaamse commissie er geregeld de (grens)palen controleren.
De Fransen deelden Buggenhout in 1796 in bij het Scheldedepartement, dat in 1815 werd omgevormd tot provincie Oost-Vlaanderen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Sport.
In Buggenhout spelen de voetbalclubs Rangers Opdorp en Eendracht Buggenhout.
In 2013 werden voetbalclubs Sparta Buggenhout en Eendracht Opstal: Eendracht Buggenhout
Andere sporten die in Buggenhout worden beoefend zijn onder meer lacrosse bij de Buggenhout Brewers, judo bij judoschool Ippon Buggenhout en krachtbal bij 'T klaverken Buggenhout.
Brouwershuis Van Damme.
De gebouwen in de jaren 1920.
Het gebouw bij de afbraak in 2010.
In 2010 begon men met de afbraak van het gebouwen van Café De Ton, de Feestzaal D'Oude Post en een derde woning. Het oudste gedeelte van het gebouw dateerde van 1878, het werd opgericht door brouwer Julien Van Damme-Kiekens. In de twee linkse gedeelten huisde - sinds 1903 - het "Gesticht Tanghe" of de "Kostschool voor jongens A. Tanghe-Van Damme". In 1922 werd het opgevolgd door de "Kostschool voor jongens C. Ghijsselinckx", die bleef er tot 1927.
In de rechterzijde huisde vanaf 1883 brouwerij Van Damme-Meert, die bleef er tot in 1938. Daarna werd het een bierdepot en limonadefabriek. Het middengedeelte was een tijdje het postkantoor, later Feestzaal d'Oude Post. Het linkse deel werd café De Ton. De laatste eigenaar van het complex was Brouwerij De Landtsheer.
Na de afbraak komt er een nieuwbouw met 3 verdiepingen, 19 appartementen en 4 winkelruimten.
Politiek.
Vroeger werd de politiek in Buggenhout gedomineerd door enkele families die ook sterk betrokken waren bij de lokale nijverheid: Mistiaen (garentwijnders), Bosteels (van brouwerij Bosteels) en De Landtsheer (van brouwerij De Landtsheer).
Bestuur 2013-2018.
Burgemeester blijft Tom Van Herreweghe (NCD). Hij leidt een coalitie bestaande uit NCD, N-VA en Open Vld. Samen vormen ze de meerderheid met 14 op 23 zetels.
Resultaten gemeenteraadsverkiezingen sinds 1976.
De zetels van de gevormde coalitie krijgen als achtergrondkleur de partijkleur. De zetels van de lijst die de burgemeester levert, staan vetjes afgedrukt.De rode cijfers naast de gegevens duiden aan onder welke naam de partijen telkens bij een verkiezing opkwamen.
Politieke mandaten buiten de gemeente.
Enkele Buggenhoutenaars namen een politieke functie waar die de gemeente oversteeg. Het zijn Hilde Bruggeman, gedeputeerde voor Oost-Vlaanderen; Paul Van Malderen, Vlaams parlementslid; Jozef Steps, volksvertegenwoordiger. Ook minister Robert De Man bracht een deel van zijn jeugd in Buggenhout door.
Parochies.
Het grondgebied van de gemeente telt vier katholieke parochies.
De eerste drie behoren tot het decanaat Lebbeke, Den Briel behoort tot het decanaat Dendermonde omdat de kerk op Baasroods grondgebied staat.
Kloosters.
Buggenhout heeft één klooster: de zusters van de H.Vincentius, gelegen aan de Klooster- en Schoolstraat. Het is een stichting vanuit het klooster van Deinze.
Vroeger waren er wel meer religieuzen actief: dezelfde zusters hadden een bijhuis te Opstal aan de Broekstraat, er waren de zusters van de H.Vincentius te Opdorp aan de Dries, en de Paters van het H.Hart in het kasteel van Opdorp (jongenstehuis Prins Albert). De aanwezigheid van de Zusters Maricolen en de Missiezusters was kortstondig maar blijft bewaard in de straatnamen Maricolenweg en Missiestraat.

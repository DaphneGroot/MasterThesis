Bergeijk (gemeente).
Bergeijk (Brabants: "Bérgààjk")() (tot 25 september 1998 officieel Bergeyk) is een plaats en gemeente in de provincie Noord-Brabant. De Kempense gemeente telt inwoners (: bron: CBS) en heeft een oppervlakte van 103,22 km² (waarvan 0,70 km² water en ruim een kwart bos- en natuurgebied). De gemeente Bergeijk maakt deel uit van het kaderwetgebied SRE. De gemeente Bergeijk (geschreven met ij) is in 1997 ontstaan door de herindeling van de gemeenten Bergeyk, Luyksgestel, Riethoven en Westerhoven. Ofschoon van oorsprong een agrarische gemeente neemt toerisme en recreatie een steeds belangrijkere plaats in (De Kempervennen, Camping de Paal, Camping de Zwarte Bergen enz.) De gemeente kenmerkt zich dan ook door prachtig natuurschoon. In 2007 is een natuurplan in gebruik genomen. In 2013 is de gemeente Bergeijk verkozen tot "een van de groenste dorpen van Europa".
In 1923 werd Bergeijk de hoofdvestigingsplaats van de coöperatieve Weverij de Ploeg, die bekend werd door haar moderne collectie woningtextiel. Het fabrieksgebouw uit 1957 is een ontwerp van Gerrit Rietveld. Bergeijk kent naast dit fabrieksgebouw nog enkele andere bouwwerken van Gerrit Rietveld zoals een bushalte, een klok (beide nabij de voormalige weverij) en enkele huizen.
Bergeijk is landelijk bekend geworden door het humoristisch programma Radio Bergeijk. Programma's van deze fictieve lokale zender worden door de VPRO op Radio 1 landelijk uitgezonden.
Dorpskernen.
In totaal, voor de gehele gemeente: 18.255 inwoners.
Gemeenteraad.
De huidige gemeenteraad van Bergeijk werd verkozen bij de gemeenteraadsverkiezingen van 19 maart 2014.
Topografie.
"Topografische kaart van gemeente Bergeijk. Klik op de kaart voor een vergroting."

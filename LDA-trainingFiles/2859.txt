	Amerikaanse onderminister over nieuwe Westerse druk op oorlogspartijen: 'In Bosni is cruciale fase begonnen'
	De internationale gemeenschap lijkt na een jaar van passiviteit orde op zaken te willen stellen in Bosni. De ene na de andere Westerse leider komt op bezoek om vooral de Servirs te waarschuwen: vluchtelingen moeten terugkeren en oorlogsmisdadigers uitgeleverd. De Amerikaanse onderminister John Shattuck legt uit dat een cruciale fase is aangebroken.

Van onze verslaggever
Philippe Remarque
 DEN HAAG
'De situatie in Bosni is veel beter dan een jaar geleden, maar zij zal niet verder verbeteren zonder de arrestatie van de oorlogsmisdadigers en de mogelijkheid dat sommige mensen naar hun huizen terugkeren. Dit is een cruciale periode in het vredesproces in Bosni.'
John Shattuck, de Amerikaanse onderminister van Buitenlandse Zaken voor Democratie, Mensenrechten en Arbeid, doet na zijn reis naar Bosni Den Haag aan. Shattuck is blij dat het Westen is begonnen de druk op de Bosnische partijen op te voeren.
'Het is nu zo klaar als een klontje dat iedereen die het vredesproces dwarszit, geen hulp krijgt. Ik en anderen die onlangs in Bosni zijn geweest, zoals Kinkel, Cook, en volgende week Holbrooke, maken heel duidelijk aan de lokale leiders dat ze geen geld krijgen als ze niet meewerken. We hameren op de uitlevering van oorlogsmisdadigers, de terugkeer van vluchtelingen en de vrijheid van de media, vooral in Bosnisch-Servische Republiek.'
- De retoriek neemt dus toe.
'Maar ook de actie neemt toe. Want geld spreekt een duidelijke taal. Ten eerste heeft de donorconferentie in Brussel strenge voorwaarden verbonden aan de hulp bij de wederopbouw. Ten tweede heeft de Wereldbank besloten om een lening van 40 miljoen dollar aan Kroati op te schorten, totdat dat land zich actiever opstelt bij het uitleveren van oorlogsmisdadigers aan het tribunaal in Den Haag en de terugkeer van vluchtelingen.'
- Heeft u de lokale leiders kunnen overtuigen op uw reis?
'We komen verder met sommige leiders. Er zijn een stuk of tien Bosnische steden waarvan de burgemeesters zeggen dat ze zullen helpen bij de terugkeer van vluchtelingen. Mevrouw Plavsic, de president van het Servische deel, staat veel positiever tegenover Dayton dan een half jaar geleden. Maar anderen, zoals Karadzic en Krajisnik, zitten het vredesproces dwars.'
- Gaan de NAVO-troepen nog meer oorlogsmisdadigers arresteren?
'Geen oorlogsmisdadiger in Bosni zou 's nachts goed moeten slapen. Want ze zullen, op verschillende manieren, zeker naar Den Haag worden gebracht. Het mandaat staat SFOR-troepen toe om iedere oorlogsmidadiger te arresteren met wie ze in contact kunnen komen.'
- Gaan NAVO-troepen ook helpen bij de terugkeer van vluchtelingen?
'Uiteindelijk moet het Bosnische volk zelf het vredesproces uitvoeren. Maar de Amerikaanse troepen scheppen een omgeving waarin vluchtelingen kunnen terugkeren. Ik heb in Brcko voor het eerst Moslim-vluchtelingen gezien die weer in hun verwoeste huis op Servisch grondgebied zijn getrokken.'
- Maar worden die Moslims niet gewoon verdreven als de NAVO-troepen vertrekken in juni 1998?
'We moeten ervoor zorgen dat de mensen dit proces zelf voortzetten. Ze moeten er belang bij hebben. Als ze zijn uitgeput door het conflict en de mogelijkheden voor economische groei gaan zien, dan denk ik dat de kans op hervatting van het conflict vermindert.'

- Kan dat binnen een jaar zonder buitenlandse soldaten?
'President Clinton heeft zeer duidelijk gemaakt dat de Amerikaanse troepen, in ieder geval deze troepen, volgens schema zullen vertrekken. We moeten bekijken wat daarna nodig is. Want de VS zullen nauw betrokken blijven bij Bosni.'

- Dus toch Amerikaanse troepen voor Bosni na juni 1998?
'Dat heb ik niet gezegd. Aan de belofte om dze troepen thuis te brengen zal worden vastgehouden. Meer dan dat kan ik niet zeggen.'
- Wat is de reden voor het actievere westerse optreden in Bosni?
'Minister van Buitenlandse Zaken Albright heeft het erg goed gezegd: dit proces is geen foto, maar een erg lange film. De film begon in Dayton, het eerste uur bestond uit het scheiden van de oorlogspartijen en het instellen van nationale instituties. Maar vandaag zijn we op een punt dat oorlogsmidadigers, de terugkeer van de vluchtelingen en de media de belangrijkste issues zijn geworden. Die waren altijd al belangrijk, maar je kunt nu eenmaal niet alles tegelijk doen.'

Foto
	John Shattuck FOTO GUUS DUBBELMAN - DE VOLKSKRANT


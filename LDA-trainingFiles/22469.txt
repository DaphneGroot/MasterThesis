Nissan Skyline.
De Nissan Skyline is een automodel van het Japanse merk Nissan.
Er zijn tal van varianten van de Nissan Skyline uitgebracht, waaronder het vlaggenschip GT-R die in de jaren 60 werd geïntroduceerd. Deze was voor zijn tijd geavanceerd te noemen. Anno 2005 kunnen de R33/R34 GT-R vergeleken worden met de hedendaagse exoten zoals de E60 M5 (met S85 motor). Echter, de huidige 4WD-wereldrecords in alle categorieën zijn nog steeds bezet door de Skylines. Onder andere bijvoorbeeld het 4WD-wereldrecord van 387 km/h en dragacceleratie van 0 naar 300 km/h in 7,5 seconden. Om in concrete bewoordingen te treden: de Heat Treatments Drag Skyline GT-R werd door Reece McGregor uit Nieuw-Zeeland gereden op kwart mijl met vanaf stilstand naar 311 kilometer per uur in 7,412 seconden.
Desbetreffende records daarvan worden geleverd door (gn.) RB26DETT ("The engine of the year 1995, 1996, 1997"), die van origine voor de rally/racerij ontwikkeld was. Dat blijkt ook uit het feit dat de Skylines 50 keer achter elkaar de JGTC-kampioenschappen domineerden (1ste, 2de, 3de plaatsen). De JGTC gelden in Japan als de belangrijkste racetoernooi. In 1989 debuteerde de GT-R in de Japan Touring Car Groep A en was reeds tijdens het eerste seizoen onverslaanbaar. Gedurende vier jaar won de Skyline het kampioenschap, met 29 zeges uit 29 races. In 1991 deed de R32 GT-R voor het eerst mee aan de 24-uursrace op de Nürburgring in de Groep N klasse, en ging meteen met de zege aan de haal. In hetzelfde jaar werd ook onverwijld de 24-uursrace op het Spa-Francorchamps circuit voor Groep A en N1 gewonnen. Daarna namen ze niet meer deel aan de races, onder meer omdat Nissan besloot te stoppen met de fabrieksproductie van Skylines. Het merk wilde zich richten op 'de gewone burger', zo bepaalde de voormalige bedrijfsleiding. Dit bleek een misstap van formaat. Niet veel later werden ze opgeslokt door Renault Groep.
Wegens de wetgeving van de Japanse regering werd dit motorblok vanaf de GT R31 S-series geknepen naar 278 pk standaard aan het vliegwiel. Hierbij werden de huidige Skylines relatief makkelijk stock op te voeren. Ook het onderstel en de aandrijving waren toentertijd opmerkelijk, daar deze auto onder andere beschikt over vierwielbesturing (S-HICAS) en computergestuurde aandrijvingsverdeling (de door Nismo vervaardigde ATTESA-ETS Pro), deels afhankelijk van omstandigheden. Hiermee was het niet alleen mogelijk om enkel voor/achterzijde onafhankelijk te bepalen. Sterker: het werd per wiel geregeld, wat vooral het bochtengedrag en grip ten goede komt. Vrijwel alle Skylines worden met zescilindermotoren in een lijn afgeleverd, met de GT-R als topmodel. Over dat laatste schreef het Amerikaanse automagazine “Road & Track”: "The best straight-six sportcar to ever come from the land of the rising sun". Na een rit in 1000 pk sterke JUN R33 belabelde Jeremy Clarkson het als 'de auto met het beste weggedrag'.
Het eerste Skylinemodel is de CCR21 GT-2000. De laatste fabrieksaf Skyline (dato 1999) was de GT-R BNR34 V-Spec II. De Skyline modellen werden destijds alleen in Japan, Engeland, en Australië verkocht. Een van de grootste nadelen die genoemd zijn, is dat hij enkel als right steer-constructie leverbaar is. Dit vanwege zijn aparte motorconstructie en ATTESA E-TS PRO aandrijvingssysteem.
De lijst van BNR34-modellen in chronologische vorm (fabrieksaf geleverd), m.b.t. onderstel, besturing en diens aandrijving;
De BNR-34 GT-R Nismo Z-tune werd niet af fabriek geleverd. Nismo heeft als afscheidsmodel voor de Skyline GT-R een serie van 20 Z-Tunes gebouwd, ze namen eerst 20 gebruikte Skyline R34 GT-R's, elk met minder dan 29 000 kilometer op de teller. Die hebben een opgeboord RB26DETT blok met 2,8 L cilinderinhoud, grotere IHI turbo's en interne aanpassingen waardoor de motor tot 8000 toeren kan draaien. De eerste Z-Tune R34 werd gebouwd in 2003. Alhoewel Nismo er 20 wou bouwen, zijn er echter maar 19 (inclusief 2 prototypes) gemaakt. De Z-Tune R34 is vaak beschouwd als de duurste weglegale Skyline ooit. (prijzen voor sommige waren meer dan 180 000 Amerikaanse dollar)
De RB26DETT die in de R32 en R33 GT-R's-series nestelt. De RB26DETT uit een R34 heeft een rood kleppendeksel.

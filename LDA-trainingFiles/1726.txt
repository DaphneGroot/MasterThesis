	Sony bouwt in Egypte 'Hollywood aan de Nijl'
	Van onze verslaggever
BADHOEVEDORP
Een door Sony Broadcast & Professional Europe geleid bedrijvenconsortium gaat voor de Egyptische staatsomroep ERTU even buiten Ca√Øro een reuzachtig digitaal productie- en studiocomplex bouwen. Het deze week afgesloten contract, ter waarde van 314 miljoen dollar (ruim 580 miljoen gulden), is naar eigen zeggen de grootste order die Sony ooit kreeg.
Het nieuwe complex, dat nu al 'Hollywood aan de Nijl' wordt genoemd, krijgt een oppervlakte van 420 duizend vierkante meter en gaat het hart vormen van een Media Productie Stad die de Egyptische staats-tv gaat neerzetten.  Jaarlijks moet dit televisie-, video- en filmcomplex 2100 uur aan programma's gaan produceren.


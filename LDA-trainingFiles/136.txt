	XTC IN PRAAG
	Drie Nederlanders en hun vijf Tsjechische handlangers die in Praag voor de productie van XTC terechtstaan, hebben donderdag ontkend dat zij drugs maakten. Het ging slechts om een nieuw sekspepmiddel (afrodisiacum), beweerde de aangeklaagde I. V. donderdag. De andere verdachten sloten zich bij zijn verklaring aan. Het proces tegen het achttal begon maandag onder zware beveiliging. Justitie acht de Nederlanders en Tsjechen schuldig aan het opzetten van laboratoria voor het maken van XTC-pillen.


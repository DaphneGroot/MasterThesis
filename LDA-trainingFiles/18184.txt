 FRIESLAND BANK NEEMT BELANG 60 PCT IN BANGERT. 
 AMSTERDAM, 4 maart (Reuter) - Friesland bank wil een belang van 60 procent nemen in de effectenbank Bangert-Pontier, aldus een bericht van Bank Bangert Pontier. 
 Tegelijk zal het belang van de directie van Bangert Pontier worden uitgebreid naar 40 procent. 
 "Met de transactie zal de deelname van de overige aandeelhouders, waaronder Petercam in Brussel, en Crescentia XIII Holding alsmede een aantal particuliere beleggers worden beeindigd," aldus het bericht. 
 "In het licht van de ontwikkelingen op het gebied van sparen en beleggen in de particuliere markt acht de Friesland Bank een eigen aanwezigheid op de professionele effectenmarkt gewenst," aldus het bericht. 
 In 1996 bedroegen de totale baten van Bangert Pontier ongeveer 20 miljoen gulden en de operationele winst kwam uit op 5,7 miljoen gulden. 
 ".....Friesland Bank als aandeelhouder biedt een zeer vruchtbaar potentieel voor samenwerking in de particuliere markt, zowel op het gebied van reguliere effectendiensten als de afzet van optiestructuren en bijzondere beleggingsproducten." 
 - Redactie Amsterdam +020 - 504 5000. 
 (c) Reuters Limited 1997. 

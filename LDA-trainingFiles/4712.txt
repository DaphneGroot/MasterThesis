	Exotisch New York krimpt tot verzameling luciferdoosjes op Poetry
	Van onze medewerker
Wim Brands

ROTTERDAM
New York was ooit de stad die alles belichaamde wat thuis niet was. Tegenwoordig is de stad hooguit een vreemde variant van thuis. Of, op mooie dagen, een exotische. Het is dus maar de vraag of de woorden van de beatdichter Gary Snyder nog steeds hout snijden: 'New York is like a sea anemone/ Wide and waving in the Sea of Economy'. En was Charles Simic niet te lyrisch toen hij bedacht dat New York een t ingewikkelde plek is voor maar n god en n duivel?
Bloemlezer Eliot Weinberger, die American poetry since 1950 samenstelde, had dinsdagavond maar weinig woorden nodig om de verandering die zijn stad onderging te schetsen. Het was dus ook niet vreemd dat veel gedichten die hij uitkoos voor het programma 'Dichters in New York' dateren uit de tijd dat de stad nog een magische uitstraling had.
Weinbergers inleiding in de kleine zaal was een hoopvol begin van 'Dichters in New York'. Jammer dat kort daarna de stad begon te krimpen tot een verzameling lucifersdoosjes. Een paar dichters, die hun favoriete gedichten zouden voorlezen, lieten het afweten. Richard Wilbur kon door tegenwind niet naar Rotterdam komen en de Duitse dichter Thomas Kling had geen zin. Toen ook Ren Huigen zich bedacht, bleven alleen de Portugese Adilia Lopes en de Engelse Lavinia Greenlaw over en restte voornamelijk het voorlezen van de door Weinberger uitgekozen gedichten.
Dat voorlezen werd gedaan door drie acteurs. Het idee was goed: gedichten van zonsopgang tot zonsondergang. De uitvoering was verschrikkelijk: de gedichten werden veel te theatraal gebracht, met name Bertolt Brecht moest het daardoor ontgelden.
In de grote zaal werd intussen de Duitse dichter Rolf Haufs genterviewd door presentator Daan Carstens. Het was een ultrakort gesprek dat verbale slapstick opleverde. Onbedoeld, uit de school van Stan Laurel die de telefoon opneemt, hoort dat 'this is a long distance from Alabama', antwoordt 'It sure is' en dan ophangt. Iemand heeft gezegd dat uw werk niet filosofisch is, maar toch existentieel, zei Carstens tegen Haufs, die reageerde met: 'Wer war das?'
Gelukkig bleek het met het 'existentile gehalte' van Haufs pozie nogal mee te vallen toen de dichter begon voor te dragen. Haufs is niet beducht voor de ironie als stijlmiddel, zoals bijvoorbeeld bleek uit de strofe:
 Lieve hemel.
De heiligen hangen
Met hun hoofd omlaag.

Bovendien houdt Haufs ervan om zo nu en dan bijterig uit de hoek te komen. 'Onder het dak de loedertjes', is een typische regel van hem. Wreder van inhoud is de pozie van Lennart Sjgren die na Haufs optrad. Sjgren werd geboren op het Zweedse eiland land in de Oostzee en hij woont daar nog. Sjgren las zijn gedichten met een stem vol berusting. Wat niet zo verwonderlijk is als je wereld wordt gedomineerd door eten of gegeten worden. Zelfs in een kalm begin berust bij Sjgren onheil: 'Degenen die belang stelden in de verkoop van ijs verzamelden zich eertijds met lange zagen op de meren'.
Dat je voor onheilspellende pozie soms bijna helemaal geen woorden nodig hebt - en ook geen dichters - werd overigens dinsdagavond gedemonstreerd door een danseres. Langzaam kwam ze de lange trap opgelopen, trok eenmaal boven kwaad haar jurk uit, en beende naakt weg terwijl uit een luidspreker schalde: I eat men like air.


 NIEUWE FINANCIEEL DIRECTEUR GIESSEN DE N. 
 KRIMPEN AAN DEN IJSSEL, 20 dec (Reuter) - Scheepswerf Van der Giessen-de Noord NV heeft meegedeeld dat registeraccountant M. Plaisier in januari 1997 in dienst zal treden als financieel directeur. 
 "Het ligt in het voornemen van de Raad van Commissarissen de heer Plaisier tevens te benoemen in de statutaire directie," aldus het bedrijf. Daartoe zal in het voorjaar van 1997 een algemene vergadering van aandeelhouders worden gehouden. 
 Plaisier is afkomstig van de GAK Groep in Amsterdam, waar hij nu werkzaam is als concern-directeur financiele en bedrijfseconomische zaken. 
 (c) Reuters Limited 1996. 

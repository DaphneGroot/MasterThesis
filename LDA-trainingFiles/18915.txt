Erquelinnes.
Erquelinnes is een plaats en gemeente in de provincie Henegouwen in België. De gemeente telt ruim 9500 inwoners. Erquelinnes ligt tegen de Franse grens, op tien kilometer van de Franse stad Maubeuge. In Erquelinnes stroomt de rivier de Samber België binnen. De gemeente maakt deel uit van de streek Thudinië.
Kernen.
De fusiegemeente bestaat uit zes deelgemeenten, die alle aan Frankrijk grenzen. Naast Erquelinnes zijn dit Bersillies-l'Abbaye, Grand-Reng, Hantes-Wihéries, Montignies-Saint-Christophe en Solre-sur-Sambre. Erquelinnes-centrum ligt aan de Samber. De bebouwde kern van Erquelinnes vormt een geheel met die van de Franse stad Jeumont, waarvan de kern grotendeels aan de andere kant van de Samber ligt. Het dorp Grand-Reng ligt iets meer naar het noorden, de andere kernen liggen ten zuiden. Montignies-Saint-Christophe en Hantes-Wihéries liggen langs het riviertje de Hantes. Bersillies-l'Abbeye en Solre-sur-Sambre liggen aan de Thure, die in Solre in de Samber vloeit.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Erquelinnes bestaat uit de lijst IC die de meerderheid van de zetels heeft.

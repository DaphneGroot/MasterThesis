Verkleinwoord.
Een verkleinwoord of diminutief is een woord waarvan de uitgang aangeeft dat het begrip dat ermee wordt aangeduid als klein moet worden gezien.
Zelfstandig naamwoord.
In het Nederlands wordt een verkleinwoord gevormd door achter het woord een suffix van het type "-je, -tje, -mpje, -pje" of "-etje" toe te voegen. In het Zuid-Nederlands zijn dit "-kje, -ke, eke, -ske" of "-ie", afhankelijk van het naamwoord. Ook in Noord-Nederlandse dialecten die beïnvloed zijn door het Fries komen deze laatste vormen voor.
Een verouderde uitgang is "-lijn", zoals in "vogelijn", wat men in poëzie nog weleens tegenkomt.
In het Nederlands zijn alle verkleinwoorden onzijdig.
Bijvoeglijk naamwoord/bijwoord.
Niet alleen zelfstandige naamwoorden kunnen worden verkleind, ook bijvoeglijke naamwoorden en bijwoorden. Het bijvoeglijk naamwoord wordt door de verkleining echter zelfstandig. Een bijwoord blijft bijwoordelijk. Opvallend is dat er dan een "-s" wordt toegevoegd.
Verschillende betekenis.
Sommige woorden hebben twee verkleinwoorden, elk met een eigen betekenis.
Verkleinwoorden zonder stamvorm.
Er zijn ook verkleinwoorden die alleen als zodanig voorkomen. Er bestaat geen vorm zonder -je of die vorm is ongebruikelijk.
Hetzelfde geldt voor verkleinwoorden in bepaalde staande uitdrukkingen, zoals 'kooltje vuur' en 'boontje komt om zijn loontje'.
Aparte betekenis.
Soms krijgt een verkleinwoord een eigen betekenis, die zich zelfstandig van een niet verkleind woord ontwikkelt.
Geen verkleining.
Belangrijker is nog, dat verkleinwoorden vaak een affectieve functie hebben.
Duits.
In het Duits eindigen de verkleinwoorden meestal op "-chen" (het equivalent van "-je") of op "-lein", wanneer het grondwoord op /ç/ of /χ/ eindigt.
Zo is het gebruikelijke verkleinwoord van 'Baum' "Bäumchen", maar moet dat van 'Strauch' altijd "Sträuchlein" zijn; dit ter vermijding van een dubbele ‘ch’-klank. In het algemeen worden verkleinwoorden in het Duits minder frequent gebruikt dan in het Nederlands, maar het gebruik ervan is in principe steeds morfologisch mogelijk. Vaak kan een verkleinwoord ook een humoristisch effect hebben.
De regel is dat een verkleinwoord waar mogelijk altijd een umlaut teweegbrengt. Dit is namelijk een productieve regel, die ook op nieuwvormingen wordt toegepast.
Waar umlaut niet mogelijk is, volgt eenvoudigweg een aanhechting van "-chen" of "-lein". De klinker waarop umlaut wordt toegepast, bevindt zich best zo dicht mogelijk bij het verkleinende suffix: "Gärtenchen" en "Äbendchen" bijvoorbeeld klinken hoogst ongewoon en zullen doorgaans een ironisch effect hebben. Om poëtische of prosodische redenen kan men "-lein" gebruiken waar het normalerwijze "-chen" zou zijn — omgekeerd echter niet.
Ongebruikelijk is umlaut bij eigen- of koosnamen: "Hugochen", "Mariachen" en "Jungchen" zijn gangbaar, "Hugöchen", "Mariächen" en "Jüngchen" hebben een humoristische uitwerking.
Afrikaans.
Het Afrikaans, dat uit het 17e-eeuwse Nederlands is voortgekomen, is bijna identiek aan het Nederlands in het gebruik van verkleinwoorden. De meest opvallende verschillen zijn dat Afrikaanse verkleinwoorden op -ie eindigen in in plaats van -e zoals in het Nederlands (vergelijk: "bietjie" en "beetje", "mandjie" en "mandje") en dat in het Afrikaans bijvoeglijke naamwoorden en bijwoorden geen verkleinwoorden kennen. Verkleinwoorden worden zeer vaak gebruikt in Afrikaans, nog vaker dan in het Nederlands.
Frans.
In het Frans eindigen de verkleinwoorden op "-et" of "-ette".
Spaans.
In het Spaans eindigen de verkleinwoorden onder meer op "-ito"/"-ita" of "-illo"/"-illa". Soms wordt een "c" tussengevoegd: "Carmencita".
Ook bijvoeglijke naamwoorden kunnen verkleind worden: "pequeñito" (letterlijk "kleintjes").
Het woord "bonito" ("leuk") is een versteende verkleinvorm van "bueno" ("goed").
Engels.
In het Engels wordt weinig gebruikgemaakt van verkleinwoorden. De meeste verkleinwoorden zijn versteende vormen. De (bij benadering) zes achtervoegsels die als formans voor een verkleinwoord kunnen optreden, zijn meestal niet productief (er kunnen geen nieuwe woorden meer mee worden gemaakt). Daarom valt te verdedigen dat het Engels de minste verkleinwoorden heeft van alle West-Germaanse talen. Het gebruik ervan neemt bovendien in hedendaags Engels verder af.
Deze achtervoegsels worden doorgaans toegevoegd aan zelfstandige naamwoorden, maar ook andere woordsoorten komen in aanmerking ("dearie", "weakling" - bijvoeglijke naamwoorden; "underling" "handlanger" - bijwoord of voorzetsel en "beetle" is verwant aan een werkwoord). Dit resulteert in een verkleinwoord dat uiteraard weer wél een zelfstandig naamwoord is.
Van deze zes achtervoegsels is eigenlijk alleen "-y" / "-ie" nog productief: met de andere uitgangen worden geen nieuwe vormen meer gemaakt, tenzij om een komisch of anderszins opvallend effect te bereiken. De meeste van deze achtervoegsels kunnen overigens ook een andere werking hebben dan een verkleinende: "-ette" kan het vrouwelijk geslacht aanduiden, "-ling" drukt soms minachting uit, "-y" familiariteit.

	APEN GELAND
	Na een verblijf van twee weken in een Russische ruimtecapsule zijn de aapjes Lapik en Multik dinsdagochtend veilig teruggekeerd op aarde. Russische, Amerikaanse en Franse geleerden staan gereed om de beide makaken aan allerlei onderzoeken te onderwerpen. De wetenschappers willen bestuderen welke effecten de tijdelijke gewichtloosheid op de vrouwtjesapen heeft gehad. De dieren ondergingen hun eerste proef al direct na hun landing in de steppen van Kazachstan, in een mobiel laboratorium.


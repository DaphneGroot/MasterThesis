Kluisbergen.
Kluisbergen is een gemeente in de Belgische provincie Oost-Vlaanderen. De gemeente, genoemd naar de Kluisberg in het zuiden, ligt in een heuvelachtig landschap aan de rechteroever van de Schelde. Ten zuiden ligt de Waalse fusiegemeente Mont-de-l'Enclus, die eveneens hiernaar genoemd is. Kluisbergen telt ruim 6000 inwoners, die Kluisbergenaars worden genoemd. De hoofdplaats van de gemeente is Berchem.
Kernen.
Kluisbergen bestaat uit vier deelgemeenten, namelijk Berchem, Kwaremont, Ruien en Zulzeke.
Kaart.
Kluisbergen, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
Door haar natuurlijke rijkdom aan heuvellandschappen, die uitvloeien tussen de Hotondberg en de Kluisberg, met 120 ha gemeentelijk bosgebied, is Kluisbergen een pleisterplaats voor vele eendags- en weekendtoeristen. Op de Kluisberg ligt het ca. 207 ha grote Kluisbos met het recreatieoord Kluisbos.
Structuur.
De gemeente Kluisbergen ligt in het kieskanton Ronse in het provinciedistrict Oudenaarde, het kiesarrondissement Aalst-Oudenaarde en de kieskring Oost-Vlaanderen.
Sport.
Voetbalclubs KFC Kluisbergen en Kluisbergen Sportief zijn aangesloten bij de KBVB en actief in de provinciale reeksen.
Basketbalclub Blue Rocks Ronse-Kluisbergen is actief met een damesploeg in 1ste Landelijke en een herenploeg in 2de landelijke-A. De B-ploeg dames speelt in 1ste provinciale, terwijl de B-ploeg heren actief is in 3de Provinciale.
De dames-A van Blue Rocks Ronse-Kluisbergen werden in 2013 kampioen in 2de landelijke. De heren-A ploeg werd in het seizoen 2013-2014 kampioen in 1ste provinciale en kon zo doorstoten naar de landelijke reeksen.
Kluisbergen was in 2005 gastheer van de Europese kampioenschappen mountainbike.

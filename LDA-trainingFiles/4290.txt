	THRILLERS
	Waarom zou uitgever Meulenhoff eerst Lisa Scottoline's derde en vierde boek in vertaling op de markt brengen en daarna pas haar eerste twee? Goed beschouwd maakt het niet zo heel veel uit: de legal thrillers van Scottoline vormen geen serie en zijn als zelfstandige verhalen te lezen. Toch zou de chronologische volgorde de meest voor de hand liggende zijn geweest - ook al omdat de Amerikaanse heel wat autobiografische elementen in haar boeken stopt en er daardoor wellicht een inhoudelijke ontwikkeling valt te bespeuren.
Wat kwaliteit betreft valt die ontwikkeling wat tegen. Op de loop voor de wet en Gezocht wegens moord (Running from the law en Legal Tender) halen het ondanks vaart en spanning niet bij hun zojuist uitgebrachte voorgangers Door angst gedreven en Laatste Kans (het zijn de al even oubollige Nederlandse titels van Everywhere that Mary Went en Final Appeal; per stuk  34,90). Deze laatste twee - Scottoline's eerstelingen dus - kregen in de VS veel lof: Everywhere werd genomineerd voor een Edgar Award, Final Appeal kreeg er een.
Vooral door de psychologische diepgang steken deze twee boeken met kop en schouders boven hun opvolgers uit. Scottoline's hoofdpersonen - totnogtoe allen advocates - worstelen minstens even hard met het leven en zichzelf als met hun juridische en criminele belagers. Een verzwegen abortus, scheidingen, drankgebruik, problematische familieverhoudingen - de dames moeten er maar mee in het reine zien te komen.
Door angst gedreven draait om de ambitieuze advocate Mary DiNunzio, die thuis en op kantoor wordt lastig gevallen met rare telefoontjes en briefjes. Bovendien lijkt iemand haar te volgen. Als Mary's assistent op straat wordt doodgereden, begint ze voor haar eigen leven te vrezen. Haar man is immers op dezelfde manier om het leven gekomen. Mary zoekt de dader onder haar collega's en superieuren, maar dat dreigt een beloofde promotie in de weg te staan.
Laatste Kans gaat eveneens over een advocate, dit keer alleenstaand door een scheiding. Grace Rossi mag een rechter assisteren bij diens onderzoek in een interessante en omstreden moordzaak. De samenwerking lijkt uit te draaien op een dijk van een liefdesrelatie, ware het niet dat de rechter ineens zelfmoord pleegt. Grace gelooft daar geen bal van en duikt in zijn privzaken. Het verhaal is hoogst onwaarschijnlijk - het meest van alle vier - maar dat stoort eigenlijk amper. Scottoline schrijft duidelijk met zoveel plezier dat je je graag laat meeslepen.
Jacomijn de Raad
AA-pleiter
Er was een tijd dat Matthew Scudder, bedacht door Lawrence Block, een innemende en sympathieke priv-detective werd genoemd, met een laconieke aanpak en een scherpe tong. En ook met enig succes, hoewel hij geen licentie bezat. Die licentie heeft hij nog steeds niet. En nu is er ook iets mis met zijn innemendheid. Althans in De club van 31 (Luitingh-Sijthoff;  34,90; de vertaling van A Long Line of Dead Men). Sterker, hij irriteert nogal met zijn gepreek over drooglegging, zijn bezoeken aan AA-bijeenkomsten en zijn pogingen anderen over te halen naar het land van de niet-alcoholisten.
In De club van 31 heeft zich in de grijze oudheid een club van 31 mannen geformeerd, die n keer per jaar bijeenkomt voor een diner om daar de namen van de overleden leden te citeren. Als er ten slotte nog n overblijft, selecteert die eenling dertig nieuwe mannen en begint het verhaal van voor af aan.
De jongste club, in New York, ziet haar ledental meer dan gemiddeld slinken door ongelukken, zelfmoorden en moorden. Scudders hulp wordt ingeroepen wanneer nog veertien leden in leven zijn. Aanvankelijk speurt hij intensief binnen het nog levende deel van de club, vervolgens zoekt hij in bredere kring naar de seriemoordenaar. Het verhaal krijgt een onverwachte draai wanneer Scudder bevriend raakt met iemand die achteraf een tweede leven blijkt te leiden.
De club van 31 dateert uit 1994. Block, die vooral internationaal succes boekte met Een dans naar het slachthuis, hoeft er zich niet voor te schamen, zeker niet voor de plot. Maar al die AA-propaganda van ex-alcoholicus Scudder, al die Perrier, koffie en cola, je zou er als lezer meteen van naar het caf hollen.
Frans van Schoonderwalt
Vertaald:
- Peter Blauner: De indringer (The Intruder). Zwerver terroriseert op steeds gewelddadiger wijze keurig New Yorks gezin. Wanneer de radeloze huisvader het recht in eigen handen neemt, wordt hij beschuldigd van moord en stort zijn wereld in. De filmrechten waren binnen 24 uur verkocht (Luitingh-Sijthoff;  34,90).
- Mary Higgings Clark: Zondagskind (My Gal Sunday). Vier korte verhalen van de 'koningin van de spanning', waarin Lord Henry, ex-president van de VS, en zijn vrouw Sunday misdaden in politieke kringen oplossen (Luitingh-Sijthoff;  24,90).

Foto
	Lisa Scottoline


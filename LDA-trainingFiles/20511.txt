Ben Verbong.
Ben Verbong (Tegelen, 2 juli 1949) is een Nederlands regisseur. Na zijn studie aan de Nederlandse filmacademie (1970-1974) maakte hij enkele korte films "De vitusdans" en "De verleiding". Zijn eerste avondvullende bioscoopfilm, "Het meisje met het rode haar" (naar het boek van Theun de Vries), won de prijs van de filmkritiek in 1981. Sinds 1997 werkt Verbong ook in Duitsland. Hij maakte er zes bioscoopfilms en een groot aantal televisiefilms.
Regie Nederlandse televisieserie.
Daarnaast regisseerde hij verschillende theaterproducties. In 2000 regisseerde hij in zijn geboorteplaats de 5-jaarlijkse Tegelse passiespelen.

	Dollarkoers stijgt verder tot ruim 1,82
	Van onze verslaggever
AMSTERDAM
De opmars van de dollar lijkt niet te stuiten. De Amerikaanse munt werd gisteren aan het einde van de middag verhandeld tegen een koers van 1,8230 gulden, opnieuw anderhalve cent hoger dan vrijdag.
In september vorig jaar schommelde de munt rond de 1,66 gulden. Deskundigen wijten de forse stijging met bijna negen cent sinds begin dit jaar vooral aan speculaties over een renteverlaging in Duitsland. Dat maakt de mark goedkoper ten opzichte van de dollar en dat trekt gulden mee.
De dollar noteerde gisteren ook 118 yen, een koers die in juni 1994 voor het laatst werd gehaald. De Japanse munt kreeg gisteren harde klappen door de daling op de beurs van Tokio. De Nikkei-index kelderde met ongeveer 3 punten naar een slot van 17.480,34.


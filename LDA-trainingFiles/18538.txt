Alpes-Maritimes.
Alpes-Maritimes (06) (Nederlands: "Zee-Alpen") is een Frans departement, gelegen in het zuiden van Frankrijk aan de Middellandse Zee. Het heeft ongeveer een miljoen inwoners. De populairste steden zijn Cannes en Nice.
Het departement is genoemd naar de Zee-Alpen, een gebergte die hier in het grensgebergte van de Alpen gelegen is tussen Frankrijk en Italië.
Geschiedenis.
Het departement ontstond in 1793 toen Frankrijk als gevolg van de Franse Revolutie het graafschap Nizza en het toenmalige vorstendom Monaco annexeerde. De toenmalige Alpes-Maritimes omvatten toen enkel het huidige arrondissement Nice, plus Monaco en een deel van het huidige Ligurië, met Sanremo. Door de eerste vrede van Parijs (1814) werd die annexatie ongedaan gemaakt en verdween het departement.
In 1860 werd het departement opnieuw opgericht na annexatie van het Graafschap Nizza, met inbegrip van de steden Menton en Roquebrune, die zich van Monaco hadden afgescheiden. Aan dit heropgerichte departement werd ook een deel van het departement Var gevoegd (het huidigearrondissement Grasse).
Dit verklaart waarom de rivier de Var niet door het gelijknamige departement loopt. Deze rivier was vroeger de grens tussen Frankrijk en het Graafschap Nizza. Tegenwoordig vormt de rivier de afscheiding tussen twee arrondissementen van de Alpes-Maritimes.
In 1947 werd het departement als gevolg van de Vrede van Parijs uitgebreid met de gemeenten Tende en La Brigue.Dit waren gebieden die bij de verdeling van het voormalige Graafschap Nizza in 1861 aan Italië waren toegewezen, maar na een referendum kozen voor Frankrijk.
Geografie.
De Alpes-Maritimes worden omgeven door de departementen Var en Alpes-de-Haute-Provence. Verder grenst het aan Italië, aan Monaco en aan de Middellandse Zee.
Demografie.
De inwoners van de Alpes-Maritimes heten "Maralpins".
Demografische evolutie sinds 1962.
Bron: Recensement Populaire INSEE - 1962 tot 1999 population sans doubles comptes, nadien Population Municipale
Lijst 10 grootste gemeenten in het departement Alpes-Maritimes.
Dit zijn de officiële cijfers van de daadwerkelijk bij de gemeenten ingeschreven inwoners. Het departement telt echter ook veel tweede verblijven van Fransen en buitenlanders die er niet ingeschreven zijn maar er soms voor langere tijd verblijven.

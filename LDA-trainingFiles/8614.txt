KING Radio.
KING radio was een Engelse zeezender die actief was tussen 24 maart en 22 september van 1965 en die uitzond op 236 meter - 1.268 kHz (de oude frequentie was eerst 306 meter - 980 kHz) op de middengolf. Het station was de opvolger van Radio Invicta en hanteerde een "middle-of-the-roadformaat". De zaken gingen evenwel slecht en de zender trok weinig luisteraars. Ted Allbeury werd gevraagd om het station te verbeteren en stelde voor KING Radio op te heffen en een nieuw station te openen: Radio 390.

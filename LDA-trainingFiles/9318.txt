Most (stad).
Most (Duits: "Brüx") is een stad in het noordwesten van Tsjechië, gelegen aan de zuidkant van het Ertsgebergte. De stad telt 67.805 inwoners (1 januari 2006). De stad ligt midden in een winningsgebied van bruinkool en was onder het communistische bewind berucht om zijn milieuvervuiling. Bij de verbranding van bruinkool voor het winnen van elektrische energie komt namelijk bijzonder veel luchtverontreiniging vrij, vooral stikstofoxiden en zwaveldioxide.
Most is de hoofdplaats van de gelijknamige "okres" van de regio Ústí nad Labem.
Geschiedenis.
Vroeger was de naam van het stadje Bruchk (Most betekent brug). Het stadje was gebouwd op steenkoollagen, die hier gewoon aan de oppervlakte waren komen te liggen. Toen deze gemakkelijke energie ontdekt werd, begon men met het afgraven aan de buitenrand van de stad.
Gedurende de Tweede Wereldoorlog was Brūx een onderdeel van het Duitse Rijk. Er kwam een grote fabriek voor synthetische benzine, waar o.a. Nederlandse krijgsgevangenen te werk werden gesteld. Er waren ook regelmatig bombardementen van de RAF en de USAAF om de productie van benzine terug te dringen.
Toen na 1948 Tsjecho-Slowakije deel ging uitmaken van het Sovjet blok kon de kostbare energie die gemakkelijk te winnen was en die in het toenmalige Oostblok bitter hard nodig was. Het gevolg was dat de regering van de Sovjet-Unie de opdracht gaf tot het afgraven van de steenkool. De bewoners van de stad moesten maar ergens anders gaan wonen. En zo gebeurde het ook. Met mooie beloften van nieuwe goedkope woningen werd de stad Bruchk afgebroken en een paar kilometer verder weer opgebouwd. De kerk is wel in zijn geheel zo'n 400 meter verplaatst.
De rigoureuze verplaatsing van Most bracht toen een zekere welvaart met zich mee. Er werden, zoals in veel Oostbloksteden, grote aantallen flatgebouwen uit de grond gestampt, waar alle bewoners onderdak konden vinden.
Most bestaat thans nagenoeg geheel uit hoge flatgebouwen. Eengezinswoningen of 2 onder 1 kap kom je er niet zoveel tegen. Alhoewel je langzamerhand toch wel ziet dat de wat rijkere inwoners nu hier en daar hun hogere woonwensen gaan invullen.
De bruinkool is nagenoeg op, en daarmee ook gedeeltelijk de welvaart van vroeger. Het achtergebleven moerasgebied raakt langzamerhand weer begroeid en wordt onder controle gebracht.
Most is de geboorteplaats van de componisten Andreas Hammerschmidt (1610/11–1675) en Florian Leopold Gassmann (1729–1774).
Samenwerking met Meppel.
De Nederlandse gemeente Meppel onderhoudt een stedenband met de Tsjechische stad Most. Dit contact tussen Meppel en Most is tot stand gekomen op initiatief van de Rotary Club Meppel. Op 30 oktober 1999 is een officiële stedenbandverklaring ondertekend. Sinds 1999 zijn er vanuit de stichting uitwisselingen geweest op het gebied van cultuur, sport en onderwijs. Zie de website: www.stedenbandmeppelmost.nl
De VNG organiseert "Municipal Management trainings programms" waarbij uitwisseling plaatsvindt tussen de beide gemeenten.

	Baguette?
	N. Krull, directie-assistente van de Alliance Franaise des Pays-Bas: 'Ik kom vrij regelmatig in Frankrijk en het is me niet opgevallen dat Fransen minder brood eten. Zij eten baguettes zoals wij aardappels eten, als begeleiding bij de maaltijd, om saus in te dippen. Fransen zijn niet zulke ontbijters, maar  ls ze iets eten, zijn het biscottes of croissantjes. '
T. Miedema, eigenaresse van 't Bakkerswinkeltsje in Beetgum: 'We verkopen absoluut steeds minder brood. Er is meer vraag naar meergranenbollen en luxe broodjes. Kinderen kopen hier veel snoep, daar verbaas ik me echt over. Dan besteden ze tien gulden aan bounty's en lolly's, dat is eigenlijk helemaal niet goed. Zelf eet ik geen ontbijt, en tussen de middag twee boterhammen. Het klinkt misschien gek, omdat ik zelf een bakkerij heb, maar het nieuwe drinkontbijt ga ik maar eens uitproberen. '
V. van de Gevel, product-manager bij Mona, heeft een nieuw vloeibaar ontbijt gentroduceerd: 'Wij zagen een trend in het ontbijtgedrag en hebben daarop ingespeeld. Mensen nemen minder tijd om te ontbijten . Een goed ontbijt geeft energie, daarom hebben we een vloeibaar ontbijt ontwikkeld. De voedingswaarde van een glas 'Goedemorgen' is gelijk aan een bruine boterham met kaas.'
Prof. dr. E. Kster, oud-hoogleraar Voedingsgedrag: 'Veel kinderen ontbijten zelden of nooit voordat ze naar school gaan. Ze zijn dan hongerig tijdens de lessen en kunnen zich moeilijk concentreren. Mensen zijn net als dieren, als ze trek hebben, worden ze onrustig. Daarom heeft een Utrechtse school besloten de kinderen op school de mogelijkheid te geven te ontbijten. Dit project heet Hongerig naar school. Ik onderzoek nu hoe dat op een efficinte en hyginische manier georganiseerd kan worden. De redenen dat kinderen minder ontbijten zijn gevarieerd, ouders moeten vroeg weg, kinderen hebben geen trek of staan te laat op. Het probleem speelt in het hele land en is in ieder geval niet gebonden aan een culturele groep. '
E. Pley, adjunct-directeur bij basisschool de Piramide in Rijswijk: 'Wij merken hier totaal niet dat kinderen minder ontbijten of hongerig zijn. Wellicht ligt het aan de buurt waarin die school gehuisvest is, dat weet ik niet. Ik eet zelf heel veel brood, zes boterhammen op een dag. Maar ik ben in verwachting, dus ik eet voor twee.'
P. Schutte, woordvoerster van het Voorlichtingsbureau voor de Voeding: 'Ik ken niet de exacte cijfers, maar uit een onderzoek in 1992 is gebleken dat we steeds minder brood eten. Luxere, en vaak ook wat vettere, broden raken meer in trek. Wij adviseren in onze nieuwe campagne mensen om meer brood, aardappelen en pasta te eten. Zeker bij vrouwen kan de consumptie van brood beter. Bij vermageren is brood vaak het eerste wat achterwege gelaten wordt, terwijl dat niet de grootste dikmaker is. Een volwassenen heeft vier tot vijf boterhammen per dag nodig om voldoende vitamine B, vezels en jodium binnen te krijgen. '
N. Stouten, verkoopster in Van Weert Boulangerie & Croissanterie in Maastricht: 'Meergranen broden verkopen we hier steeds meer, gezond eten is tegenwoordig een trend. En als vrouwen lijnen, grijpen ze ook vaak terug op speciale, gezonde broden. Stokbroden zijn seizoensgebonden. Die eten mensen vaak in de zomer, bij de barbecue. '
Ir. M. Andrecht, hoofd laboratorium bij de Inspectie Gezondheidsbescherming in Nijmegen: 'Veel brood wordt in Nederland gemaakt met gejodeerd zout. Dat was vroeger verplicht, maar de meeste bakkers gebruiken het nog steeds. Er bestaan voor zover ik weet met name zorgen over jonge meisjes die te weinig brood eten en daardoor een jodium tekort kunnen krijgen. Dat kan leiden tot een opgezette keel, struma ofwel krop.'
P. Borgdorff, directeur van het Voorlichtingsbureau Brood: 'In Frankrijk klopt het inderdaad dat het broodgebruik is afgenomen. Maar voor Nederland geldt dat niet. Vorig jaar is de broodconsumptie met 1 procent gestegen. Sinds de oorlog nam het broodgebruik af, maar in de jaren '80 is het weer gaan stijgen tot bijna 59 kilo per persoon per jaar. Bij de bakkerijen is wel een sterke verluxing van het assortiment te zien. En bij jongeren zien we een daling in het broodgebruik tijdens het ontbijt. Van de jongeren gaat 9 procent zonder ontbijt op pad. Dat is slecht omdat een ontbijtje de spijsvertering op gang doet komen en de bloedsuikerspiegel op peil brengt. '
Corine de Vries


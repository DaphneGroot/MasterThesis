North East Line (Singapore).
Station Kovan aan de North - East Line
De North-East lijn is een metrolijn in Singapore en onderdeel van het Mass Rapid Transit netwerk. De constructie van de lijn werd gestart in 1997 en werd gecompleteerd eind 2002. De lijn werd geopend op 20 juni 2003. De North-East lijn is 20 kilometer lang en verbindt het noordoosten van het eiland Singapore met het stadscentrum. De concessie voor de lijn is in handen van SBS Transit Ltd.
Bijzonderheden.
De North - East lijn is de eerste volledig geautomatiseerde ondergrondse metrolijn in Azië. De bouw van de lijn door Chinatown was extra moeilijk omdat de bovenliggende wegen erg druk zijn, en ook de fundamenten van de oude winkelhuizen (shophouses) leverden problemen op. In december 2003 werden er gemiddeld 180.000 reizigers per dag genoteerd op de NE lijn. Dit is beneden de verwachtingen van 250.000 reizigers. Er zit wel een stijgende lijn in het aantal reizigers. In de metrostellen op de lijn zijn televisietoestellen geïnstalleerd die de reizigers informeren over reistijden en ook korte films vertonen. De stellen zijn verder toegerust met onder andere een CCTV (closed circuit Television) systeem en een noodcommunicatiesysteem voor de passagiers. De treinen worden constant gevolgd vanuit een centraal operatie centrum (Operations Control Centre, OCC).
Tarieven.
Een enkele reis varieert in prijs van S$ 0.80 tot S$ 1.80. Op de kaartjes voor een enkele reis zit een S$1 statiegeld. Dit krijgt men terug door het kaartje na de rit weer in te leveren.
De meeste passagiers gebruiken een contactloze smartcard met de naam EZ-Link, een systeem dat bijna hetzelfde is als de OV-chipkaart. Je houdt de kaart boven de toegangsdeuren tot de stations bij binnenkomen en weggaan en dan wordt het bedrag automatisch afgeschreven.
Zie ook Singapore van A tot Z en Openbaar vervoer van A tot Z

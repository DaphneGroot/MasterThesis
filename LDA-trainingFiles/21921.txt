Moord in de pastorie.
Moord in de Pastorie (oorspronkelijke titel The Murder at the Vicarage) is een detectiveroman van de Engelse schrijfster Agatha Christie, die in 1930 bij uitgever Dodd Mead & Company verscheen. Het is Christies eerste boek met Miss Marple.
Personages.
De belangrijkste personages worden hieronder beschreven.
Plot.
In het kleine Britse dorpje St. Mary Mead wordt een man in een pastorie doodgeschoten. Het is kolonel Protheroe. Hij was aanwezig in de woning van predikant Leonard Clement en wachtte daar op diens komst. Als Clement het lijk vindt, gaat hij samen met de politie-inspecteurs Melchett en Slack op zoek naar de moordenaar. In het boek komt zijdelings Jane Marple voor, een oude vrouw die getuige was van de moord. Uiteindelijk weet zij met haar scherpe logica de moord op te lossen.
Verfilming.
Het boek werd in 1986 verfilmd voor de televisie met Joan Hickson in de rol van Miss Marple, de bekende actrice Rosalie Crutchley als de bemoeizieke Mrs. Price-Ridley en de van "Yes, Minister" bekende Paul Eddington als dominee Clement. Eind 2004 is een nieuwe versie uitgekomen met Geraldine McEwan als Miss Marple, Jane Asher als Mrs. Lester en Sir Derek Jacobi als kolonel Protheroe. De film was onderdeel van de serie "Agatha Christie's Marple".

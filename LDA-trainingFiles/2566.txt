	Godlieb leert remmen na het rammen
	Van onze verslaggever
Rolf Bos
WEESP
Op zijn dertigste heeft atleet Ren Godlieb eindelijk rust gevonden. Was het voorheen de gehele week 'rammen, rammen en nog eens rammen en zoveel mogelijk kilometers maken', nu neemt hij ten minste eenmaal per week flink gas terug. 'Op vrijdag ga ik tegenwoordig een half uurtje joggen, loop ik twaalf kilometer per uur, niet harder.'
Godlieb is een bewegelijke, rusteloze jongeman, geen moment zit hij stil. Lopen, en vooral vl lopen, lijkt daarom een goede uitlaatklep. Ondanks zijn wekelijkse 'rustdag' op vrijdag, maakt hij nog steeds veel kilometers. 'Zit hier aan de Vecht om half elf volk op het terras, kom ik voorbij. Kom ik om twee uur wr langs, vragen ze wat ik gedaan heb. Nou, stukkie gelopen natuurlijk.'
De afgelopen winter heeft hij voor het eerst in tijden weer een full-time-baan, maar hij heeft zich nog nooit zo goed gevoeld. Goede resultaten op de weg, lekker indoor gedraafd, de tweede plaats (achter Kamiel Maase) bij het NK cross in Apeldoorn, en 'eindelijk' een marathon uitgelopen.
Morgen doet hij mee, samen met zes andere Nederlandse atleten, aan de 25ste editie van het WK veldlopen in het Parco del Valentino in de Italiaanse stad Turijn. Het wordt voor Godlieb de vijfde keer dat hij in het illustere gezelschap van 's werelds beste atleten van 1500 meter tot en met de marathon, aan de start verschijnt.
Illusies over een hoge eindklassering heeft hij hoegenaamd niet - Godlieb weet dat Nederlanders temidden van het Afrikaanse geweld weinig te zoeken hebben. 'Die dertigste stek van Kamiel vorig jaar in Zuid-Afrika was een hele prestatie.'
Godliebs beste prestatie was de 97ste plaats, tijdens het WK in Amorebieta in Spanje in 1993. 'Tijdens een NK kun je gecontroleerd lopen, kun je desnoods in de kopgroep een tandje terugnemen. Loop je nog tweede, of derde. Als je bij een WK gas terugneemt, gaan er meteen twintig man voorbij.
'Vier jaar geleden in Spanje liep ik richting finish de sprint van mijn leven. Ik haal links maar liefst acht man in. Word ik rechts nog door twaalf gepasseerd. Het was mijn eerste WK. En ik dacht: wat krijgen we nou! Maar zo hard is een WK dus, het is eigenlijk n sprint van twaalf kilometer.'
De tanige en rossige Godlieb ('ze noemen me hier in Weesp Spijker') geniet van het gemodder in het veld. 'Ik vind die blubber heerlijk. Al dat draaien in de bossen, die bochten. Van het heuvelop draven krijg ik echt een kick.'
Lopen is een puur individuele aangelegenheid, maar Godlieb is bijzonder gevoelig voor de juiste sfeer. Als het binnen de selectie niet botert, lijdt hij eronder. 'Iemand als Bert van Vlaanderen gaat geheel zijn eigen nuchtere gang, maar ik heb de juiste, goede stemming nodig.' Die is er: collega Turijn-gangers als Greg van Hest, Simon Vroemen, Kamiel Maase en Marcel Laros zijn vrienden geworden, 'we bellen elkaar effe om te vragen hoe het gaat'.
Het afgelopen weekeinde trainde de selectie in de duinen rond Schoorl. 'Je had ons moeten zien, we bleven steeds bij elkaar, als groepje.' Iedereen is in vorm, zegt hij: 'Het zou me niet verbazen als er vier Nederlanders bij de Top-100 lopen. We gaan voor de beste Nederlandse prestatie ooit, bij een WK cross.'
Net als beroemde atleten als Gerard Nijboer (sinds gisteren de nieuwe 'wegcoach' van de KNAU) en Ellen van Langen, lag bij Godlieb de basis in de voetballerij: 'Maar ik was klein, werd gek van de klappen en schoppen.' Door een vriendje raakte hij verzeild in de atletiek. 'Ik won al snel wat, dus was het: bekijk het maar met je voetbal.'
Hij deed alles, van 800 tot en met 5000 meter, 'als je maar kon rammen'. Het kwam hem niet aanwaaien. 'Ik moest altijd hard strijden om bij selecties te blijven. Daar komt mijn vechtlust vandaan.' Hij stond in 1989 vierde op de nationale steeple-ranglijst, Hans Koeleman verscheen niet op het NK, dus hij dacht: 'Brons is mooi. Het werd goud. Dat smaakte naar meer.'
Dat 'meer' zou de steeple bij de Spelen van Barcelona moeten zijn, maar dat mislukte wegens een langdurige blessure. Daarna wezen inspanningstesten uit dat de 62 kilo zware Godlieb d ideale marathonloper zou zijn: 'Droomde ik van Atlanta.' De voorbereiding ging 'fantastisch', een 'halve' van 1.02.41 bij de City-Pier-City, een goede Asselronde bij de midwintermarathon.
De ultieme test moest de marathon van Rotterdam worden, in 1995. Na trainingsarbeid in Zuid-Frankrijk kwam Godlieb echter ziekjes thuis, hij startte toch in de havenstad, en viel na 25 kilometer op dramatisch wijze uit. 'Een dag later ging ik naar de dokter voor een hoestdrankje. Ik ging weg met antibiotica. Ik had gelopen met een bronchitis.'
Atleten kunnen niet stilzitten, ook Godlieb hervatte de training weer (te) snel. De marathon van Lissabon liep hij eind 1995 ook niet uit. 'Het lichaam had wraak genomen, met een achillespees-blessure.' Daarna nam hij, op advies van zijn trainer Bob Boverman, wl voldoende rust, en liep hij eind vorig jaar dan eindelijk zijn eerste marathon, die van Berlijn, uit.
'Ik ging weg op 2.17, maar, het is een clich, na 35 kilometer ging het mis. Ik kreeg toch een honger, niet te geloven. Ik eindigde uiteindelijk op 2.24, en heb na de finish direct een zak chips leeggevreten. De tijd is niet geweldig, maar ik voelde me verder heel goed, ik wilde meteen wr een marathon lopen.'
Die marathon komt er pas eind dit jaar, weer in de toekomstige Duitse hoofdstad. 'Nee, ik roep niks over tijden, dat heb ik afgeleerd op die afstand.' Voordat het echter zover is, moet er eerst een goede 10 kilometer op de baan komen. 'Ik heb nu 28.55 staan, een belachelijke tijd. Daar moet zeker een halve minuut vanaf.'

Foto
	Ren Godlieb FOTO KLAAS-JAN VAN DER WEIJ


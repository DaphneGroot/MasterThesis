Moerbeke (Waasland).
De Terwestbrug over de Moervaart te Moerbeke-Waas
Moerbeke is een gemeente in de Belgische provincie Oost-Vlaanderen. De gemeente telt ruim 6.000 inwoners, waarvan 131 inwoners met de Nederlandse nationaliteit. De inwoners worden Moerbekenaars genoemd.
Moerbeke was in de omstreken vooral bekend om zijn suikerfabriek, die deel uitmaakte van de groep Iscal Sugar. Op tweede kerstdag 2007 kondigde het bedrijf echter aan dat het de vestiging in Moerbeke sloot.
De officieuze naam "Moerbeke-Waas" wordt soms gebruikt om onderscheid te maken met het andere Moerbeke, deelgemeente van Geraardsbergen.
Etymologie.
De naam Moerbeke komt van enerzijds het Germaanse woord 'mora' wat veenmoeras (of later turf-ontginningsterrein) betekent en anderzijds het Germaanse 'baki' wat beek betekent. De naam wordt voor het eerst vermeld in 1271. Reeds in de Romeinse tijd bestond er al een woonkern aan de noordelijke heirbaan.
Landschap.
Moerbeke is een karakteristieke landelijke gemeente. In het zuidelijke deel van de gemeente, onder de Moervaart, bestaat het landschap uit meersen gevormd tijdens de laatste ijstijd, waarin moeraskalk en hoogveen ontstond. Het gebied is ingedeeld in akkers die afgezoomd worden door typische rijen canadapopulieren. In de Moervaartdepressie werd turf gewonnen. Boven de Moervaart ligt een zandrug, die tussen de naaldbossen ruimte biedt aan het unieke natuurdomein Heidebos, dat zich uitstrekt over Moerbeke en Wachtebeke. Noordelijker (boven de Expressweg Antwerpen-Knokke) bestaat het landschap uit uitgestrekte polders met twee kreken, de Grote Kreek en het Pereboomsgat.
Kernen.
Hoewel Moerbeke in tegenstelling tot de meeste andere nu overblijvende gemeenten geen extra territorium heeft bijgekregen bij de fusie van '77, bestaat het toch uit drie aparte woonkernen die voor de duidelijkheid geen deelgemeenten zijn, aangezien ze nooit zelfstandig geweest zijn.
Moerbeke is van de drie het grootst en zo goed als alle diensten zijn dan ook daar gevestigd. Koewacht is een grensdorp dat deel uitmaakt van drie verschillende bestuurlijke eenheden: naast het deel op het grondgebied van Moerbeke bevinden er zich ook nog delen van het dorp in de buurgemeente Stekene en de Nederlandse gemeente Terneuzen. Als laatste is er Kruisstraat, een lintdorp gelegen langs de Oost- en Weststraat, beiden zijstraten van de Kruisstraat naar welke de woonkern vernoemd is. Koewacht als geheel is veel groter dan Kruisstraat maar als de delen van Stekene en Terneuzen buiten beschouwing worden gelaten zijn beide kernen ongeveer gelijkwaardig.
Bestuur 2013-2018.
De burgemeester van Moerbeke is sinds 2013 Robby De Caluw√©.
Gemeenteraad.
De Open Vld-gemeenteraadsleden zijn Frederic Dierinck, Inge Mertens, Koen Mertens en Greta Thierens.
De CD&V-gemeenteraadsleden zijn Lut Van De Vijver, Marnik Cooreman en Guido Van Hoecke.
De sp.a-Groen-gemeenteraadsleden zijn Etienne Coppens en Chantal Francis.
en Onafhankelijke gemeenteraadsleden Steven Aper (voormalig N-VA lid doch onafhankelijk sinds begin 2016) en Bianca Noz (verkozen op de N-VA-lijst doch onafhankelijk sinds haar eedaflegging in 2016).
College van burgemeester en schepenen.
Uniek aan de politieke situatie, is dat de gemeente sinds 1847 wordt bestuurd door een absolute meerderheid van liberalen.
Op dit moment zijn er drie oppositiepartijen: N-VA, die 3 van de 17 zetels heeft, CD&V met 3 zetels en sp.a-Groen met 2 zetels.
De huidige schepenen zijn Pierre De Bock, Marc Fruytier, Thierry Walbrecht en Sarah Poppe (allen Open Vld).
Rudy Van Megroot maakt als OCMW-voorzitter eveneens deel uit van het college van burgemeester en schepenen, zoals het Vlaamse Gemeentedecreet voorziet.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedruktDe rode cijfers naast de gegevens duiden aan onder welke naam de partijen telkens bij een verkiezing opkwamen.
Demografische evolutie.
Bron:NIS - Opm:1806 t/m 1970=volkstellingen op 31 december; vanaf 1980= inwoneraantal per 1 januari
Sport.
Voetbalclub KFC Moerbeke is aangesloten bij de KBVB en actief in de provinciale reeksen.

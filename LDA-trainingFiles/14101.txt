Kerst-Koren-Festival.
Het Kerst-Koren-Festival is een organisatie van het Koninklijk Muziekverbond van België, de grootste en meest neutrale muziekfederatie van België.
De boodschap die het Koninklijk Muziekverbond van België, onder de Hoge Bescherming van de huidige koning Filip, steeds meegeeft is: vrede, vreugde en vriendschap. In die sfeer wordt er elk jaar het Kerst-Koren-Festival georganiseerd waarbij tien koren en twee orkesten samen optreden, drie dagen lang.
Vanaf 2004 werd het Kerst-Koren-Festival internationaal en werd dit het grootste koor-evenement van België.
Meer dan honderd koren zullen in Gent en ook daarbuiten, telkens tijdens de Advent, in kerken, scholen, winkels, straten en pleinen, liederen van verwachting komen zingen. Als apotheose volgt dan vanaf 26 december het eigenlijke Kerst-gedeelte waarbij Kerstliederen zullen gebracht worden door koren en orkesten. Er is ook samenzang voorzien, een soort proms, maar dan zonder microfoons.
De algemene muzikale leiding is steeds in handen van medeoprichter en bezieler Léon-Bernard Giot uit Melle.

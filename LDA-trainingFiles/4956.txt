	Postma is Ritsma verrassend de baas op eerste dag EK
	
Van onze verslaggever
HEERENVEEN
Rintje Ritsma zal vandaag en morgen alles in het werk moeten stellen om in Heerenveen zijn vierde Europese schaatstitel op een rij te veroveren. Op de eerste dag van de driedaagse titelstrijd in 'Thialf' moest hij zowel op de 500 als 5.000 meter zijn meerdere erkennen in Ids Postma.
Postma begon het toernooi spectaculair door de 500 meter af te razen in 36,77. Nog nooit werd er bij een EK zo snel gereden op die afstand. Ritsma moest met 37,91 meer dan een seconde prijs geven op zijn rivaal. Ook op de 5.000 meter bleef Ritsma (7.48,12) achter bij Postma (7.47,21).
In het tussenklassement gaat Postma zijn landgenoten Ritsma en Zandstra vooraf. Op de derde afstand (1500 meter) moet Ritsma bijna drieÃ«nhalve seconde goed maken op Postma om hem van de eerste plaats te verdringen.
Zie ook pagina 29


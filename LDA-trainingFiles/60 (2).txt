Arantxa Sánchez Vicario.
Arantxa Sánchez Vicario (Barcelona, 18 december 1971) is een voormalig professioneel tennisspeelster. De Spaanse speelde 17 jaar lang in toernooien van de WTA. In juni 1985 werd ze beroepstennisser.
Op de grandslamtoernooien won zij bovendien zes dubbelspeltitels en vier keer het gemengd dubbelspel. In 1991 bereikte zij samen met haar broer Emilio Sánchez de finale van het gemengd dubbelspel op het US Open.
In 1995 bekleedde ze gedurende 12 weken de nummer een-positie.
Ze nam op 12 november 2002, toen ze dertig jaar was, afscheid van het proftennis.
Ze is de enige tennisspeler in de geschiedenis van het Olympisch tennis die vijf keer deelnam aan de Zomerspelen. In 1988 was ze er voor de eerste keer bij, toen strandde ze in de eerste ronde. In haar thuisland Spanje behaalde ze op de Spelen van 1992 in Barcelona de halve finale en de bronzen medaille. Ze haalde er ook de bronzen medaille in het vrouwendubbelspel. In 1996 te Atlanta boekte ze haar beste resultaat: ze behaalde de zilveren medaille door in de finale te verliezen van Lindsay Davenport. Ze won er ook de bronzen medaille in het vrouwendubbelspel. In 2000 ging ze ook naar Sydney waar ze van de latere winnares Venus Williams verloor in de kwartfinale. In 2004 deed ze voor de laatste maal mee. In de Griekse hoofdstad Athene kwam ze in het vrouwendubbeltoernooi aan de zijde van Anabel Medina Garrigues niet verder dan de eerste ronde.

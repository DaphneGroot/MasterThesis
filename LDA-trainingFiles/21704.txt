Lijst van champagneflessen.
Champagne wordt volgens traditie in glazen flessen van verschillende formaten verkocht.
Voor de gewone fles van 0,7 liter wordt door Louis Roederer ook wel kristal gebruikt. Deze traditie stamt nog uit de tijd van de Russische tsaren. De kristallen flessen zijn zo sterk dat zij geen ziel nodig hebben. Elk van die flesformaten heeft een eigen naam. De namen van de grootste flessen zijn door figuren uit het Oude Testament geïnspireerd.
De magnum wordt ook wel voor andere wijnen gebruikt. Datzelfde geldt voor de andere formaten, al is dat een uitzondering op de regel.
Flessen Moët & Chandon in verschillende maten,van Piccolo tot Melchior
De rijping in een grote fles verloopt trager dan in een normale fles. Daarom worden de grootste flessen pas na bestelling gevuld.
De jeroboam wordt niet alleen voor champagne gebruikt. In Bordeaux heeft een jeroboam echter een inhoud van 5 liter, een 3 liter fles krijgt er de naam dubbele magnum. Bij een Nebukadnezar heeft de fles een gewicht van 15 kilo, net als de drank in de fles. Een dergelijke fles waarop een druk van ongeveer vijf atmosfeer staat moet bijzonder sterk zijn. De flessen worden met de hand geblazen, en er staat statiegeld op. De wijnhuizen zien ze graag terug.

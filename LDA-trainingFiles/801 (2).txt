Bevolking van Nederland.
m 2006 (gebaseerd op gegevens van het CBS)
Nederland telt 17 miljoen inwoners (CBS, 21 maart 2016). De bevolking is in de laatste anderhalve eeuw meer dan vervijfvoudigd.
Het bevolkingsaantal zal volgens het Centraal Bureau voor de Statistiek (CBS) toenemen tot 17,8 miljoen in het jaar 2040 en 17,9 miljoen in 2060. Het tempo van de groei neemt af, aldus het CBS. Vooral een lager aantal immigranten is daar de oorzaak van. In 2002 is bovendien het aantal asielverzoeken afgenomen tot ongeveer de helft van het jaar daarvoor. Niet al deze asielzoekers worden overigens als immigrant geregistreerd. Door vergrijzing zal het aantal sterfgevallen toenemen. Dat gaat een steeds grotere rol spelen in de afname van de bevolkingsgroei. Het aantal geboortes blijft in de prognoses van het CBS vrijwel gelijk.
Leeftijdsopbouw.
De leeftijdsopbouw is in Nederland in de loop van de jaren gewijzigd. Sinds deze informatie door het CBS wordt bijgehouden, blijkt dat het relatieve aantal jongeren tot 20 jaar de afgelopen eeuw bijna is gehalveerd. Het aantal ouderen boven de 65 jaar is meer dan verdubbeld van 6 tot bijna 15 procent. De oorzaak hiervan is te vinden in de verbeterde hygiÃ«nische omstandigheden waaronder mensen leven, samen met een verder ontwikkelde gezondheidszorg. In vergelijking met 1900 is de zuigelingensterfte met 97% afgenomen. De gemiddelde levensverwachting is de laatste 57 jaar toegenomen met 8,5 jaar.
Etnische bevolkingssamenstelling.
Sinds de jaren 60/70 van de 20e eeuw kent Nederland een forse immigratie. In die jaren kwamen er vooral veel Turken, Marokkanen en Surinamers naar Nederland. Ook wonen er in Nederland veel westerse allochtonen. In 2005 woonden er 3,1 miljoen allochtonen in Nederland. Niet-westerse allochtonen concentreren zich vooral in de grote steden.
De gegevens in onderstaande tabellen zijn voor 1 januari 2014 door het CBS.
Religie.
Volgens de Religieuze Kaart van Nederland van het CBS was dit de verdeling tussen religies in 2015 in Nederland.

2015.
Het jaar 2015 is een jaartal volgens de christelijke jaartelling.
Weerextremen.
Wereldwijd werd 2015 met enige afstand het warmste jaar op aarde ooit gemeten. De temperatuur op aarde was volgens de NOAA gemiddeld 14,79 graden Celsius, ruim anderhalve graad boven het temperatuurgemiddelde in de twintigste eeuw. De WMO maakte in januari 2016 tevens bekend dat het temperatuurgemiddelde van het afgelopen jaar voor het eerst een hele graad boven het gemiddelde van het pre-industriële tijdperk lag.
België.
In België was 2015 het op vier na warmste jaar sinds het begin van de metingen in 1833, mede door de warme maand december. De jaargemiddelde temperatuur bedroeg 11,3 graden.

Bladgroen.
Absorptiespectrum van chlorofyl a (blauw) en b (rood)
Gemeenschappelijke structuur van chlorofyl a en b
Bladgroen of chlorofyl is de groene bladkleurstof van planten die zich in chloroplasten bevindt en met behulp waarvan zij licht opvangen en de energie daarvan omzetten in chemische energie die wordt gebruikt voor fotosynthese. De groene kleur van chlorofyl is toe te schrijven aan de sterke absorptie die het vertoont in het rode en blauwe deel van het spectrum: alleen de groene kleur wordt teruggekaatst. Chlorofyl heeft de eigenschap de energie van licht, meestal zonlicht, bruikbaar te kunnen maken voor de fotosynthese. Dit is een proces waarbij uit koolstofdioxide en water, koolhydraten en zuurstof ontstaan.
Een eerste ruwe bepaling van het absorptiespectrum werd uitgevoerd door Theodor Wilhelm Engelmann (proef van Engelmann).
Chlorofyl werd in 1817 ontdekt door Joseph Caventou en Pierre Joseph Pelletier.
De van chlorofyl afgeleide verbinding chlorofylline staat ook bekend als E140 en wordt als kleurstof gebruikt in genees- en voedingsmiddelen.
Chemische structuur.
Chlorofyl "a" is altijd aanwezig maar de chlorofyllen "b", "c" en "d" komen bij sommige groepen ook voor.

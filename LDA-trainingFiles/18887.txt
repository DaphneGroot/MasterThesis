Onhaye.
Onhaye is een plaats en gemeente in de Belgische provincie Namen. De gemeente telt ruim 3000 inwoners en ligt op een hoogte van 237 meter.
Kernen.
De gemeente bestaat uit de deelgemeenten Onhaye, Anthée, Serville, Falaën, Sommière, Weillen en Gerin.
Verder liggen in de gemeente nog enkele gehuchten, zoals Foy, Fter, Hontoir, La Forge, Marteau, Miavoye, Ostemerée en Rostenne.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2013-2018.
Het bestuur voor 2013-2018 bestaat uit de kartellijst ICO die als enige deelnam aan de verkiezingen en zo alle zetels bezet.
Sport.
Voetbalclub CS Onhaye is aangesloten bij de KBVB. In 2013 promoveerde de club naar de nationale reeksen.

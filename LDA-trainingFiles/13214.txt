Sjah.
Slaapkamer van sjah Mohammed Reza Pahlavi
Het "witte paleis" van sjah Mohammed Reza Pahlavi in Teheran
Sjah (شاه) is een Perzisch woord dat "koning" betekent. Het woord is een verbastering van het proto-Indiase 'kshatriya', iemand die een kshatra(p) of domein regeert en dus koning is. Al in het Achaemenidische Rijk was de eretitel van de sjah "koning der koningen", of "Sjahansjah".
Het woord is terug te herkennen in het Nederlandse woord "schaak", van het schaakspel, dat naar de koning is genoemd. De term "schaakmat" ("sjah" + Perzisch "maata", 'versteld raken') betekent bijvoorbeeld letterlijk: "de koning is hulpeloos" of de koning is dood (mart, mort).
In de geschiedenis heeft Perzië tientallen koningen of sjahs gekend, maar in het dagelijks taalgebruik geldt Mohammed Reza Pahlavi als "de" sjah, omdat hij de laatste regerende sjah van Iran/Perzië was tot de Iraanse Revolutie hem in 1979 verdreef en Iran een islamitische republiek werd.

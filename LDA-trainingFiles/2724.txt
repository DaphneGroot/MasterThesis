	Prix de Rome voor veelzeggend moment en wandelend monument
	Van onze verslaggeefster
Karin Veraart

AMSTERDAM
'Ik wil niet meer groeien', zei de anti-held in een B-film. Door een ongeluk was hij kolossaal geworden, en in die hoedanigheid zat hij in een krappe kermistent als bezienswaardigheid. Femke Schaap werd erdoor getroffen. Haar werk De terugkeer van de kolossale man, dat met nog drie andere van haar film-installaties werd bekroond met de Prix de Rome, ontleende er indirect zijn titel aan.
De terugkeer vormt het vervolg op een eerdere installatie, die eenvoudigweg De Kolossale man heet, en waarmee Schaap in mei de nominatie voor de prijs in de wacht sleepte. Deel drie komt er vast ook nog wel, maar eerst wil ze een tijdje daglicht zien. Veel filmwerk is werk in het donker.
Evenmin als in zijn voorganger, komt er in De terugkeer een buitensporig grote man voor. In de Bagagehal op het Amsterdamse KNSM-eiland zit Schaap een beetje aan te hikken tegen de opbouw van de installatie: twaalf panelen van polystyreen, waarop vanaf morgen twaalf verschillende jongetjes van een jaar of zes worden geprojecteerd, die rond hun zuilen verstoppertje spelen.
Je kunt niet alle pilaren tegelijk zien, de een beneemt soms geheel, soms gedeeltelijk het zich op de ander, en zo wordt de bezoeker als het ware het spelletje binnengelokt, zelf deelnemer.
Het filmen met de kinderen was af en toe een ramp, zegt Schaap. Ze wil de 'crew' altijd zo klein mogelijk houden, dus als er drie kinderen werden gefilmd, moesten er negen buiten spelen. Wanneer de beginverlegenheid is verdwenen worden het ware boefjes; zo is het in het dagelijks leven en zo is het in haar installaties. In De kolossale man waarin een klein meisje met haar aandurend geschreeuw om haar moeder je het bloed onder de nagels vandaan haalt. En in De terugkeer het jongtje dat de hele tijd maar 'hallo' roept. In die zin, zegt Schaap, zijn ook de kinderen de kolossale man. Het zijn niet alleen maar vertederende schepsels die nu eenmaal aandacht nodig hebben, ze kunnen ook de vorm aannemen van grote tirannieke wezens.
Maar dat is slechts n verklaring voor het werk; ook de bezoeker die met zevenmijlslaarzen door en langs haar werk heen loopt, of een man met een hamer, die in het eerste deel van de cyclus figureert, kan in zekere zin enorme proporties krijgen.
Terwijl het altijd kleine verhalen zijn die Schaap vertelt. Zonder begin of eind, zonder plot of clou in de gangbare zin des woords. Het zijn minimale, maar essentile situaties voor of na een grote gebeurtenis. Momentopnamen, klein, maar uiterst fijn in afwerking.
Zoals Oma Boederij, waarbij Schaap een eerder concept toepaste: een beeld (in dit geval van een oudere vrouw) geprojecteerd op een 'scherm' dat de vorm heeft van de contouren van de geprojecteerde persoon. Niet helemaal precies, zodat nog net een heel dun reepje 'oma' buiten de omtrek van het naar haar gemodelleerde scherm valt.
Zonder film is het een vormloos piepschuimen ding, maar zodra de apparatuur begint te lopen verandert het geheel in een aandoenlijke vrouw aan tafel, met haar hoofd op haar ene arm, terwijl de andere zenuwachtig over het tafelblad heen en weer schuift. Het geluid hierbij is afkomstig van een kleinere installatie eronder in boerderijvorm, waarop mensen te zien zijn die het woonhuis leeghalen.
Schaap had zich willen toespitsen op De terugkeer, dat de afronding van De kolossale man had moeten worden, d installatie waar alles inzat. Maar toen drongen de andere beelden zich op, als 'iconen' in haar hoofd. En onstonden naast Oma Boederij ook Oma's verjaardag en Roelof in de drie maanden die de geselecteerde kunstenaars als werkperiode voor de Prix kregen toegekend.
Krap, ja, een beetje wel. In de Bagagehal werken ook de andere kunstenaars op het laatste moment nog koortsachtig aan de opbouw van hun werk. Ze kijkt een beetje peinzend naar haar witte schermen. 'Het lijkt nu allemaal nog een beetje wiebelig, h. Maar als het straks staat, dan staat het ook.'

Foto
	Femke Schaap voor haar werk 'Oma Boerderij'. FOTO MARCEL MOLLE - DE VOLKSKRANT


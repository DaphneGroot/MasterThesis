Battenoord.
Battenoord is een gehucht in de gemeente Goeree-Overflakkee. Het ligt centraal op het Zuid-Hollandse eiland Overflakkee.
Het gehucht ligt ook aan de dijk met het Grevelingenmeer, een zoutwatermeer bezocht door verschillende watervogels zoals grauwe ganzen, rotganzen, scholeksters en grote zaagbekken.
Vlak naast de jachthaven overwintert jaarlijks een kolonie flamingo's. Deze zijn vanaf de dijk goed te zien.
Naast de vaste bewoners verblijven er vooral gedurende de zomer gasten op de diverse campings. Zij komen hier voor de rust en de ligging in het polderlandschap. Battenoord is vooral in trek bij fietsers en natuurliefhebbers. Er is een aangelegd bos met een kreek en een kleine haven voor pleziervaartuigen.
Dorpen in de buurt.
Herkingen, Middelharnis, Nieuwe-Tonge, Sommelsdijk en Stad aan 't Haringvliet.

Cor van Wijgerden.
Cor van Wijgerden (23 mei 1950) is een Nederlandse schaker met een rating van 2430 (2004). Hij is sinds 1978 een internationaal meester. Samen met Rob Brunia heeft hij de "Stappenmethode" ontwikkeld, een didactische methode om volwassenen en kinderen het schaken bij te brengen. De methode is
concentrisch en bestaat uit zes stappen die telkens in moeilijkheidsgraad toenemen. Bij iedere stap hoort een handleiding en een werkboek. Veel scholen en verenigingen in Nederland en BelgiÃ« gebruiken deze methode voor hun schaaklessen.
Cor van Wijgerden was bondscoach van de jeugd en van de vrouwen. Zelf heeft hij vijf keer meegespeeld om het Nederlands kampioenschap schaken en ook een aantal malen in het IBM-schaaktoernooi in Amsterdam. Hij geeft ook regelmatig commentaar en heeft daarnaast vele schaaktalenten schaaktraining gegeven.
In december 2012 kreeg Van Wijgerden de Max Euwering, de onderscheiding die eens in de vijf jaar wordt uitgereikt "aan een Nederlander met grote verdiensten voor de schaaksport".
Simbase.
In de schaakdatabank Simbase staan 233 partijen (peildatum maart 2004) die door Cor van Wijgerden gespeeld zijn: hij won 74 partijen, hij verloor 59 partijen en 100 partijen eindigden in een remise. Zijn winstpercentage is 53.

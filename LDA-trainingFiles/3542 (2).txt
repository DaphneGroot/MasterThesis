John Venn.
John Venn (Hull, 4 augustus 1834 â€“ Cambridge, 4 april 1923) was een Engels logicus en wiskundige, en was begin 20e eeuw de bekendste logicus in Engeland.
Na zijn studie op Sir Roger Cholmley's School in 1853 werd hij in 1854 aangesteld als docent wiskunde aan het Gonville and Caius College in Cambridge. In 1857 werd hij gekozen als Fellow.
Voor hij "Symbolic Logic" schreef, publiceerde hij een artikel "On the Diagrammatic and Mechanical Representation of Prepositions and Reasonings" waarin hij de diagrammen introduceerde die nu als venndiagrammen bekendstaan.
Voor Venn hadden Gottfried Leibniz en George Boole diagrammen gebruikt om de logica te ondersteunen. In zijn boek "Symbolic Logic" bekritiseerde Venn de wijze waarop zij en Augustus De Morgan diagrammen gebruikten om de logica te onderbouwen, gaf zijn eigen interpretatie en bouwde het begrip verder uit.
Charles Dodgson breidde het werk van Venn uit met het begrip Universum.
Zie ook.
Glas-in-loodraam in het Gonville and Caius College, Universiteit van Cambridge, van Venn en het Venn diagram

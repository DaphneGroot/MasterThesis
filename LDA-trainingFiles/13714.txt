Viswanathan Anand.
Viswanathan (Vishy) Anand (Madras (India), 11 december 1969) is een Indiase schaakgrootmeester. Hij won zowel in 2000 als 2007 een toernooi om het wereldkampioenschap. In 2008, 2010 en 2012 verdedigde hij zijn titel met succes in matches. In 2013 in Chennai is dat niet gelukt. Sinds 22 november 2013 is Magnus Carlsen de nieuwe wereldkampioen.
Biografie.
Anand – eigenlijk zijn voornaam – leerde schaken van zijn moeder Surila. Hij was zes jaar toen hij voor de eerste keer naar de schaakclub in Madras ging en zeven jaar later versloeg hij de sterkste schaker van India, Manuel Aaron. In 1984 werd hij internationaal meester en in 1987 jeugdwereldkampioen en daarmee tevens grootmeester. Vishy heeft een fotografisch geheugen. Hij stond vooral in de eerste jaren van zijn carrière bekend om zijn snelle spel.
Schaakpartij.
Hier volgt de partij Cebalo - Anand (0-1), gespeeld om het kampioenschap van Corsica in 2003; schaakopening: Dame-Indisch.
1.d4 Pf6 2.c4 e6 3.Pf3 b6 4.Pc3 Lb7 5.a3 d5 6.cxd5 Pxd5 7.Ld2 Pd7 8.Pxd5 Lxd5 9.Dc2 Tc8 10.e4 Lb7 11.0-0-0 Le7 12.Kb1 0-0 13.Lc3 c5 14.d5 exd5 15.exd5 c4 16.h4 Te8 17.Le2 Tc5 18.Pg5 Pf8 19.Lf3 Lxg5 20.hxg5 Dxg5 21.Lb4 Txd5 22.Txd5 Lxd5 23.Th5 "(diagram)" 23...., Dxh5 (0-1)

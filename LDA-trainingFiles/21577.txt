Mijnenjager.
Een Duitse mijnenjager van de klasse 332
Een mijnenjager is een vaartuig ingericht voor het opsporen en vernietigen van zeemijnen.
Anders dan bij vegen, waarbij men met diverse soorten veegtuig een gebied mijnenvrij probeert te maken door het 'blind' te vegen, wordt bij de mijnenjacht met behulp van sonar actief naar mijnen gezocht.
Mijnen worden onschadelijk gemaakt door ze op te blazen met behulp van een springlading die geplaatst wordt door duikers of door een onderwaterrobot.
Nederland.
Bij de Koninklijke Marine werden in de jaren zestig 4 mijnenvegers van de Dokkumklasse verbouwd tot mijnenjager. Vanaf 1983 werden voorts de mijnenjagers van de Alkmaarklasse in dienst genomen. Deze zijn gezamenlijk met BelgiÃ« en Frankrijk ("tri-partite") ontworpen.
In verband met de aanwezigheid van magnetische mijnen, die kunnen reageren op stalen scheepsrompen werden (en worden) mijnenbestrijdingsvaartuigen zo veel mogelijk van hout en non-magnetische metalen gemaakt. De tri-partite mijnenjagers waren de eerste vaartuigen die geheel van vezelversterkte kunststof (glasvezel & polyester) zijn gemaakt. Binnen de marine hebben ze dan ook bijnamen als "plastic badkuipen" en "tupperware-boten" gekregen.

The Bronx.
The Bronx is een van de vijf stadsdelen (boroughs) van de stad New York. Het heeft 1.332.650 inwoners (2000). Het is ook een county op zich: Bronx County.
The Bronx ligt in het noorden van de stad en wordt van Manhattan gescheiden door de Harlem River. Het is genoemd naar Jonas Bronck, die het gebied in 1639 door een ruilhandel van de Indianen kocht. The Bronx werd in 1874 bij New York gevoegd en is voornamelijk een volkswijk, waarvan de bevolking voor 10,9% blank is en 30,1% non-Hispanic Black of Afro-Amerikaans. 53,5% van de bevolking bestaat uit hispanics, latino's of personen van Spaanse afkomst. (Alle cijfers: volkstelling 2010.)
Het Bronx Park is een park waar de New York Botanical Garden en de Bronx Zoo zijn gevestigd. In The Bronx is een aantal belangrijke onderwijsinstellingen gevestigd. Ook de honkbalclub de New York Yankees is er te vinden.

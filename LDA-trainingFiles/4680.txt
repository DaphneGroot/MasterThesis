	Reijseger haalt orkest uit dagelijkse doen
	Uva-Orkest J.Pzn Sweelinck o.l.v. Vincent de Kort met Sjostakovitsj en Ernst Reijseger. Concertgebouw Amsterdam, 19 juni.
De afdaling van een solist van de grote trap in het Concertgebouw, dat is het moment waarop het concert eigenlijk al begint. De ongehaaste, doch doelbewuste tred, het rechten van de schouders bij aanzwellend applaus - het zijn details die bijdragen aan de suggestie dat er grote dingen te gebeuren staan.
De entree die de cellist Ernst Reijseger donderdag in de Grote Zaal maakte, verried dat het ritueel deze avond anders zou verlopen. Het concert begon nog v¢¢r dirigent en solist zich hadden laten zien, met onwelvoeglijk slagwerkkabaal. Terwijl het publiek zich een hoedje schrok, spoedden Reijseger en dirigent Vincent de Kort zich naar beneden, om in n en dezelfde beweging in te haken bij de rammelende percussie - als overrompelingsactie geen slecht begin.
Ernst Reijseger, die in de gemproviseerde muziek zijn sporen verdiende, bracht in het Concertgebouw zijn eerste celloconcert met het Orkest J. Pzn Sweelinck - een studentenensemble dat een positie ambieert tussen de top van de amateurwereld en de lagere regionen van de beroepspraktijk.
Met het verstrekken van compositie-opdrachten wil het orkest zijn vleugels nog wat verder uitslaan. Dat voor de eerste opdracht meteen een improvisatiemuzikant werd uitgenodigd, getuigt van durf. De cellist kreeg een vrije opdracht, met als enige restrictie dat hij voor de zelfde bezetting diende te schrijven als de Achtste symfonie van Sjostakovitsj, dat met het celloconcert een avondvullend programma vormt.
Binnen die beperking wist Reijseger het orkest behoedzaam maar effectief uit zijn dagelijkse doen te halen. In samenwerking met de pianist Georg Grwe (door Reijseger aangemerkt als mede-componist van dit concert) ontwierp hij een losjes gestructureerd veelluik, dat het minder van zijn overkoepelende vorm moet hebben, dan van de 'vrije' tussendelen, waarin de cellist het orkest op basis van soms allersimpelst materiaal laat improviseren.
De combinatie van opzettelijke eenvoud met een volslagen toewijding leidde tot passages van haast Kagelachtige schoonheid. De door tachtig orkestleden olijk gefloten melodien klonken bijvoorbeeld reuze geinig, maar hadden ook iets betoverend fragiels dat n¡et uit de moppentrommel kwam. Reijseger ging aan de haal met het protocol, maar gaf er muziek voor terug.
Erik van den Berg


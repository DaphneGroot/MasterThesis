 EUR.ASSETS TRUST MELDT HOGERE RESULTATEN. 
 AMSTERDAM, 3 feb (Reuter) - European Assets Trust heeft meegedeeld dat zij in 1996 een stijging van de netto vermogenswaarde per aandeel heeft gerealiseerd van 31,4 procent. 
 De "benchmark" van het beleggingsfonds, de FT Actuaries World Index voor Europa (exclusief U.K.) steeg in deze zelfde periode met 22,8 procent, zo tekent de beheerder daarbij aan. 
 De prijs per aandeel European Assets Trust is op de Amsterdamse beurs met 21,3 procent omhoog gegaan van 7,50 tot 9,10 gulden. 
 Het fonds keert over 1996 een slotdividend uit van 0,08 gulden per aandeel. 
 Daarbij komt nog een eenmalig, niet terugkerend dividend van 0,03 gulden per aandeel als gevolg van terugontvangen Franse dividendbelasting. 
 Het totale dividend over 1996 komt hiermee op 0,19 gulden per aandeel. 
 European Assets Trust zegt te verwachten dat de lange termijn track record kan worden gehandhaafd. 
 (c) Reuters Limited 1997. 

 DELFT INSTRUMENTS GEEFT PERSONEELSOPTIES. 
 DELFT, 23 dec (Reuter) - Delft Instruments NV heeft meegedeeld dat de komende vijf jaren jaarlijks een procent van het aandelenkapitaal via aandelenopties beschikbaar zal komen voor een deel van het hoger personeel en de directie. 
 "Het doel van de regeling is de betrokkenheid bij de ontwikkeling van de onderneming verder te vergroten. De regeling is een vervolg op het succesvolle aandelenoptieplan uit 1990," aldus het bedrijf in een persbericht. 
 Delft Instruments laat verder weten dat zij de nieuwe business unit Oldelft Benelux heeft opgezet. 
 Oldelft Benelux vormde tot nu toe een afdeling van de business unit Oldelft BV en is verantwoordelijk voor de verkoop en service van diagnostische beeldvormende handelsprodukten in Nederland, Belgie en Luxemburg. 
 Oldelft Benelux realiseerde tot nu toe jaar op jaar een aanzienlijke stijging in zowel omzet als resultaat. aldus Delft Instruments. 
 De nieuwe business unit zet onder directie van Coos Vermeulen met 25 medewerkers ruim 15 miljoen gulden om en vertegenwoordigt meer dan 10 internationale medische firma's. 
 Oldelft BV blijft zich concentreren op de wereldwijde verkoop en ontwikkeling van conventionele en digitale rontgensystemen voor borstkasonderzoek, aldus Delft Instruments. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

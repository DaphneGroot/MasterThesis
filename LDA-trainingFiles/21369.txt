Clave (muziek).
De clave is een doorlopend ritmisch patroon. Het woord komt uit het Spaans en betekent sleutel. Het concept is afkomstig uit West-Afrika. Net zoals de noten op een notenbalk ge√Ønterpreteerd moeten worden aan de hand van de sleutel die ervoor staat, bepaalt de clave de ritmische structuur van een muziekstuk. Samengevat betekent clave: sleutel tot het ritme.
Het ritmisch patroon van de clave heeft 5 slagen. Het is oorspronkelijk afkomstig uit de West-Afrikaanse Yoruba-cultuur.
Clavepatronen.
De drie claves op een rijtje
Het originele patroon uit Afrika is best te vatten in de maatsoorten 12/8 of 6/8. Het verenigt de vierdelige maat met de driedelige tel, waarbij de polyritmische structuur van het ritme ondersteund wordt, waardoor het in 2, 3, 4 of 6 delen te horen is. Het wordt meestal gespeeld op een soort bel of een stuk metaal, teneinde altijd hoorbaar te zijn.
Afhankelijk van waar het patroon begint spreekt men van 3-2 of 2-3 clave. Dit noemt men ook de richting van de clave. Binnen een stuk wordt de clave soms schijnbaar omgedraaid, omdat de frasen op een ander deel van de clave beginnen; de clave zelf gaat echter onveranderlijk door: het is dan de frasering die de variatie aanbrengt.
Op Cuba zelf daarentegen wordt de rumba-clave dikwijls 2-3 clave genoemd, en de salsa-clave 3-2.
In de Cubaanse muziek wordt de clave op houten stokjes uitgevoerd: de claves.

Driehuis (Velsen).
Driehuis NH is een dorp in de gemeente Velsen. Het ligt tussen Santpoort-Noord en Velsen-Zuid en vlak bij Velserbroek in de provincie Noord-Holland.
Het dorp had eind 2009 1.100 inwoners.
In Driehuis ligt het oudste crematorium van Nederland, Westerveld.
Sport en recreatie.
Door deze plaats loopt de Europese wandelroute E9, ter plaatse ook North Sea Trail of Hollands Kustpad geheten.
Onderwijs.
Driehuis is in de gemeente Velsen een belangrijke plaats voor middelbare scholen. Zo vindt men in Driehuis het Ichthus Lyceum (havo en vwo) en de Duin & Kruidberg Mavo (mavo). Daarnaast vindt men in Driehuis ook nog enkele basisscholen.

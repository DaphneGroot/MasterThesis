Middelkerke.
Middelkerke is een plaats en gemeente in de Belgische provincie West-Vlaanderen. De gemeente telt ruim 19.000 inwoners. Het grondgebied van de gemeente is gelegen langs de Vlaamse Kust en in de Polders.
Kernen.
Naast Middelkerke zelf behoren tot de gemeente ook de dorpen Leffinge, Lombardsijde, Mannekensvere, Schore, Sint-Pieters-Kapelle, Slijpe, Westende en Wilskerke. Middelkerke zelf, Lombardsijde en Westende liggen aan de kust, Leffinge, Mannekensvere, Schore, Sint-Pieters-Kapelle, Slijpe en Wilskerke zijn typische Vlaamse polderdorpjes. Slijpe en Leffinge zijn qua oppervlakte de grootste dorpen.
(*) Samengevoegde bevolkingsaantal van Lombardsijde en Westende
(**) Samengevoegde bevolkingsaantal van 'Spermalie': Slijpe, Mannekensvere, Schore en Sint-Pieters-Kapelle
Kaart.
Middelkerke, deelgemeenten en buurgemeenten. De gele gebieden zijn bebouwde kernen.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Het gemeentelijk casino.
Het huidig casino is gelegen op de zeedijk van Middelkerke rechtover het Epernayplein. Het werd gebouwd in 1954 in een Normandische stijl. Naast de speelzaal bezit het gebouw ook de zogenaamde Baccarazaal waar elk jaar tal van optredens plaatsvinden.
Villa Cogels en Doris.
De villa's "Cogels" en "Doris" aan de zeedijk zijn de laatste restanten van de oorspronkelijke dijkbebouwing uit de Belle-epoquetijd. Ze zitten nu geklemd tussen grote appartementsblokken.
De Dronkenput.
Oorspronkelijk was het een ondergronds waterreservoir dat gebouwd werd rond het einde van de 19e eeuw om de gemeente van drinkwater te voorzien. Door een stijging van het grondwater werd het geheel schuin naar boven geduwd, en kwam zo aan de oppervlakte. De scheve muren ten opzichte van de waterspiegel geven de bezoeker een dronken gevoel, waardoor het reservoir de naam "Dronkenput" kreeg.
Sint-Willibrorduskerk.
De Sint-Willibrorduskerk is de parochiekerk van Middelkerke. De toren is een overblijfsel van de zeventiende-eeuwse kerk. Op deze toren na werd de kerk halverwege de negentiende eeuw gesloopt en vervangen door een neogotische kerk. Na vernieling in de Eerste Wereldoorlog werd de kerk heropgebouwd in de jaren twintig van de twintigste eeuw. Begin jaren dertig werd de kerk in zuidelijke richting uitgebreid, met ook een tweede zuidoostelijke toren.
Gemeentehuis.
Het gemeentehuis dateert uit 1924-1925, uit de wederopbouw na de Eerste Wereldoorlog. In 1893 hadden de gemeentediensten zich gevestigd in de vroegere pastorie. Na verwoesting in de oorlog werd het nieuwe gemeentehuis op ongeveer dezelfde plaats gebouwd. Het gebouw is sinds 2002 als monument beschermd.
Evenementen.
Jaarlijks vinden heel wat topevenementen plaats in Middelkerke. Middelkerke heeft een speciale traditie betreffende de ontvangst van Vlaamse artiesten. Jarenlang vormde de gemeente het decor voor BRT-programma's als "Margriet" en "De Muziekdoos" met Johan Verstreken. Tegenwoordig komen de Vlaamse artiesten nog naar Middelkerke voor de Radio 2 Zomerhit en de Vlaamse Senioren-Kust-Dag.
In 2009 vindt in Middelkerke voor het eerst 'Middelkerke Festival' plaats, een vierdaags muziekfestival in het teken van het Vlaamse populaire lied.
Standbeelden van stripfiguren.
Elk jaar vindt in Middelkerke een stripfestival plaats en om de naam van "stripgemeente" eer aan te doen, zijn op de zeedijk standbeelden opgericht van verschillende stripfiguren. Er staan beelden van onder meer Jommeke, Annemieke en Rozemieke, Nero, Marcel Kiekeboe, Fanny Kiekeboe, Lucky Luke, Robbedoes, de smurfen, Suske en Wiske, Lambik, Urbanus, Marsupilami, De Rode Ridder, CÃ©dric, Natasja, Jerom en Agent 212.
2013-2018.
Burgemeester is Janna Opstaele (Open Vld). Zij leidt een coalitie bestaande uit Open Vld en CD&V. Samen vormen ze de meerderheid met 14 op 25 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde meerderheid staan vetjes afgedrukt (*)1994: V.N.P.2000: V.N.P. 2006: HERVE

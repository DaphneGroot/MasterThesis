Vliegveld Midden-Zeeland.
Vliegveld Midden-Zeeland (EHMZ), ook wel "Zeeland Airport" genoemd, is een vliegveld gelegen in de buurt van Arnemuiden in de gemeente Middelburg.
Bijzonderheden.
Het vliegveld wordt voornamelijk gebruikt voor kleine zakenluchtvaart en vluchten met een recreatief karakter. Daarnaast wordt het vliegveld gebruikt door de traumahelikopter (Lifeliner) en helikopters van Gasunie die de gasleidingen in de omgeving controleren. Ook politievliegtuigen en milieu-inspecties maken gebruik van deze luchthaven. Aan de zuidzijde van het veld ligt een zweefvliegstrip die onder meer gebruikt wordt door de Vliegclub Midden-Zeeland.
De luchthaven wilde graag een verharde baan aanleggen omdat de huidige baan onder bepaalde weersomstandigheden niet bruikbaar is.
Op 1 november 2013 werd het nieuwe luchthavenbesluit voor het vliegveld Midden-Zeeland definitief goedgekeurd, hierdoor worden de plannen om een verharde baan aan te gaan leggen mogelijk.

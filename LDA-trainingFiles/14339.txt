Baelen.
Baelen, in het Nederlands ook gespeld als "Balen" (Waals "Bailou"), is een plaats en gemeente in de provincie Luik in BelgiÃ«. De gemeente telt ruim 4000 inwoners.
In de gemeente wordt een Duits-Nederlands (Ripuarisch-Limburgs) grensdialect gesproken, maar de gemeente kwam toch aan de Franstalige kant van de taalgrens terecht. Bij vastlegging van de taalgrens in 1963 werd wel de mogelijkheid opengelaten om zo nodig Nederlandstalige en/of Duitstalige faciliteiten in te stellen. Dit gebied wordt ook wel de Platdietse streek genoemd.
Geschiedenis.
Tot de opheffing van het hertogdom Limburg was Baelen de hoofdplaats van een van de vijf Limburgse hoogbanken. Net als de rest van het hertogdom werd Baelen bij de annexatie van de Zuidelijke Nederlanden door de Franse Republiek in 1795 opgenomen in het toen gevormde Ourthedepartement.
Recent is door verzamelaar/historicus een grenssteen teruggevonden die stamt uit 1620. Deze driekantige grenssteen vermeldt aan twee kanten BALEN (voor Baelen) en aan de derde kant HC (voor Hendrik-Kapelle). Deze grenssteen is inmiddels gerestaureerd en kan worden bezichtigd voor het gemeentehuis van Lontzen.
Politiek 2007-2012.
Het bestuur van Baelen bestaat uit de partij AC die de meerderheid van de zetels heeft.
Natuur.
Een deel van het grote bos Hertogenwoud valt in het zuidelijk deel van deze gemeente.
Bezienswaardigheden.
De Sint-Pauluskerk heeft een schroefvormige torenspits en dateert uit de 10e eeuw. Toen in 1773 de kerkgevel werd gerestaureerd werd daarvoor rupsmarmer gebruikt, een steensoort waarvan de aders gevormd worden door fossiele planten.
Kerk van Baelen met gedraaide toren.
Kerk van Baelen met gedraaide toren.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.

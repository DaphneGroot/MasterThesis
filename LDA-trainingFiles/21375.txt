Claus-Casimir van Oranje-Nassau van Amsberg.
Claus-Casimir Bernhard Marius Max graaf van Oranje-Nassau, jonkheer van Amsberg (Den Haag, 21 maart 2004), is het tweede kind van prins Constantijn en prinses Laurentien, na Eloise. Zijn jongere zusje heet Leonore. Hij is het derde kleinkind en de enige kleinzoon van prinses Beatrix en zesde in de lijn van de troonopvolging. Zijn officiÃ«le aanspreektitel is "Hooggeboren Heer", maar in de praktijk zal iedereen volstaan met de voornaam. In tegenstelling tot zijn vader is hij geen prins, maar kreeg hij de titel van graaf. Dit is bij het huwelijk van zijn ouders besloten om het aantal prinsen en prinsessen beperkt te houden.
Geboorte.
Claus-Casimir werd geboren op 21 maart 2004, om 0.37 uur in het ziekenhuis Bronovo te Den Haag, een dag nadat zijn overgrootmoeder prinses Juliana overleed. Bij de geboorte woog hij 3970 gram en was 52 centimeter lang.
Op 23 maart 2004 deed vader prins Constantijn om 16.15 uur aangifte in het oude stadhuis van Den Haag.
Doop.
Op 10 oktober 2004 werd Claus-Casimir in Paleis Het Loo te Apeldoorn gedoopt. Zijn peetouders zijn koning Willem-Alexander, prins Maurits, Ed Spanjaard en gravin Tatjana Razumovsky von Wigstein.
Namen.
De jonge graaf werd in familiekring Clausimir genoemd. Tegenwoordig wordt hij aangeduid als Claus.

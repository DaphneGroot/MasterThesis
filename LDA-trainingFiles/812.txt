	PERSOONLIJK
	De Franse polemist en schrijver JEAN-EDERN HALLIER is zondag in de Normandische stad Deauville aan een hersenbloeding overleden. Hij werd zestig jaar.
Hallier werd in 1936 geboren in de buurt van Parijs. In 1960 stichtte hij met onder anderen Jean-Ren√© Huguenin het cabaretgezelschap Tel Quel. Drie jaar later verscheen zijn eerste roman: De avonturen van een jong meisje.
Met zijn tijdschrift L'Idiot international veroorzaakte Hallier sinds de jaren zeventig het ene schandaal na het andere. Zo was hij de eerste die onthulde dat president Mitterrand er een buitenechtelijke relatie op nahield, waaruit hij ook een dochter had. Volgens Hallier heeft Mitterrand hem om deze onthulling geprobeerd te laten vermoorden.


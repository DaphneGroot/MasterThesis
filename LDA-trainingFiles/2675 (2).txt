Bellingwedde.
Bellingwedde () is een gemeente in de provincie Groningen. De gemeente ontstond in 1968 door de samenvoeging van de voormalige gemeentes Wedde en Bellingwolde. Op had Bellingwedde inwoners, in 2000 waren dit er 9.549. De gemeente beslaat een oppervlakte van 110,13 km².
Op 26 oktober 2015 besloten de gemeenteraden van Bellingwedde en Vlagtwedde te fuseren en om per 1 januari 2018 de gemeente Westerwolde te vormen.
Indeling.
Buurtschappen en andere onofficiële kernen: De Bult, Hoorn, Hoornderveen, Koudehoek, De Lethe, Lutjeloo, Morige, Tjabbesstreek, Wedderheide, Westeind, Winschoterhoogebrug (ged.).
Zie verder: wijken en buurten in Bellingwedde.
Geschiedenis.
Oud-burgemeester Engbert Drenth was bij zijn aftreden op 1 maart 2007 de langstzittende burgemeester van Nederland (sinds 1979). De toekomst van de gemeente werd in 2006 ter discussie gesteld, waarbij er aanvankelijk stemmen opgingen om Bellingwedde aan te sluiten bij de nieuw te vormen gemeente Oldambt. Het gemeentebestuur maakte daarop echter kenbaar dat als er een nieuwe herindeling komt, de voorkeur zou uitgaan naar een samengaan met Vlagtwedde. In 2010 spraken Bellingwedde, Vlagtwedde en Stadskanaal uit voorstander te zijn van een verregaande vorm van intergemeentelijke samenwerking, waarbij als uitgangspunt gold dat de drie gemeenten onafhankelijk blijven.
Openbaar vervoer.
Het enige nog overgebleven GADO-bushuisje in Bellingwolde
De belangrijkste buslijn voor de gemeente Bellingwedde is lijn 12, route Winschoten-Blijham-Bellingwolde. Enkele bussen rijden door naar Oudeschans en Klein-Ulsda. Daarnaast zijn er lijn 14 (Winschoten-Blijham-Wedde-Vlagtwedde) en enkele ritten van lijn 11 naar Vriescheloo en Veelerveen.
Bezienswaardigheden.
In het dorp Wedde ligt het Huis te Wedde of de Wedderborg, een kasteeltje dat oorspronkelijk dateert uit de veertiende eeuw. Vanuit het kasteel werd de heerlijkheid Westerwolde bestuurd. In 1619 verwierf de stad Groningen Westerwolde. Het kasteel werd toen de zetel van de drost die namens de stad het gebied bestuurde.
Het dorpje Oudeschans is tijdens de Tachtigjarige Oorlog gebouwd door Willem Lodewijk van Nassau. Oorspronkelijk lag het aan zee. Na de inpoldering van de Dollard werd het strategisch minder belangrijk en werd de functie overgenomen door Nieuweschans. In de jaren 80 van de twintigste eeuw is de schans gereconstrueerd.
In Bellingwolde is het Museum de Oude Wolden dat aandacht schenkt aan kunst, streek en geschiedenis. Het museum heeft ook een collectie werken van de magisch realist Lodewijk Bruckman en van de Groninger kunstkring De Ploeg.

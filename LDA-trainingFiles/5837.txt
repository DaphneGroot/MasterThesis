Kabinet-Lubbers III.
Het kabinet-Lubbers III was het Nederlandse kabinet van 7 november 1989 tot 22 augustus 1994. Het is met 1749 dagen het tot op heden (2016) langstzittende naoorlogse kabinet.
In de kabinetten-Lubbers I en II werkte het CDA van Lubbers samen met de VVD, maar nadat de kabinetscrisis over het reiskostenforfait een einde had gemaakt aan Lubbers II, kwam ook aan deze samenwerking een einde. In de verkiezingen van 1989 handhaafde het CDA zijn 54 zetels en bleef de grootste partij; de PvdA verloor drie zetels en de VVD vijf. Het CDA vormde vervolgens een coalitie met de PvdA van Wim Kok.
Tijdens de regeerperiode voerde het kabinet verdere bezuinigen door en werd gekort op verschillende sociale voorzieningen.

East West Line (Singapore).
De East - West lijn is een metrolijn in Singapore en onderdeel van het Mass Rapid Transit netwerk. De constructie van delen van de lijn werd gestart in 1982 als onderdeel van de eerste lijn van het MRT netwerk in Singapore, de North - South lijn. In november 1989 werd de lijn afgesplitst na de gereedkoming van het nieuwe stuk van City Hall (EW 13/NS 25) naar Tanah Merah (EW 4). Zoals de naam van de lijn suggereert loopt de lijn van het oosten naar het westen op het eiland Singapore. De concessie voor de lijn is in handen van SMRT Corporation Ltd.
Tarieven.
Een enkele reis varieert in prijs van S$ 0.80 tot S$ 1.80. Op de kaartjes voor een enkele reis zit een S$1 statiegeld. Dit krijgt men terug door het kaartje na de rit weer in te leveren.
De meeste passagiers gebruiken een contactloze smart card met de naam EZ-Link, een systeem dat bijna hetzelfde is als de OV-chipkaart. Je houdt de kaart boven de toegangsdeuren tot de stations bij binnenkomen en weggaan en dan wordt het bedrag automatisch afgeschreven.

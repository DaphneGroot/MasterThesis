	Een neus van Giotto in het puin Requiem voor de basiliek van Sint Franciscus
	TERWIJL ik met ongekende vasthoudendheid de onheilsreportages van Rai Uno volgde, herinnerde ik mij plotseling dat er n¢g een tijd geweest is waarin ik mijn hart vasthield voor Assisi. Het was in het najaar van 1946. Ik kwam uit Rome, waar ik geruchten had opgevangen over de schade die de landstreek Umbria geleden zou hebben. In dit land was de oorlog al enkele jaren voorbij, maar de communicatie met het achterland bleef gebrekkig en het openbaar vervoer niet minder.
Met behulp van goederenwagens, bussen en mijn twee voeten had ik ten slotte Foligno bereikt, en onderwijl vastgesteld dat Umbria ruim haar aandeel had gehad in bombardementen. Sommige stadjes - Terni bijvoorbeeld - waren zo goed als weggevaagd. Het was vanaf de stadsmuur van Spello dat ik, bij het omslaan van een hoek, het stadje van Franciscus zag liggen waaraan ik in de oorlog zo vaak had gedacht: kloosterfundamenten links, stadsmuren rechts, en de vervallen burcht erboven.
Of het zo hoorde, begonnen op dat moment de twaalf-uur-klokken te luiden, hier vlakbij, maar ook daarginds, een tien kilometer verderop. Ze waren dus niet omgesmolten zoals ik gevreesd had. Ik keek naar de basiliek: ze lag er uitdagend bij. Voor het eerst sinds weken zakte mijn onrust. Er was kennelijk niets gebeurd in Assisi. Bijna dansend heb ik het laatste traject van mijn pelgrimstocht afgelegd : wie deze hel van een oorlog doorstaat is onvergankelijk!
Onvergankelijk, welzeker! Daar blijkt ze dus anders over te denken, 'onze zuster moeder aarde', om met Franciscus te spreken. Ik kijk opnieuw naar de Rai en zie karrenvrachten puin die op het grasveld v¢¢r de bovenkerk gedumpt zijn. Zou ik daar iets van gezien hebben op mijn uitkijkpost in Spello? Vermoedelijk niet: de muren stonden immers nog? Wat daarachter gebeurde, had ik niet geweten zomin als men weet wat de haarscheurtjes camoufleren die op de fresco's van Giotto zijn geconstateerd: in de muren daarachter kunnen zich levensgevaarlijke verschuivingen voordoen. (Op dat punt, zou ik later denken, bestaat er dus geen verschil tussen kerk en Kerk!)
Intussen wordt de officile stand van zaken doorgegeven. Zestig vierkante meter aan fresco's onherstelbaar beschadigd, zijn n Cimabue en n Giotto daar ook bij, of is dat extra? Ook hoor ik de Vier kerkleraren noemen, die van het plafond gevallen zijn en uitzonderlijk goed waren geconserveerd. De kunsthistorici zijn het er niet over eens of ze van Giotto zelf of van een leerling zijn. Is het snobistisch om op de eerste plaats naar het behoud van de Giotto's te verlangen? Dan ben ik schuldig.
Voor mij is de bovenkerk allereerst het museum van de Vogelpreek en nog een paar fresco's uit de Franciscus-legende. Een museum, geen bedehuis: daarvoor moet men in de benedenkerk zijn. Tot dusver komen daar geen alarmerende berichten vandaan; en uit de crypt daaronder al helemaal niet: daar rust het gebeente van Franciscus zelf, en dat was een held!
Terwijl op het televisiescherm de virtuoos gemproviseerde reportages elkaar afwisselen, gaan mijn gedachten terug naar de eerste levensjaren van deze basiliek. Volgens de vroege Franciscaanse legende is daar bitter om geruzied en touw getrokken. Als we goed toezien, ging het om iets heel wezenlijks, en al staat het er niet: de luxueuze, niet echt functionele bovenkerk was er meer bij betrokken dan de benedenkerk, die op de eerste plaats grafkerk was.
Franciscus had indertijd voor principile armoede gekozen, en was daar op het eind van zijn leven eer strenger dan gemakkelijker in geworden. Hoe kon die levenshouding gehonoreerd worden met een schatrijk, lichtvoetig mausoleum?! Gregorius IX, die voor de Kerk veel goeds van de Minderbroeders verwachtte, koos voor een spectaculair bouwsel en legde er de eerste steen van, daags nadat hij zijn beschermeling en slachtoffer heilig had verklaard.
Een andere supporter was de sterke man in de Orde, Elias, die - wat er ook verder niet aan hem deugde - een neus bezat voor het aantrekken van geniale architecten. Met het gesloten front van oude armoede-fanaten uit Franciscus' eigen kring, dat zich tegen zijn luxueuze plannen keerde, maakte hij korte metten: de kerk kwam er, sabotages ten spijt. Hadden de fanaten - meestal Spiritualen genoemd - het pleit gewonnen dan was de heuvel die vandaag het Sacro Convento en de Basilica torst, bezaaid geweest met lemen hutten die elk jaar vernieuwd moesten worden. . . en waarschijnlijk was, in de rumoerige jaren die aan zouden breken, het lichaam van Franciscus gestolen en verdwenen.
Want dat is waar alle partijen bang voor waren: dat die van Perugia, de vijanden, hun dreigement waar zouden maken en het heilige gebeente weg zouden grissen: dat maakte een grafkerk noodzakelijk tot een graf-forteres. De oude getrouwen zagen dat ook wel in: het was de manier waarop die hun niet beviel. 'Hier ontbreken alleen nog de vrouwen', brieste Broeder Egidius toen ze hem door gloednieuwe klooster rondleidden. En Broeder Leone, de rechterhand en vertrouweling van Franciscus, was er niet van af te brengen, de marmeren kuip te vernielen die Elias had klaargezet na een onbeschaamde bedelpartij voor bijdragen in de bouwkosten. ('Als je levensmoe bent moet je dat vooral doen', zou Egidius hem hebben toegevoegd; maar het martelaarschap ging aan Leones neus voorbij.)
Wat er ook twijfelachtig mag zijn in die berichten: tegen een solide beveiliging van het graf kon niemand bezwaar hebben. In 1230, toen de bouw voldoende gevorderd was, kon de heilige verplaatst worden van een veilige stadskerk naar zijn nieuwe verblijf. Maar Elias was niet gerust op de onneembaarheid van zijn vesting: de gang, die naar het graf onder het hoofdaltaar leidde, liet hij dichtgooien. En nu ontstond een van de vreemdste uitingen van mediaevistisch denken die ik ben tegengekomen: na verloop van tijd vergat de mensheid waar de heilige precies lag en dat zou tot in de negentiende eeuw zo blijven.
Franciscus' werkadres, moet men hebben gedacht, is in de hemel: van daaruit doet hij al zijn wonderen; wat gaat zijn huisadres ons verder aan? Pas toen de vijandigheid van Perugia geen gevaar meer vormde, en geholpen - denk ik zelf - door de ontwakende romantiek, heeft men in 1818, na 52 nachten zwaar werk, de rustplaats herontdekt waar Franciscus, zoals wij hem kennen, heel tevreden mee geweest moet zijn.
Tot de dertiger jaren van de twintigste eeuw zou het duren voor de crypt, waar het lichaam zich vandaag bevindt, uit de levende rots was gehouwen. Nog steeds ligt het graf in een kooi van zware ijzeren tralies: zelf mag de heilige slapen, dieven slapen nooit. . .
Van dieven gesproken: daar is de puinhoop weer in beeld die op het grasveld v¢¢r de bovenkerk zijn gestort. Dat was een noodgreep: enkel haast kon de vier slachtoffers, die onder het ingestorte dak lagen, misschien nog levend aantreffen. . . Vergeefse hoop, en ondertussen wierp een leger van gretige souvenir-jagers zich op de puinhoop. Een echte neus van Giotto, een echte lok van Cimabue: wie zou daar zijn schoorsteenmantel niet graag mee versieren. . !
Binnen de kortste keren was de helft van het misschien-nog-bruikbare materiaal verdwenen. Daarmee is restauratie onmogelijk geworden, zegt de deskundige. Onze 'zuster moeder aarde' is d  r niet schuldig aan, maar die troost is schraal.
De Nederlandse pers, educatief als altijd, heeft in de afgelopen weken veel verwijten tot Itali gericht. De overheid van Itali zou niet in staat zijn haar kunstschatten te beschermen. Ik zou de overheid willen zien die daar wl toe in staat was, als ze zo rijk met kunstschatten was gezegend als de Italiaanse: tot in de kleinste gehuchtjes en kapelletjes toe. Wat moet ze doen, een restaurateur en een carabiniere posteren naast elke kunstschat? Bovendien schept een zo groot, collectief kunstbezit een duidelijke familiariteit met kunst. De souvenir-jagers van daareven spraken wat dat betreft duidelijke taal.
Italianen zijn gewend in puinhopen te rommelen: daar kan van alles tussen zitten, in dat land van hen. Bij dit puin, onvoorzien puin dat terwille van de slachtoffers naar buiten werd gewerkt, zal geen 'verboden toegang' gestaan hebben: zonder slachtoffers was van die hele plundering geen sprake geweest. Maar het is waar: Itali heeft meer suppoosten nodig, anders gezegd: meer geld voor haar kunstbeleid. .
Hoe zit het eigenlijk met de kunstliefde, en het verantwoordelijkheidsgevoel van de duizenden Nederlanders die jaarlijks de musea (en de stranden) van Itali afstropen? Zouden ze hun knip maar niet eens trekken en hun gastland een beetje helpen om de zware schokken van 'moeder aarde' te boven te komen?
Helene Nolthenius schreef Een man uit het dal van Spoleto, Franciscus tussen zijn tijdgenoten. Querido,  59,-.

Foto
	Boven: 'De vier kerkleraren', toegeschreven aan de school van Giotto, v¢¢r de aardbeving. Onder: na de beving, zonder Hieronymus.FOTO'S SYGMA/RBP EN REUTER


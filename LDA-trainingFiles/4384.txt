	Potische dramatiek overstijgt Braziliaanse cliche
	Foreign Land van Walter Salles. Met Fernanda Torres, Fernando Alves Pinto. In Kriterion Amsterdam, Haags Filmhuis, Lantaren/Venster Riotterdam, Movie W Wageningen.
Foreign Land, de tweede speelfilm van de Braziliaan Walter Salles, begint met een verklaring. In maart 1990 werd Fermando Coller de eerste gekozen president van Brazili, na dertig jaar militaire dictatuur. Zijn eerst maatregel was het bevriezen van alle spaarrekeningen boven de vijfhonderd gulden. Het land geraakte in een chaos en meer dan achthonderdduizend Braziliaanse jongeren zochten in de volgende jaren elders hun geluk.
In Foreign Land wordt zo'n jongere gevolgd, een Braziliaanse jongen, Paco, wiens moeder bij het horen van Collers maatregel een hartverlamming krijgt. Paco laat zich verleiden diamanten naar Portugal te smokkelen. In Lissabon ontmoet hij Alex, een jonge Braziliaanse vrouw die daar als serveerster werkt en samenwoont met een verslaafde trompettist, die ook al aan de smokkel is. Paco en Alex dreigen slachtoffer te worden van de criminelen die hen gebruiken en vluchten naar San Sebastian.
De film begint als een documentaire en verschuift allengs naar een romantische gangsterfilm, die licht sentimenteel eindigt in een liedje over thuiskomen en hoop op een betere toekomst. Metaforisch is het tegelijk een film over de Braziliaanse film zelf, die door de economische maatregelen van Fernando Coller begin jaren negentig volledig in elkaar stortte maar nu in een hoopgevende nieuwe fase beland is.
Het lijkt nogal veel tegelijk in n film en dat is ook het manco van Foreign Land. Toch is het een veelbelovende en interessante film, die in 1995 werd uitgeroepen tot de beste Braziliaanse productie en op het Rotterdamse festival een Tiger Award won. De vrije structuur en een voortdurende verandering van stijl zijn bijzonder, net als het ritme waarin alle inhoudelijke elementen in elkaar worden geschoven.
Salles is een knappe stilist, met een goed gevoel voor montage. Zijn film heeft iets van een moderne film noir, met verwijzingen naar de Nouvelle Vague, maar dan vol Zuid-Amerikaanse passie. De potische dramatiek overstijgt de clichs van het verhaaltje. Op de tonen van de muziek springt de film ogenschijnlijk vrij willekeurig van begin naar eind, maar dat ritme is nu juist de kracht, waarin de zwakke momenten verdwijnen. PvB


	'O God, er is geen God'
	Multatuli zei het zo:
Maria moest van twee mannen tege lijk bevallen
 De een timmerde kasten, de ander  maakte heelallen
 Maar wat de boze wereld ook zei
 Het kind dat ze baarde was van alle bei.

Dit vermoedelijk tamelijk onbekende 'religieuze' vers van een onzer grootste schrijvers staat in de bundel Lachen mag van God (Bert Bakker;  24,90), waarin ook de godsdienstige rijmen van aanzienlijk mindere goden zijn opgenomen. C.J. Aarts en M.C. van Setten (bekende 'bloemlezers' door onder meer het succesvolle Domweg gelukkig, in de Dapperstraat) kozen uit vijf eeuwen vaderlandse dichtkunst zo'n tweehonderd verzen die op enigerlei wijze 'een representatief beeld geven van God in de pozie'. Van Anna Bijns ('Dat men Gods dienst met jolijte zaaien') tot en met Mustafa Stitou en Lernert Engelberts (1977), die vorig jaar met Oedipoes werpt jongen debuteerde.
'Tot 1881', schrijven de samenstellers in hun inleiding, 'was alle pozie in Nederland en Vlaanderen religieuze pozie. Misschien overdrijven wij enigszins, maar met een percentage van 97 procent komen we dicht in de buurt. Pozie over God ging over God. Een enkel werelds gedicht als ''Van den vos Reynaerde'' daargelaten werd de pozie in de Middeleeuwen geschreven door monniken, geleerde zonderlingen en vrome vrouwen.'
Mooie gedichten als Karel ende Elegast, Beatrijs en Mariken van Nieumeghen waren te lang om te worden opgenomen, een beperking die ook voor latere gedichten wel gold, zoals 'Aan God' van Jacobus Bellamy (1757-1786). Heel geschakeerd wordt het beeld van de 'religieuze pozie' in de twintigste eeuw wanneer niet uitsluitend meer van lofliederen sprake is.
Socialisten als Henritte Roland Holst en Freek van Leeuwen en athesten als Jan van Nijlen, Jan Greshoff en Jan Slauerhoff bezongen het Opperwezen met het verlichte geluid, waarvoor Multatuli op 26 februari 1861 de toon had gezet, toen hij aan het eind van 'Het gebed van een onwetende' schreef: 'O God, er is geen God'
Behalve de verzen van katholieken (Anton van Duinkerken, Toon Hermans, Michel van der Plas), van protestanten (Guillaume van der Graft, Okke Jager, Harmen Wind) en van joden (Jacob Isral de Haan, Saul van Messel) kon ook pozie van een moslim (Mustafa Stitou) worden opgenomen. Maar de meeste verzen zijn afkomstig van dichters, 'van wie', zoals de samenstellers schrijven, 'wij geen flauw idee hebben welk geloof of welke leer zij aanhangen.'
'Lachen mag van God', zei Annie M.G. Schmidt en dat is niet alleen een mooie aanbeveling, het werd ook de titel van de bundel. Jammer is slechts dat een van onze grootste religieuze schrijvers, Gerard Reve, geen toestemming gaf zijn godvrezende verzen af te drukken.


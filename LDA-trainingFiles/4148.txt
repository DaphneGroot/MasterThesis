	Tere hommage aan een moeder
	Y aura-t-il de la neige oFROFo*a NooFROFo*el van Sandrine Veysset. In elf theaters, waaronder Desmet Amsterdam, Haags Filmhuis, Lantaren/Venster Roterdam.
'Ach, mam, vertel nog is van die droom toen je zestien was.' Lekker schurken de kinderen tegen haar aan als moeder, voor de zoveelste keer, vertelt wat zij droomde toen ze zestien was.
Ze was in een grot en zag God. Er was nog een vrouw, groot en dik. God zei dat ze een wedstrijd in hardlopen moesten houden. Als zij van de dikke vrouw won, zou God haar vrijlaten, maar er wachtte haar een fikse straf als ze verloor. Die dikke vrouw zette aan, rende met een onwaarchijnlijke snelheid weg en kwam als eerste aan. 'Je hebt verloren', zei God, 'en als straf krijg je zeven kinderen.'
'Et voila': met vertering kijkt ze naar haar kroost, dat helemaal wegsmelt van haar intens moederlijke blik.
De debuterende Franse regisseuse Sandrine Veysset heeft Y aura-t-il de la neige  Nol opgedragen aan haar moeder en een zeldzame hommage aan een moeder kun je deze bijzondere kerstfilm zeker wel noemen. Zeven kinderen heeft zij en met hen moet ze het rooien op de boerderij, ergens op het platteland. De film begint heel lieflijk. Het is zomer, kinderen ravotten in het hooi. 'Jongens, aan het werk', roept moeder en daar gaan ze weer: uien rapen, in een kist stoppen, eten, na tafel lekker spelen. Een paradijs.
O ja, er is ook een man. Een ongepolijste boer, die snauwt tegen zijn zoon, tegen moeder zegt dat hij vast naar boven gaat en daar wacht tot zij bij hem komt liggen.
Na tien minuten film komt het eerste scheurtje. Moeder zegt dat vader van haar kinderen af moet blijven, hij stuurt haar naar buiten. 'Waarom gaan we hier niet weg?', vraagt een kind. Moeder zucht: 'We gaan nooit weg.' Maar regelmatig staat zij op het punt.
Zo'n paradijs is het dus niet. Die vader heeft een merkwaardige rol. Hij komt met een vrachtwagen, werkt, eet, gaat even met moeder naar boven, en dan vertrekt hij weer. Langzaam wordt duidelijk dat hij helemaal niet op de boerderij woont. Vader heeft ergens anders nog een gezin, waar hij soms een paar kleine kinderen heen neemt, die tegen de buurvrouw moeten zeggen dat ze neefjes en nichtjes zijn.
Ongemerkt gaan de seizoenen voorbij, na de zomer komt de herfst, de school, de opkomende kou. 's Winters is het nauwelijks meer te harden op de boerdij. Het is koud, binnen en buiten. En dan wordt het kestmis. Vader heeft een enveloppe met geld achtergelaten, dan kan de oude televisie vervangen worden, maar moeder doet andere dingen met het geld. Ze wil kerstmis vieren met haar kinderen. De bedden worden tegen elkaar geschoven, elk kind krijgt een kus en ze dromen allemaal van een witte kerst. Zal het vannacht gaan sneeuwen?
Moeder heeft iets bedacht om een eind te maken aan het paradijs dat eerder een hel is.
Sandrine Veysset gebruikt de camera als een nerveuze televisieverslagever. Ze blijft dicht bij de moeder en haar kinderen, eet als het ware mee aan tafel. De film heeft daardoor een spontaan, levensecht karakter als in de vroege films van Maurice Pialat. Het ongewone verhaal wordt terloops verteld en opgebouwd in gewone momenten, waardoor de onderliggende gruwelijkheden des te dieper raken. Onthutst blijf je achter, als bij de aftiteling uit de licht hese keel van Adamo het enig passende lied Tombe la neige klinkt. Nooit heeft Adamo zo mooi gezongen. PvB

Foto
	Dominique Reymond in Y aura-t-il de la neige  Nol


Changwat Ayutthaya.
Ayutthaya, officiële naam: Phra Nakhon Si Ayutthaya is een Thaise provincie in het centrale gedeelte van Thailand. In december 2002 had de provincie 748.243 inwoners, het is daarmee de 33e provincie qua bevolking in Thailand. De oppervlakte bedraagt 2556,6 km², Ayutthaya is daarmee de 62e provincie qua omvang in Thailand. De provincie ligt op ongeveer 76 kilometer van Bangkok. Ayutthaya grenst aan Ang Thong, Saraburi, Pathumthani, Nonthaburi, Nakhon Pathom en Singburi.
Geschiedenis.
De provincie kan bogen op een lange geschiedenis. In de 14e eeuw ontstond hier het Koninkrijk Ayutthaya met als hoofdstad Ayutthaya. Dit koninkrijk viel in 1767 na de verovering en verwoesting van de hoofdstad door een Birmees leger.
Bestuurlijke indeling.
De provincie is onderverdeeld in 16 districten (Amphoe), die weer onderverdeeld zijn in 209 gemeenten (tambon) en 1328 dorpen (moobaan).

Zuideramstel.
Zuideramstel was van 1998 tot 2010 een stadsdeel van de gemeente Amsterdam in de Nederlandse provincie Noord-Holland. Per 1 mei 2010 is het opgegaan in het nieuwe stadsdeel Amsterdam-Zuid.
Het stadsdeel werd in 1998 gevormd door een fusie van de stadsdelen Rivierenbuurt en Buitenveldert, met toevoeging van de Prinses Irenebuurt (die tot 1998 deel uitmaakte van het Stadsdeel Zuid). Ook de Zuidas maakt deel uit van dit stadsdeel. Op 1 januari 2007 telde dit stadsdeel 46.784 inwoners.
Geschiedenis.
Het stadsdeel werd ingesteld in 1998. Zie voor de geschiedenis: Rivierenbuurt en Buitenveldert.

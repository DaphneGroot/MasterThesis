	Douane rolt bende tabaksmokkelaars op
	ANP
ROTTERDAM
De douane en de FIOD hebben in de regio's Breda en Tilburg een smokkellijn van sigaretten en shag uit Oost-Europa opgerold. De actie tegen de bende, onder leiding van het Openbaar Ministerie in de Brabantse regio's, werd in december vorig jaar uitgevoerd.
In beide steden en omgeving werden tientallen woonadressen onderzocht, evenals garages. De vangst bestond uit 480 kilo shag en twintigduizend sloffen sigaretten. De ontdoken accijnzen bedragen ongeveer 100 duizend gulden. EÃ©n verdachte is aangehouden. Het Openbaar Ministerie verwacht meer arrestaties.


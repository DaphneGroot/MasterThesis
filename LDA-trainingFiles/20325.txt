Changwat Nakhon Ratchasima.
Nakhon Ratchasima, vaak afgekort tot Khorat (Thais alfabet: นครราชสีมา) is een provincie in het noordoosten van Thailand in het gebied dat ook wel Isaan wordt genoemd. In December 2002 had de provincie 2.581.244 inwoners, waarmee het de 2e provincie qua bevolking in Thailand is. Met een oppervlakte van 20.494 km² is het de 1e provincie qua omvang in Thailand. De provincie ligt op ongeveer 259 kilometer van Bangkok. Nakhon Ratchasima grenst aan Chaiyaphum, Khon Kaen, Buriram, Prachinburi, Nakhon Nayok, Saraburi en Lopburi en ligt niet aan zee.
Klimaat.
De gemiddelde jaartemperatuur is 33 graden. De temperatuur varieert van 14 graden tot 41 graden. Gemiddeld valt er 825 mm regen per jaar.
Geografie.
De provincie ligt in het westelijke gedeelte van het Khorat plateau. Aan de westkant liggen de Phetchabun bergen en aan de zuidkant de Dongrek bergen. De Mun rivier ontspringt in deze provincie.
Geschiedenis.
Het gebied was al een belangrijk gebied ten tijde van het Khmer-rijk in de 11e eeuw. Overblijfselen van een oude stad uit deze periode kunnen gezien worden in het Phimai historisch park bij de plaats Phimai. Later werd het gebied een twistpunt tussen het koninkrijk Ayutthaya en het koninkrijk Lan Xang.
Bestuurlijke indeling.
De provincie is onderverdeeld in 26 districten (Amphoe) en, tot 15 mei 2007, 6 subdistricten (King Amphoe) en heeft daarmee de meeste districten van alle provincies (Bangkok niet meegeteld). De districten zijn verder onderverdeeld in 293 gemeentes (Tambon) en 3423 dorpen.
Per 15 mei 2007 heeft de regering alle 81 subdistricten in Thailand de status van district gegeven om het bestuur te stroomlijnen.

Luftwaffe (Wehrmacht).
De Luftwaffe van de Wehrmacht betrof de luchtmacht ("Luftwaffe") als onderdeel van het Duitse leger ten tijde van nazi-Duitsland, de Wehrmacht.
De "Luftwaffe" werd officieel in 1935 opgericht door Hermann Göring en zou een enorm invloedrijke rol spelen tijdens de Tweede Wereldoorlog: de "Luftwaffe" bombardeerde honderden steden, nam deel aan alle grote gevechtsoffensieven en maakte veel slachtoffers onder de geallieerde legers en onder de burgerbevolking.
In Nederland werd de Luftwaffe vooral berucht door het bombardement op Rotterdam op 14 mei 1940. Ongeveer 800 mensen vonden de dood en 80.000 Rotterdammers zijn dakloos geworden bij dit bombardement.
Verder was er onder andere het bombardement op Coventry, in reactie op het Berlijnse bombardement. Bij dit bombardement dat op 14 november 1940 door de "Luftwaffe" werd uitgevoerd, viel ook een aanzienlijk aantal burgerslachtoffers. In Polen werd de "Luftwaffe" berucht door de bombardementen op Warschau in september 1939 en in 1944.
Oprichting van de Luftwaffe.
Tijdens de Eerste Wereldoorlog beschikte Duitsland over de "Kaiserliche Luftstreitkräfte" (keizerlijke luchtstrijdkrachten). Deze luchtmacht bestond uit ongeveer 3000 vliegtuigen, waarvan de meeste dubbeldekkers waren die gebruikt werden voor verkenning. De vliegtuigen vlogen boven het front en lokaliseerden daar de bewegingen van vijandige troepen. Slechts heel sporadisch werden meerpersoons dubbeldekkers gebruikt voor bombardementen. Na de Eerste Wereldoorlog verbood het verdrag van Versailles Duitsland om een luchtmacht te houden. Veel Duitse gevechtspiloten raakten hierdoor werkloos. Een van hen was Hermann Göring. Göring, een succesvolle WO I-piloot, werd toen Adolf Hitler aan de macht kwam de baas over de op te bouwen luchtmacht.
Toen Hitler in 1933 aan de macht kwam was al een begin gemaakt met de "Luftwaffe". In het grootste geheim had Duitsland op de Russische vliegbasis Lipetsk piloten opgeleid. Hitler gaf Göring onbeperkte vrijheid en een groot budget. Omdat de Duitsers volgens het verdrag van Versailles geen luchtmacht mochten hebben, moest het buitenland de indruk krijgen dat het om een nieuwe luchtvaartmaatschappij ging. Daarom gebruikte Göring veel vliegtuigen die ook bij luchtvaartmaatschappijen in gebruik waren. Als militair transportvliegtuig werd de 3m gebruikt, een vliegtuig dat voorheen vooral bekendstond als lijntoestel. Als bommenwerper gebruikte men de Heinkel He 111 en de Focke-Wulf Fw 200 ("Condor"), vliegtuigen die oorspronkelijk als vrachttoestel waren ontworpen.
De andere landen hadden aanvankelijk niets in de gaten. Pas toen de nieuwe luchtvaartmaatschappij wel heel erg grote proporties begon te krijgen kreeg men argwaan. Engeland en Frankrijk begonnen in hoog tempo hun luchtmachten uit te breiden.
Fundamentele zwakheden.
Desondanks vertoonde de "Luftwaffe" in enkele opzichten een aantal serieuze tekortkomingen.
Lijst van succesvolste Luftwaffepiloten.
Onderstaande piloten zijn gerangschikt op volgorde van aantal neergeschoten vijandelijke vliegtuigen.
Organisatie.
Vanaf haar oprichting stond de "Luftwaffe" onder bevel van het "Oberkommando der Luftwaffe" (OKL) en de bevelhebber van het OKL was de "Oberbefehlshaber der Luftwaffe". De "Luftwaffe", en dus ook het OKL, was een onderdeel van het "Reichsluftfahrtministerium" (RLM) dat werd geleid door Hermann Göring in de functie van "Reichsminister der Luftfahrt".
In de aanloop naar en gedurende de Tweede Wereldoorlog onderging het OKL, en dus ook de "Luftwaffe", een aantal veranderingen op organisatorisch vlak. De operationele leiding werd ondergebracht in een afdeling genaamd "Robinson" waarin de "Oberbefehlshaber der Luftwaffe" (Hermann Göring), de "Chef des Generalstabes der Luftwaffe", de "Chef der Luftwaffeführunsstabes" en de trainingsonderdelen zetelden. Alle andere afdelingen van het OKL werden ondergebracht in het onderdeel genaamd "Kurfurst", dat ook ondergeschikt was aan Hermann Göring. De operationele orders werden direct vanuit "Robinson" naar de commandanten van de Luftflotten doorgestuurd. Vanaf de oprichting van de "Luftwaffe" in 1934 werd zij onderverdeeld in operationele commando's die opereerden onder de schuilnaam "Gehobenes Luftamt". Op 1 april 1934 werd de "Luftwaffe" operationeel, doch onder een verdoken vorm, met zes "Gehobenes Luftamtes". Vanaf 31 maart 1935 werden deze omgezet in zes "Luftkreis-Kommandos". Op 1 oktober 1937 werd nog een zevende "Luftkreis-Kommando" toegevoegd. Tot 12 oktober 1937 werden de "Luftkreis-Kommandos" aangeduid met een Romeins cijfer, daarna met een gewoon cijfer. Op 4 februari 1938 werd de indeling volgens "Luftkreis-Kommando" opgeheven en ingedeeld in een drie "Luftwaffengruppenkommandos" en drie onafhankelijke "Luftwaffenkommandos". Deze organisatie bleef tot kort voor het uitbreken van de Tweede Wereldoorlog bestaan.
April 1934 - februari 1938.
De organisatie van de "Luftwaffe" van 1 april 1934 tot 4 februari 1938 zag er als volgt uit.
Gehobenes Luftamt I.
Geformeerd op 01-04-1934 te Königsberg. Vanaf 31-03-1935 werd dit onderdeel aangeduid met Luftkreis-Kommando I en vanaf 12-10-1937 als Luftkreis-Kommando 1. Op 04-02-1938 werd het in zijn geheel aangeduid als Luftwaffenkommando Ostpreussen.
Gehobenes Luftamt II.
Geformeerd op 01-04-1934 te Berlijn. Vanaf 31-03-1935 werd dit onderdeel aangeduid met Luftkreis-Kommando II en vanaf 12-10-1937 als Luftkreis-Kommando 2. Op 04-02-1938 werd het samengevoegd met Luftkreis-Kommando 3 tot Luftwaffengruppenkommando 1.
Gehobenes Luftamt III.
Geformeerd op 01-04-1934 te Dresden. Vanaf 31-03-1935 werd dit onderdeel aangeduid met Luftkreis-Kommando III en vanaf 12-10-1937 als Luftkreis-Kommando 3. Op 04-02-1938 werd het samengevoegd met Luftkreis-Kommando 2 tot Luftwaffengruppenkommando 1.
Gehobenes Luftamt IV.
Geformeerd op 01-04-1934 te Münster. Vanaf 31-03-1935 werd dit onderdeel aangeduid met Luftkreis-Kommando IV en vanaf 12-10-1937 als Luftkreis-Kommando 4. Op 04-02-1938 werd het samengevoegd met Luftkreis-Kommando 7 tot Luftwaffengruppenkommando 2.
Gehobenes Luftamt V.
Geformeerd op 01-04-1934 te München. Vanaf 31-03-1935 werd dit onderdeel aangeduid met Luftkreis-Kommando V en vanaf 12-10-1937 als Luftkreis-Kommando 5. Op 04-02-1938 werd het in zijn geheel aangeduid als Luftwaffengruppenkommando 3.
Gehobenes Luftamt VI.
Geformeerd op 01-04-1934 te Kiel. Vanaf 31-03-1935 werd dit onderdeel aangeduid met Luftkreis-Kommando VI en vanaf 12-10-1937 als Luftkreis-Kommando 6. Op 04-02-1938 werd het in zijn geheel aangeduid als Luftwaffenkommando See.
Luftkreis-Kommando VII.
Geformeerd op 01-10-1937 te Braunschweig. Vanaf 12-10-1937 werd dit onderdeel aangeduid Luftkreis-Kommando 7. Op 04-02-1938 werd het samengevoegd met Luftkreis-Kommando 4 tot Luftwaffengruppenkommando 2.
Februari 1938 - februari 1939.
Op 4 februari 1938 werd de Luftwaffe ingedeeld in een aantal Luftwaffengruppenkommandos en enkele onafhankelijke Luftwaffenkommandos.
Luftwaffegruppenkommando 1.
Geformeerd op 04-02-1938 te Berlijn. Vanaf 01 februari 1939 werd dit onderdeel zijn geheel aangeduid als Luftflotte 1.
Luftwaffegruppenkommando 2.
Geformeerd op 04-02-1938 te Braunschweig. Vanaf 01 februari 1939 werd dit onderdeel zijn geheel aangeduid als Luftflotte 2.
Luftwaffegruppenkommando 3.
Geformeerd op 04-02-1938 te München. Vanaf 01-02-1939 werd dit onderdeel zijn geheel aangeduid als Luftflotte 3.
Luftwaffenkommando Ostpreussen.
Geformeerd op 04 februari 1938 te Königsberg. Dit Luftwaffenkommando was aanvankelijk onafhankelijk, maar werd vanaf 18 maart 1939 ingedeeld onder Luftflotte 1, en op 30 september 1939 opgeheven.
Luftwaffenkommando See.
Geformeerd op 04-02-1938 te Kiel. Dit Luftwaffenkommando werd op 01-02-1939 opgeheven, de dienst werd daarna onder bevel gesteld van een General der Luftwaffe, ingedeeld bij de Oberbefehlshaber der Marine.
Luftwaffenkommando Österreich.
Geformeerd op 01-08-1938 te Wenen na de Anschluss van Oostenrijk bij Duitsland. Werd ook "Luftwaffenkommando Ostmark" genoemd. Dit Luftwaffenkommando werd op 18-03-1939 omgevormd tot Luftflotte 4.

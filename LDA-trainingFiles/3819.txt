	Subtiel statement over menselijk falen van Itzik Galili
	Galili Dance met Until.with/out.enough. Choreografie: Itzik Galili. Stadsschouwburg Heerlen.
G¢recki's vierdelige strijkkwartet Quasi una fantas¡a staat bij menig hedendaags choreograaf op de Top Tien van composities. De melancholieke en de dwingende ritmische delen lenen zich bij uitstek voor dans. De navrante, in mineur gehouden ondertoon appelleert tevens aan een hedendaags gevoel van onmacht, woede en pessimisme. Quasi una fantasia lijkt daarmee een eigentijdse Sacre. De choreografien die er tot nu toe op gezet zijn, bezitten vaak dat aardse en rituele en dat mystieke en gewelddadige.
Mats Ek was met zijn She was black de beste vertolker. Hij blijft dat, ook nu Itzik Galili zich eraan heeft gewaagd. Diens groepsstuk, cryptisch Until.with/out.enough geheten, opent bijna plechtstatig: de zeven dansers lopen achteruit in een lange, rechte rij met de ruggen naar het publiek toe. Soms valt er n zijwaarts op de grond. Een uitgestoken hand helpt haar of hem weer op de been. Voor je het in de gaten hebt, ontspinnen zich vervolgens duetten die organisch in elkaar overvloeien en als vanzelf ook weer oplossen in die oneindig ogende mensenrij.
In het tweede deel stampen en springen de dansers alsof ze woede van zich willen afschudden. In een rustig muziekdeel tonen ze zich van hun kwetsbare kant: man en vrouw leunen op elkaar, hangen aan elkaar, proberen elkaar te troosten, maar kunnen elkaar toch niet bereiken.
Galili's impulsieve taal, met armen die weggegooid lijken te worden en benen die natrillen als in de grond geboorde speren, is meestel erg geschikt voor groepsdansen. In dit werk lijken ze soms wat gladjes gemaakt en zijn het juist de meer verstilde duetten die boeien. Daarin krijgt zijn statement over het menselijke falen op subtiele wijze ook een politieke lading, doordat een danseres eerst met een witte, dan met een bloedrode ballon over het podium loopt. Wat niet valt los te zien van de ernstige situatie waarin Galili's geboorteland Isral verkeert.
Until.with/out.enough stond in Heerlen in het kader van het Cultura Nova festival, maar werd gemaakt in opdracht van een Basels festival waar het nog in premire gaat. Het programma werd aangevuld met twee bestaande stukken, het trio Trekidos en Uhlai, een prachtig potisch duet dat nu vertolkt werd door Jennifer Hannah en Mike van Loon. Die heeft Galili's rol overgenomen en doet dat overtuigend.
Galili's agenda is zo volgeboekt met vooral verzoeken uit het buitenland, dat het even zal duren voordat dit nieuwe werk in Nederland te zien is.
Isabella Lanz


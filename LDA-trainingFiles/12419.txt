Diadochen.
De diadochen (enkelvoud: "diadoch" of "diadooch"; Grieks: διάδοχοι/"diadochoi" (enkelvoud διάδοχος), "opvolgers") waren de generaals van het leger van Alexander de Grote, die na zijn dood streden om de macht in zijn gigantische rijk dat uiteindelijk uiteenviel in een aantal zogenaamde "diadochenrijken".
Opvolging Alexander de Grote.
Na Alexanders plotselinge dood op 10 juni 323 v.Chr. trachtte zijn moeder Olympias het rijk bij elkaar te houden voor haar kleinzoon, de zoon van Alexander en Roxane. Deze was echter nog erg jong -hij was pas na de dood van Alexander geboren- en tijdelijk nam Alexanders halfbroer Philippus Aridaeus daarom het koningschap waar. Philippus was echter niet erg geschikt voor het koningschap en daarom werden de generaals van Alexander steeds machtiger.
Oorlogen om de erfenis.
De onderlinge concurrentie tussen de generaals leidde tot verschillende oorlogen waarbij de coalities veel wisselden. Tijdens deze oorlogen geraakte de dynastie van Alexander steeds meer op de achtergrond. Uiteindelijk werden zijn vrouw, moeder en kind vermoord. De oorlogen duurden ongeveer 40 jaar (322 v.Chr. tot 281 v.Chr.).
Resulterende rijken.
Na deze oorlogen was het idee van de eenheid van het rijk verdwenen en hadden zich vaste territoria gevormd.
Behalve deze gebieden waren er nog diverse andere gebieden die tot het rijk van Alexander de Grote hadden gehoord.
Romeinen.
Alle rijken werden uiteindelijk door de Romeinen en Parthen veroverd, Egypte als laatste in 30 v.Chr.
Moderne geschiedenis.
In het Griekse koninkrijk (1832-1973, zie Geschiedenis van het moderne Griekenland) was "diádochos" ook de titel van de kroonprins.

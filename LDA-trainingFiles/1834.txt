	Lange celstraf geeist tegen topman van Fiat
	Reuter, AFP
TURIJN
De openbare aanklager in Turijn heeft donderdag een celstraf van een jaar en acht maanden geëist tegen bestuursvoorzitter Cesare Romiti van het Fiat-concern. Hij zou zich tussen 1989 en 1992 schuldig hebben gemaakt aan valsheid in geschrifte, belastingfraude en illegale financiering van politieke partijen. Romiti, de opvolger van Agnelli, wordt beschouwd als de machtigste ondernemer van Italië.
De aanklager eiste verder acht maanden gevangenisstraf tegen de financieel directeur van Fiat, Francesco Paolo Mattioli. Het proces vond plaats achter gesloten deuren.


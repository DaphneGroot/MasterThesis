Skal.
Stichting Skal houdt toezicht op de biologische productie in Nederland en is daartoe aangewezen door het ministerie van Economische Zaken, Landbouw en Innovatie. Eind 2011 stonden ca. 3400 bedrijven onder toezicht van Skal: ruim 1600 landbouwbedrijven en 1800 levensmiddelenfabrikanten, importeurs, handels- en opslagbedrijven.
Skal werd in 1985 opgericht onder de naam S.E.C. (Stichting Ekomerk Controle) en opereert sinds 1992 onder de naam Skal. Het kantoor is gevestigd te Zwolle.
Het toezicht van Skal bestaat uit inspecties ter plekke van bedrijf en administratie, monsternames ter analyse, beoordeling leidend tot certificering dan wel het opleggen van sancties in geval van overtreding.

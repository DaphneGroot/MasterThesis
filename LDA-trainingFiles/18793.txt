Marche-en-Famenne.
Marche-en-Famenne (Waals: "Måtche-el-Fåmene") is een stad in de Belgische provincie Luxemburg. De stad telt ruim 17.000 inwoners.
Geschiedenis.
De stad kreeg bekendheid vanwege de ondertekening op 8 november 1576 van de Pacificatie van Gent, door de pasbenoemde landvoogd don Juan van Oostenrijk. Enkele maanden later, op 12 februari 1577, werd er ook het "Eeuwig en Onherroepbaar Edict" ondertekend, waarmee don Juan verklaarde de modaliteiten van het akkoord (vastgelegd in de Unie van Brussel op 9 januari 1577) te aanvaarden. De Staten zouden verder de koning erkennen en eigenhandig het katholicisme handhaven of herstellen.
Voor de ondertekening was don Juan, met gevaar voor eigen leven, alleen en zonder gevolg maar vermomd als lakei, dwars door Frankrijk gereisd, de kortste weg om vanuit Spanje de Nederlanden te bereiken.
Overige kernen.
Aye, Hargimont, Humain, On, Roy, Waha en Marloie.
Demografische evolutie.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Marche-en-Famenne bestaat uit een coalitie van cdH en MR.

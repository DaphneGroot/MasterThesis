	Dublin wil onderzoek naar Bloody Sunday
	AFP
DUBLIN
Premier Bruton van Ierland zal bij de Britse autoriteiten aandringen op een nieuw onderzoek naar de gebeurtenissen op Bloody Sunday. Op zondag 30 januari 1972 schoten Britse militairen dertien burgers dood in de Noord-Ierse stad Londonderry. De burgers demonsteerden voor hereniging van Noord-Ierland en de Ierse Republiek.
Bruton beloofde het Ierse parlement dat 'hij zich persoonlijk zal bemoeien met de stappen die langs diplomatieke weg worden gezet'.
Een Brits onderzoekscommissie onder leiding van Lord Widgery concludeerde indertijd dat de Britse parachutisten die op de demonstranten hadden geschoten, uit noodweer handelden, al kon niet worden aangetoond dat de demonstranten waren gewapend. Geen van de parachutisten heeft zich voor de rechter hoeven te verantwoorden.


Rudolf Loman.
Rudolf Johannes Loman (Amsterdam, 14 oktober 1861 - Den Haag, 5 november 1932) was een Nederlandse organist en schaker. Hij is het tweede kind van Abraham Dirk Loman.
In de jaren 80 van de 19e eeuw werd Loman erelid van het Groninger Schaakgezelschap Staunton. Hij ging op latere leeftijd in Londen wonen, waar hij organist was en muzieklessen gaf. In 1890 won hij het toernooi The first City of London. In 1922 speelde hij in Londen een match tegen Edgar Colle in wie hij met -2 +1 en =2 zijn meerdere moest erkennen. Hij was ook een voortreffelijk pentekenaar. Loman was vaak in Nederland en in 1888 werd hij Nederlands schaakkampioen, een feit dat hij in de negentiger jaren ettelijke keren herhaalde en in 1912 was hij het officieel.
In de schaakdatabank Simbase staan 218 partijen die door Rudolf gespeeld zijn: hij won 62 partijen, verloor er 112 en speelde 44 keer remise. Zijn winstpercentage is 38.

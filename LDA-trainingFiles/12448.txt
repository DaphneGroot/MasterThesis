Poesje mauw.
Het liedje 'Poesje mauw' is een traditioneel Nederlands kinderliedje. Door de eenvoudige tekst is het voor peuters al snel mee te zingen.
Oudste vindplaatsen van het liedje.
De melodie van deze versie is onbekend (maar zou, gezien de regellengtes en lettergrepen, globaal overeen kunnen komen met of kunnen lijken op het huidige melodietje).
De Nederlandse Liederenbank van het Meertens Instituut bevat geen liedboekjes of oude handschriftencollecties die dit liedje bevatten. Mogelijk gaat het dus bij bovenstaande versie om een vrij onbekend liedje en is de huidige versie wellicht van vrij recente datum.
Tekst.
Volksliedjes kennen, door hun mondelinge overlevering, vaak (regionale en/of tijdgebonden) varianten in zowel tekst als melodie. De huidige tekst van het liedje gaat gewoonlijk als volgt.
Variant op de laatste zinnen: 'Kom eens hier, aardig dier / o, wat hebben we plezier'.
Bij Dorus op schoot.
Het liedje 'Poesje mauw' kreeg in november 1967 landelijke aandacht door het televisieprogramma "Bij Dorus op schoot", waarin de komiek Tom Manders in de rol van Dorus jonge kinderen liet optreden. De tweejarige Corrina Konijnenburg zong tot grote hilariteit van het publiek, Manders Ã©n de kijkers thuis minutenlang "poesie mauw, poesie mauw, poesie mauw", omdat dit de enige regel was die ze kende. Het fragment is daarna nog dikwijls herhaald.

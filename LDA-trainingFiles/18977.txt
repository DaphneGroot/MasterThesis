Chaumont-Gistoux.
Chaumont-Gistoux is een plaats en gemeente in de Belgische provincie Waals-Brabant. De gemeente telt ruim 11.000 inwoners. Het gebied behoort tot de Brabantse Ardennen.
Geschiedenis.
In het gebied van de gemeente zijn er eeuwenoude sporen aangetroffen van mensen die hier vroeger geleefd hebben. Overblijfselen die dateren uit het neolithicum zijn een versterkte plaats. Uit de Romeinse tijd stammen twee grafheuvels bij Bonlez.
Vanaf de 7e eeuw behoort Chaumont toe aan de Sint-Baafsabdij te Gent.
In 987 wordt er al melding gemaakt van Dion-Valmont met een schenking goederen aan de Abdij van Gembloers.
In de 11e eeuw werd Chaumont een heerlijkheid van de prins-bisschop van Luik.
Tot in 1623 was Dion-Valmont in het bezit van de abdij.
Het dorp Bonlez was oorspronkelijk verdeeld in twee lenen, waarvan het leen Bas-Bonlez in de 17e eeuw verheven werd tot baronie. Daarbij kreeg ze het recht van hoge, middelste en lage justitie. Rond 1230 bouwde men daar ter plaatse een burcht.
Overige kernen.
De gemeente is ontstaan uit een fusie van Bonlez, Chaumont-Gistoux, Corroy-le-Grand, Longueville en Dion-Valmont, ontstaan in 1971 uit Dion-le-Mont en Dion-le-Val. De gemeente omvat ook het gehucht Vieusart. De E411, de N243 en de N25 komen er voorbij.
Bestuur 2007-2012.
Het bestuur van Chaumont-Gistoux bestaat uit een coalitie van de lijst ARC en Ecolo.
Resultaten gemeenteraadsverkiezingen sinds 1976.
(*) De zetelverdeling voor dit jaar ontbreekt of is onvolledig op de verkiezingsdatabase.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.

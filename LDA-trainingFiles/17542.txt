 DELFT INSTR VERWACHT BETER H2 1996. 
 DELFT, 29 aug (Reuter) - Delft Instruments NV verwacht dat het resultaat uit gewone bedrijfsvoering in de tweede helft van 1996 beter zal zijn dan in dezelfde periode in 1995 als de winstmarges zich blijven ontwikkelen als in het eerste halfjaar. 
 "Indien de marges zich ontwikkelen volgens het patroon van het eerste halfjaar zal mede door bovengenoemde structurele verbeteringsacties het resultaat uit gewone bedrijfsuitoefening over het tweede halfjaar beter zijn dan over de vergelijkbare periode van 1995", zei Delft Instruments in het halfjaarbericht. 
 "Op grond van de aanwezige onderportefeuille en de verwachting dat de orderontvangst zich op de gebruikelijke sterkere wijze voor de medische en industriele wetenschappenlijke sector ontwikkelt, zal de omzet in het tweede halfjaar beduidend hoger zijn dan in het eerste halfjaar", zei Delft Instruments in een mededeling. 
 Het bedrijf zei in maart vertrouwen te hebben in de toekomst maar gaf tot nu toe nog geen verdere prognose. In 1996 werd een netto winst geboekt van 16,3 miljoen gulden, inclusief een bijzondere bate van zeven miljoen. 

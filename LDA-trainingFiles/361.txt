	OPLICHTER
	Een man die zich uitgeeft als medewerker van Thuiszorg Rotterdam heeft de afgelopen weken vijfentwintig ouderen in Rotterdam bestolen. Hij heeft al enkele tienduizenden guldens buitgemaakt. Als hij eenmaal binnen is, vraagt hij met een smoes om het bankpasje en de pincode. Daarna verdwijnt hij om bij een geldautomaat geld af te halen. In één geval leverde dat 12 duizend gulden op. Thuiszorg vermoedt dat de dader een bekende is.


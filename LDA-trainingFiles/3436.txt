	Brard mist de dubbele bodem van Ursul
	Zaterdagavond was ze er plotseling weer. Ze interviewde een alcoholist. Dat niet alleen: ze schonk de man een schouder, kort nadat hij had geroepen: 'Geef mij een pistool en ik jaag een kogel door mijn kop.'
Was het haar echt? Behoorde die schouder tot de ex-zangeres met die lange benen, die een miljonair trouwde, na haar scheiding G  n met die banaan ging presenteren en thans in de bladen hoog opgeeft van siliconen? Ja: het was Patty Brard.
Patty Brard is een zondagskind dat op de drempel van het geluk steevast haar enkels verstuikt. Zij combineert champagne met een frikadel. Net zoals zij op televisie amusement met journalistiek combineert. Voor haar is een interview een mlange van een vraag, een lach, een antwoord en een dosis begrip.
Voor het succesvolste televisie-genre van dit moment, de pseudo-journalistiek, is Brard geknipt. Interviewen is in haar nieuwste Veronica-programma, BRARD, speuren naar tranentrekkers. Intussen houdt zij met wel erg lange nagels de jurk in de plooi.
Het almaar uitdijende rijtje pseudo-journalisten wordt aangevoerd door Willibrord Frquin ('U bent fout bezig, vindt u niet?'). Ook Ursul de Geer, Harry Vermeegen ('Gaan we nou iets voor je vrouw kopen?') en Hans Kraay jr. staan op deze lijst hoog genoteerd.
Pseudo-journalistiek heeft een negatieve klank. Toch kan het genre aangename televisie opleveren. Ursul de Geer buit het stijlvol uit met 't Is hier f nt sties! In dat programma onderzoekt De Geer de strapatsen van de vakantievierende Nederlander. Die onderneming, zaterdag zond RTL 4 de laatste van dit seizoen uit, garandeert hilarische beelden.
Een Ibiza-ganger wist met een serieus gezicht te melden dat het eiland 'n grote inrichting is waar je zelf bepaalt welke medicijnen je gebruikt'. Ook opmerkelijk: een dame die in Thailand haar aura laat bijkleuren. Het beste Spaanse eten is trouwens te krijgen bij Het Gouden Haantje te Lloret de Mar.
't Is hier f nt sties! omvat het hele scala van eigenschappen dat besloten ligt tussen de volkswijsheden 'Wat de boer niet kent, dat eet-ie niet' en 'Wat je van ver haalt, is lekker'. Iedereen wil altijd alles vertellen aan de joviale maar op afstand blijvende De Geer, zo lijkt het. Nee hoor, ik kom hier niet voor de cultuur, maar om te neuken.
Aan dergelijke ontboezemingen voegt De Geer een lading ironie toe. De programmamaker heeft nog een doeltreffende truc: de opnamen worden z¢ gemonteerd, dat ze contrasteren. Het resultaat: een komische optocht van Nederlanders op zoek naar hun dromen.
BRARD mist vooralsnog die dubbele bodem. Tijdens interviews klinkt in haar stem een hevig medeleven; hier behoren interviewer en genterviewde tot dezelfde partij. Met die aanpak kenmerkt Brard zich als een echte pseudo-journalist. Dat mag. Maar dan kan zij beter niet doen alsof BRARD meer is dan amusement.
Patty Brard serieus zien interviewen is zoiets als Ferry Mingelen zien koekhappen met minister-president Kok.
Ronald Ockhuysen

Foto
	Patty Brard. FOTO PATRICIA STEUR


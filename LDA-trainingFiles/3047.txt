	Echtheid schilderijen Rembrandt betwijfeld
	DPA/ANP DRESDEN
 Waarschijnlijk zijn slechts zes van de twaalf schilderijen in de Sempergalerie in Dresden die aan Rembrandt worden toegeschreven, werkelijk het werk van de zeventiende-eeuwse schilder. Dat heeft de kunsthistorica Uta Neidhardt die bij het museum in de Oost-Duitse stad werkt, gezegd tegen de SÃ¤chsische Zeitung.
Volgens Neidhardt is het doek Het offer van Manoah waarschijnlijk door Willem Drost geschilderd. Deze is vaker de maker is gebleken van schilderijen die aanvankelijk aan Rembrandt zijn toegeschreven. Het portret van Willem Burchgraeff is waarschijnlijk het werk van Rembrandts leerling Govert Flinck. Van vier portretten van mannen wordt de echtheid nog onderzocht.


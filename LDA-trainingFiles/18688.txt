Vincent (voornaam).
Vincent is een mannelijke voornaam. De naam is afgeleid van het Latijnse werkwoord "vincere" ("overwinnen") en betekent: `zij zullen overwinnen'.
De naam Vincentius is in Rijnland al aangetroffen in de tweede helft van de 12e eeuw (slechts eenmaal als "Littger"). In Zuid-Nederland kwam de naam op in de 14e eeuw: in Kortrijk in circa 1400: "Feinsin (Debrabandere)". In Holland in het begin van de 16e eeuw, hoewel Otto van Arkel reeds in 1378 een kapittel in de parochiekerk van Gorinchem stichtte 'in die eere Godts, Sinte Mertens ende Vincentius' (Patrocinia 60). De oudst bekende vrouwelijke vorm van de naam komt begin 17e eeuw voor.

Morlanwelz.
Morlanwelz is een gemeente in de provincie Henegouwen in België. De gemeente telt ruim 19.000 inwoners.
De gemeente is in 1977 ontstaan bij de fusie van Belgische gemeenten in 1977. De naam is afgeleid van de hoofdplaats Morlanwelz-Mariemont, die vóór 1963 ook Morlanwelz heette. De belangrijkste attractie in de gemeente wordt gevormd door het park en museum van Mariemont.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Museum en park Mariemont.
Het kasteel en domein van Mariemont waren het bezit van de familie Warocqué, die haar rijkdom haalde uit de steenkoolindustrie in de streek. De laatste erfgenaam Raoul Warocqué vermaakte bij zijn dood in 1917 dit bezit aan de Belgische staat.
Het kasteel zelf is in 1960 afgebrand. In de plaats is een Museum gekomen, het Musée Royal de Mariemont, gewijd aan de sierkunsten. Het wordt thans beheerd door de Franse Gemeenschap van België.
Bestuur 2007-2012.
Het bestuur van Morlanwelz bestaat uit de PS die de meerderheid van de zetels heeft.

Kamer van Volksvertegenwoordigers (samenstelling 2007-2010).
De lijst van leden van de Belgische Kamer van Volksvertegenwoordigers van 2007 tot 2010. De Kamer van Volksvertegenwoordigers telt momenteel 150 leden. Het federale kiesstelsel is gebaseerd op algemeen enkelvoudig stemrecht voor alle Belgen van 18 jaar en ouder, volgens een systeem van evenredige vertegenwoordiging op basis van de Methode-D'Hondt, gecombineerd met een districtenstelsel en met een kiesdrempel van 5 %. De 52ste legislatuur van de Kamer volgde uit de verkiezingen van 10 juni 2007.
Op 28 juni 2007 werden tijdens de eedaflegging, geleid door het langst zetelende Kamerlid Colette Burgeon, van 149 Kamerleden 13 verkozenen reeds vervangen door opvolgers. Herman De Croo was afwezig wegens ziekte. Zij werd bijgestaan door de twee jongste Kamerleden, Juliette Boulet en Barbara Pas, die na een uur werd vervangen door Hilâl Yalçin die enkele maanden jonger bleek.
Op 5 juli werd Herman De Croo beëdigd, en nogmaals acht Kamerleden vervangen door hun opvolgers. Het betreft Franstalige parlementsleden, die een uitvoerend mandaat hebben in gemeenschaps- of gewestregering.
Het parlement werd op 6 mei 2010 van rechtswege ontbonden door de stemming van de te wijzigen grondwetsartikels.
De legislatuur controleerde de werking van volgende regeringen: de Regering-Verhofstadt III (21 december 2007 - 20 maart 2008), de Regering-Leterme I (20 maart 2008 - 20 december 2008), de Regering-Van Rompuy (30 december 2008 - 25 november 2009) en de Regering-Leterme II (25 november 2009 - 6 december 2011). Deze waren samengesteld uit CD&V, Open Vld, MR, PS en cdH en werden tot 23 september 2008 gesteund door N-VA. De oppositiepartijen waren dus sp.a, Vlaams Belang, LDD, Groen!, Ecolo, FN en vanaf 23 september 2008 N-VA.
Basisgegevens.
De officiële uitslag van de verkiezingen voor de 52e legislatuur van de kamer van volksvertegenwoordigers is te vinden. De kamer heeft sinds 10 juni 2007 de volgende samenstelling.
Het totale aantal kiesgerechtigde personen in deze verkiezing was 7.720.796. Het totale aantal uitgebrachte stemmen was 7.032.077. Hiervan waren 6.671.360 stemmen, geldig uitgebrachte stemmen, en 360.717 stemmen, ongeldig uitgebrachte of blanco stemmen.
Aldus gingen 688.719 kiesgerechtigden niet stemmen. Samen met de 360.717 kiezers die blanco of ongeldig gestemd hebben, betekent dat dat 1.049.436 kiesgerechtigden niet deelnemen aan het eigenlijke verkiezingsproces. Dat is 13,6 % van het electoraat.
De kantons van Brussel-Hoofdstad zijn koploper in electoraal absenteïsme. In het kanton Brussel ging één op zes inwoners niet stemmen en bedroeg het percentage stemonthouding 17,1 %. In het kanton Ukkel was dat 16,1 %, in Molenbeek 15,7 %, in Elsene 15,3 %, in Anderlecht 15,2 % en in Sint-Gillis 15,1 %. Van de vijftig kantons met de grootste participatie bevinden er zich 43 in Vlaanderen en 7 in Wallonië. De kantons met de minste participatie zijn alle Brusselse kantons, 27 Waalse en twee Vlaamse.
Overzicht.
Zetelverdeling van de Kamer van Volksvertegenwoordigers op 10 juni 2007. Dit is een politieke voorstelling. Kijk voor de technische fractievorming lager bij dit artikel
Conflict omtrent samenstelling van het bureau van de kamer.
De kamer is er bij de opening van de 52e legislatuur op 28 juni niet in geslaagd een bureau te kiezen en quaestoren aan te duiden. Het aantal leden van het vast bureau en van het college van quaestoren ligt niet vast, enkel de maxima zijn bepaald. Dit zijn zeer gewilde functies, omdat hieraan een aanzienlijke financiële vergoeding is verbonden. Normaal gezien gebeurt dit ter gelegenheid van de eerste zitting van de nieuw verkozen kamer.
Kern van het probleem is de houding van de PS, die niet wil dat vertegenwoordigers van het VB in deze organen zetelen. De andere Franstalige partijen, cdH en MR, die in coalitiegesprekken verzeild zijn, sluiten zich aan bij het standpunt van de PS, uit angst electoraal verlies te lijden.
In 2003 haalden de Franstalige socialisten reeds hun slag thuis en konden het VB weren, al kreeg de partij, die ermee dreigde de werking van de Kamer te blokkeren, een toegevoegd lid aan het bureau. De vergoeding voor deze functie is aanzienlijk minder.
Op 5 juli 2007 komt de conferentie van voorzitters, met onder meer de fractieleiders en de aftredend kamervoorzitter Herman De Croo, samen om een oplossing te zoeken. CD&V heeft daarbij de sleutel in handen. Omdat de partij gegarandeerd de nieuwe voorzitter levert, beschikt ze over de mogelijkheid om de zaak deblokkeren. Zij kan ervoor kiezen het VB uit te sluiten, en voor een minimale bezetting van het bureau te kiezen. Maar dan verliest die partij ook twee financieel lucratieve troostprijzen voor CD&V-Kamerleden met een mooie staat van dienst.
De Kamer is pas rechtsgeldig samengesteld wanneer er ook een nieuw bureau is. Dat bestaat uit de voorzitter, maximaal vijf ondervoorzitters en maximaal vier secretarissen. Daarnaast is er nog het college van questoren, dat instaat voor het financiële beheer van de Kamer. Dat bestaat uit vijf of zes Kamerleden. Reglementair kan er nog één week gewacht worden, en moet pas ten laatste op 12 juli 2007 definitief een bureau worden aangesteld. Ondertussen kan de Kamer niet aan de slag. Er kunnen niet eens commissies worden gevormd.
Er werd alvast beslist een voorlopig mini-bureau samen te stellen in afwachting van de definitieve beslissing op 12 juli. Dit mini-bureau bestaat uit slechts 3 ondervoorzitters en 4 quaestoren. Enkel CD&V/N-VA, MR, PS en Open Vld zijn vertegenwoordigd in het mini-bureau.
De vorige jaren kreeg het VB steeds een toegevoegd lid toegewezen, maar deze keer zou de partij op basis van de nieuwe krachtsverhoudingen op een belangrijkere functie recht hebben. Indien voor de verdeling van de posten zoals gebruikelijk het Systeem D'Hondt wordt toegepast, zou het VB de vierde ondervoorzitter en de vijfde quaestor mogen leveren.
Zowel het VB als de sp.a spreken van een vaudeville. VB-fractieleider Gerolf Annemans stelt: "De vierde ondervoorzitter en de vijfde quaestor zouden in een normaal democratisch systeem, zoals dat in ieder ander parlement wordt toegepast, een Vlaams Belanger zijn. Door deze vaudeville ontstaat in de Kamer een schandalige toestand die de Vlaams Belang-kamerfractie morgen tijdens de zitting uitvoerig uit de doeken zal doen."
Ook de Vlaamse socialisten zitten na deze beslissing niet meer in het bureau van de kamer. Aangezien de Vlaamse socialisten nu kleiner zijn dan de Vlaams-nationalisten vallen ook zij nu uit de boot. De partij vreest bij monde van fractieleider Dirk Van der Maelen dat deze voorlopige oplossing weleens een definitieve oplossing zou kunnen worden: "En dat kunnen wij niet pikken. In de organen moeten alle democratische partijen vertegenwoordigd zijn. Dit zou een breuk betekenen met wat in het verleden altijd gebeurd is. Partijen van de grootte van de sp.a zijn altijd vertegenwoordigd geweest. Ik stel vast dat nu alleen de grote partijen aan hun trekken komen."
Ook Luc Van Der Kelen noemt deze vootrgang ondemocratisch in Het Laatste Nieuws van 5 juli 2007. Hij stelt: "veronderstel even dat het Vlaams Belang over vier jaar opnieuw het resultaat van 2004 zou halen: zullen de drie ondervoorzitters er dan twee worden en de vier quaestoren drie of zal men het bureau dan voor de gemakkelijkheid maar ineens afschaffen? Want het moet gezegd, het begint nu toch wel gênant te worden. Landen waar het reglement van het parlement 'à la tête du client' wordt toegepast om verkozen vertegenwoordigers uit te sluiten uit niet eens essentiële organen, worden meestal geen democratieën genoemd. Zoiets komt voor in semidemocratieën als Servië of Rusland of erger. De Vlaamse partijen zitten er wel verveeld mee, hoor ik, maar ja, de Franstaligen willen het zo, dus gebeurt het zo. Of niet soms?"
De derde plenaire zitting van 14 juli 2007 kon het tijdelijk bureau volledig worden verkozen. Dit zal wel nog worden gewijzigd eenmaal de regering is gevormd.
Politiek bestuur.
Op 12 juli 2007 slaagde de kamer erin, in haar derde plenaire zitting, een eerste politiek bestuur te kiezen. Dit bestuur kan nog wijzigen, eenmaal de regering is gevormd en de ministers zijn gekend.
College van quaestoren.
Alle leden werden unaniem verkozen met eenparigheid op de kieslijst (**)
Vanaf 30 december 2008 wordt Herman van Rompuy (CD&V) premier en wordt als voorzitter vervangen door Patrick Dewael (Open Vld).
Commissies.
Vanaf 30 december 2008 is de verdeling van de commissies als volgt.
Parlementaire overlegcommissie.
Deze commissie telt 12 effectieven en 12 plaatsvervangers.
Bijzondere commissies.
Deze commissies tellen verschillende aantallen effectieven plaatsvervangers.
De bijzondere commissie voor de inbeschuldigingstelling van ministers wordt slechts samengesteld indien er daadwerkelijk een klacht werd ingediend die ter behandeling voorligt.
Tijdelijke commissie.
De kamer telt momenteel geen tijdelijke commissies.
Vanaf 2 juli 2009 telt de N-VA een eigen fractie met zeven leden, wat aanleiding geeft tot een vaste vertegenwoordiging ten nadele van de PS.

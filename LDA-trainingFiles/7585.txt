Indeling van gemeenten in Nederland.
Overzichtskaart van de Nederlandse gemeenten, grenzen per 2017
Elke gemeente in Nederland behoort tot een bepaalde regio, politieregio, kaderwetgebied en provincie. Deze indelingen overlappen elkaar niet volledig. Politieregioâ€™s kunnen bijvoorbeeld grenzen van kaderwetgebieden overschrijden en kaderwetgebieden die van provincies. De 388 gemeenten (1-1-2017) zijn dan ook in de eerste plaats bedoeld als een nadere detaillering van elk van deze grotere geografische ordeningen.
Dergelijke indelingen zijn mogelijk bij alle tabellen waarin gegevens over gemeenten zijn opgenomen, zoals bevolking, voertuigpark, ongevallen, slachtoffers enz.
Soms worden gemeenten heringedeeld. Deze herindelingen worden in het indelingssysteem met terugwerkende kracht doorgevoerd. Opgeheven gemeenten worden integraal toegekend aan de nieuw gevormde gemeente. Dit wordt gedaan om tot een consistente tijdreeks te komen in eenzelfde gebied. Er kunnen hierdoor afwijkingen ontstaan, want niet altijd gaat een gemeente integraal over en de naam kan hetzelfde blijven, waardoor gegevens van oudere jaren gaan afwijken van eerder gepubliceerde cijfers. Een praktische noodzaak om het op deze wijze te doen is echter dat de bronnen op alle gegevens toepasbaar moeten zijn.

	Sydney Pollack voert proces met tv tegen snijden in filmbeeld
	
ANP
KOPENHAGEN
Filmmakers over heel de wereld zullen met belangstelling het proces in de gaten houden dat cineast Sydney Pollack heeft aangespannen tegen de Deense televisie.
Pollack wil via een uitspraak van de rechter voorkomen dat omroepen het beeld van speelfilms verkleinen bij het vertonen op de tv. De zaak geldt als een proefproces en kan ook gevolgen hebben voor filmvertoningen elders in de wereld.
Aanleiding voor de beroemde regisseur om een zaak aan te spannen is een vertoning op de Deense televisie van zijn Three Days of the Condor. Aan beide zijden waren delen van het beeld afgeknipt.
Pollack beroept zich op een moreel recht, dat hij zegt te hebben op zijn film, waaronder ook de filmbeelden vallen. De rechtbank in Kopenhagen heeft twee dagen uitgetrokken voor de zaak.



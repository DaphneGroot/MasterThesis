Nupedia.
Nupedia was een online encyclopedie op "nupedia.com". Het doel was het creÃ«ren van de grootste encyclopedie in de geschiedenis van het internet zijn en ook de beste zijn: inhoudelijk excellerend; vrij publiceerbaar onder GNU FDL-licentie (tot januari 2001 onder de eigen "Nupedia Open Content License"); gedegen geredigeerd; internationaal; objectief; actueel en toch hanteerbaar.
Nupedia was het eerste encyclopedieproject van Jimmy Wales, met Larry Sanger als hoofdredacteur. Het ging in de lente van 2000 van start. Aan Nupedia konden uitsluitend artikelen worden toegevoegd die waren beoordeeld door een groep redacteuren (collegiale toetsing). Dit liep niet erg goed en ook waren veranderingen niet te bekijken, zoals nu wel het geval is bij Wikipedia. Sanger maakte kennis met het wiki-concept en stelde op 10 januari 2001 voor dit voor Nupedia te gebruiken, als voorstadium van de definitieve goedgekeurde versie van een artikel.
Uiteindelijk kwam er een op wiki-software draaiende versie van Nupedia die "Wikipedia" werd genoemd. Deze kende veel verbeteringen ten opzichte van Nupedia - zo kon men nu bijvoorbeeld ook vorige versies van een artikel bekijken. Nupedia raakte al snel door Wikipedia overvleugeld en hield in september 2003 op te bestaan. Er waren toen 25 artikelen voltooid, en er waren 74 in voorbereiding. Een deel van de artikelen werd toegevoegd aan Wikipedia.

	Jiskefet is een uitlaatplek voor de hersenen
	De VPRO blijft onberekenbaar. De nieuwe reeks van Jiskefet, De Heeren van de Bruyne Ster, werd dit weekeinde in de wachtkamer gezet. De heren De Boesselaere, Van den Beerenbroeck en Cruysz dienden zondag plaats te maken voor een documentaire over het wel en wee van leerlingen op een Amerikaanse school. Met High School II bewees de VPRO dat een vier uur durende documentaire allerminst tegen de natuur van de tv indruist, maar intussen zal menig kijker zich hebben afgevraagd waarom dat kwartiertje Jiskefet geofferd moest worden. Het ritme van de dertiendelige reeks werd er wreed door verstoord.
De Heeren van de Bruyne Ster, waarvan zondag aflevering zes volgt, ontvouwt zich langzaam maar zeker. In aflevering n maakte de kijker kennis met de homoseksuele zeemannen. In deel twee zadelde een prins het trio met een opdracht op, waarvan de inhoud in deel drie bekend werd: het 'COC-schip' dient naar Fort Fista te koersen, alwaar het ontvoerde liefje van de prins moet worden bevrijd. Tijdens het vierde deel liep het schip echter vast. Vorige week kwam er ook nog een indiaan op bezoek.
In Jiskefet domineert de meligheid. Of Herman Koch, Michiel Romeyn en Kees Prins nou het het kantoorleven ('Goeiesmorgens') parodiren, of het studentenleven ('H lullo'), hun kunstje is hetzelfde: de werkelijkheid tot een losse flodder terugbrengen.
Dat levert allerminst fijnzinnige tv op. Aan stevige verhaallijnen doen ze niet. Nuances zijn ver te zoeken. De door hen gespeelde karakters zijn karikaturen. Jiskefet heeft, kortom, de eigenschappen van een mop.
Bij de vorige reeks, met de corpsballen Kerstens, Van Binsbergen en Kamphuys, gebeurde er iets dat Van Kooten en De Bie ook al eens overkwam: de humor werd door de werkelijkheid ingehaald. Van Kooten en De Bie moesten toezien hoe de extreem-rechtse politicus Glimmerveen met Jacobse en Van Es, van 'De Tegenpartij', aan de haal ging, en het Jiskefet-trio maakte vorig jaar mee hoe half Nederland hun botte ballen omarmde.
De Heeren zullen die populariteit niet evenaren. Op het schip gebeurt bijna niks en dan oogt een tv-programma al snel saai. Niettemin is Jiskefet geestiger dan in de periode van de 'lullo's' en 'de wijven'.
Het universum van De Heeren is groter dan het studentenhuis. Natuurlijk; ook zij tappen schuine bakken en bezigen prietpraat, maar er is meer. De Heeren zetten terloops de fiere Hollander te kakken, evenals het snobisme ('ik vroeg nog aan Vondel: wat vind je er zelf eigenlijk van?'), en soms is hun eigen humor onderwerp van kritiek: als een grap over een prins die het met zijn paard doet, uitloopt in een dialoog over soixantneufen met dieren, merkt Romeyn als De Boesselaere op 'dat het wel wat makkelijk is om overal een grap over te maken'.
Die voor de tv ongewone eigenschap, zelfrelativering, maakt Jiskefet tot een hoofs kwartiertje humor. Wie naar De Heeren kijkt, laat zijn hersenen even uit.
Ronald Ockhuysen

Foto
	Herman Koch, Michiel Romeyn en Kees Prins in Jiskefet. FOTO IRIS RMER


	KORTOM
	WIND De Deense spoorwegen (DSB) willen omwille van het milieu windenergie gebruiken om de elektrische treinen aan te drijven. Volgens DSB-milieudirecteur Winge is het de bedoeling dat er tachtig reuzenwindmolens met een capaciteit van elk 1,5 megawatt, of kleinere installaties, komen langs het spoor om de behoefte te dekken. De plannen kosten 800 miljoen kroon (232 miljoen gulden).


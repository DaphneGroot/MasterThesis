	Belgische Generale Bank jaagt op portemonnee van vermogende Nederlanders 'Generale Bank is echt geen kleinduimpje in Europa'
	
Van onze verslaggever
Peter de Waard

ROTTERDAM
Van de hoogste verdieping van zijn kantoorkolos aan de Blaak kijkt Marc Gedopt neer op de nietig lijkende kantoren van de concurrenten ABN Amro en Rabobank. De derde grote Nederlandse financile instelling, ING Bank, kan hij in het hart van de Maasstad zelfs niet zo gauw vinden. 'Ik geloof dat ze onlangs verhuisd zijn.'
De Belgische Generale Bank nam eind 1995 Credit Lyonnais Bank Nederland (CLBN) voor 1,2 miljard gulden over. De toenmalige bestuursvoorzitter van CLBN, Willem van Driel, had mogen blijven. Maar hij verkoos een nieuwe werkkring.
De toen net 40 jaar geworden Marc Gedopt werd daarom gebombardeerd tot de nieuwe topman van de Generale Bank Nederland. De directeur van regiokantoor Antwerpen zou de bank met 2700 werknemers moeten laten uitgroeien tot een van de belangrijke spelers op de Nederlandse markt.
Anderhalf jaar later torent deze Belg in 's werelds grootste haven letterlijk boven iedere concurrent uit. Niettemin beseft Gedopt hoe moeilijk de uitdaging is. Tot nu toe liepen alle eerder pogingen van buitenlandse banken (Citicorp, Crdit Lyonnais, Paribas) stuk om in Nederland daadwerkelijk voet aan de grond te krijgen.
Maar de tijden zijn veranderd. Bedrijfseconomisch zijn de grenzen in Europa volgens Gedopt aan het vervagen. Na de introductie van de euro in 1999 zou op den duur zelfs de natiestaat wel eens kunnen verdwijnen. 'Daarvoor in de plaats komen de regio's: Vlaanderen, Cataloni, Bretagne en Beieren. Het saamhorigheidsgevoel van de regio's zal toenemen als de Europese federale overheid meer te vertellen krijgt', denkt Gedopt.
Belgi en Nederland staan economisch gezien heel dicht bij elkaar. Rond 80 procent van de Belgische buitenlandse handel vindt plaats in een circel van vierhonderd kilometer rond Brussel. Gedopt vindt het onlangs geopperde idee van een samengaan van Nederland en Vlaanderen ook grappig.
'Iedereen praat over het succes van het Nederlandse poldermodel. Maar niemand weet dat de economie van Vlaanderen in de afgelopen drie jaar nog sneller is gegroeid.' Vlaanderen heeft echter Walloni op sleeptouw. De industrile vernieuwing in het Franstalige deel van Belgi is in de ogen van Gedopt volledig mislukt, ondermeer door het politiek falen van de Parti Socialiste. 'Walloni wordt door Nederlanders nu wel de Provence op fietsafstand genoemd. Maar uiteindelijk zal ook Walloni een onderdeel van het rijke noorden van Europa zijn.'
Gedopt blijft uiteindelijk ook liever Belg. Hij woont ook nog in zijn geboorteland, zij het 'vlak over de grens en tussen de Nederlanders'. Inmiddels heeft hij een tweede woning in Rotterdam gekocht, 'voor als het door de week wat laat wordt'. In anderhalf jaar heeft de Generale Bank onder zijn leiding in Nederland een goede reputatie weten op te bouwen. 'Generale Bank wordt niet gedentificeerd met Belgi. Nederlanders zien Generale Bank eerder als een naam die staat voor degelijkheid.'
Gedopt zal hier ook een harde noot moeten kraken. 'Nederland is overbanked. Daarnaast vormen de drie grote Nederlandse banken een soort oligopolie. Het enige verschil met een echt oligopolie is dat deze drie banken keihard met elkaar concurreren. Als prijsbreker heb je in Nederland ook weinig te zoeken.'
Gedopt waakt er dan ook zorgvuldig voor de grote drie tegen de haren in te strijken. Generale Bank zal geen luis in de pels van de grote drie worden zoals de voorganger CLBN, zo benadrukt hij telkens.
'Alle economen kunnen je uitleggen dat je in de Nederlandse bankstructuur niet op prijs moet gaan concurreren. Dan teken je voor je eigen ondergang', stelt hij vast. In plaats van prijs zijn advies en service de belangrijkste wapens van de Generale Bank.
'En een segmentering van de doelgroep', voegt hij daar onmiddellijk aan toe. 'Wij willen landelijk opereren, maar ons daarbij beperken tot de 30 procent van de bevolking met de hoogste welstand. Je moet niet op alle hazen jagen.'
Het CBS maakte onlangs bekend dat Nederland eind 1994 116 duizend miljonairs telde. 'Ik verbaasde mij over dat grote aantal. En dat getal zal de komende jaren zeker nog spectaculair groeien. De generatie mensen die na de oorlog een groot vermogen hebben opgebouwd, zal de komende jaren sterven. Hun kinderen krijgen het geld in handen. Wij moeten tonen dat we beter met dat geld kunnen omspringen dan de concurrenten Van Lanschot, MeesPierson en ABN Amro.'
De eerste strategische zet was het verbeteren van de naamsbekendheid van de Generale Bank. 'De noodzaak om de naam CLBN te veranderen stond niet ter discussie. Die naam was door de gebeurtenissen van eind jaren tachtig niet te handhaven. Daarom zijn we ons eerst in Nederland gaan profileren als Generale Bank; ''de andere bank''. De campagne was enigszins gewaagd, maar het is een succes geworden. Generale Bank is nu even bekend als CLBN.'
Zo'n 75 procent van de particuliere doelmarkt en 89 procent van de zakelijke doelmarkt is nu bekend met het bestaan van de Generale Bank. Behalve met de advertentiecampagne timmerde Generale Bank aan de weg met de introductie van de clickfondsen in Nederland. Het idee werd onmiddellijk overgenomen door de andere banken. Gedopt is verontrust dat nieuwe producten zo snel gekopieerd worden door anderen. 'De vruchten van veel inspanning pluk je soms maar enkele weken.'
Maar Generale Bank zal als grote bank in Europa moeten blijven innoveren. 'We zijn geen kleinduimpje in Europa. Men moet ons niet alleen vergelijken met de Nederlandse banken. Generale Bank is groter dan de meeste Franse, Spaanse en Italiaanse banken. In Nederland hebben ABN en Amrobank een hele grote gevormd. En NMB Postbank is heel groot geworden door samen te gaan met een verzekeraar. Nederland is a-typisch met die twee monsterbanken.'
Internationaal gezien wil Generale Bank de bank zijn 'van Groningen tot Parijs'. 'Nederlandse banken hebben de internationale groei anders aangepakt. Zij zijn zakenbanken gaan overnemen in Londen. Dat zullen wij niet doen. Die markt vinden wij veel te cyclisch.'
In Nederland vult Generale Bank nu de laatste witte vlekken op. Zo zullen binnenkort kantoren worden geopend in Drachten en aan het Vrijthof in Maastricht. 'We hebben nu 92 kantoren in Nederland. Het aantal zal zich voorlopig wel ergens tussen de tachtig en honderd stabiliseren. Meer kantoren heb je niet nodig als je je beperkt tot de doelgroep van welgestelde particulieren. We zijn geen retailer van financile producten zoals de Postbank of de Rabobank. '
Behalve rijke particulieren wil Generale Bank in Nederland ook grote en middelgrote bedrijven als clint aantrekken. Daarbij wil de bank vooral profiteren van zijn sterke positie in Belgi en Noord-Frankrijk. 'Wie daar iets wil doen, vindt in de Generale Bank een dominerende partij.'
Generale Bank heeft begin jaren negentig bewust voor expansie buiten Belgi gekozen. 'De Belgische markt is met tien miljoen mensen gewoon te klein. De belangrijkste prioriteit was Nederland, maar eerst heeft de Generale Bank kunnen toeslaan in Noord-Frankrijk.' Daarna begonnen in Nederland gesprekken over een eventuele overname van F. van Lanschot Bankiers in Den Bosch. Nadat die mislukte, kwam CLBN beschikbaar. De Generale Bank won het overnamegevecht van het financile conglomeraat Fortis. Fortis wist op zijn beurt vorig jaar de zakenbank MeesPierson over te nemen.
In de Belgische media werd gesuggereerd dat het pokerspel om deze twee banken zorgvuldig was geregisseerd. Generale Maatschappij is zowel grootaandeelhouder van Fortis als van Generale Bank. Gesuggereerd werd dat de Belgen slechts schijngevechten op Nederlandse bodem hebben gehouden. Gedopt ontkent dit met klem. Generale Bank en Fortis zijn in zowel Belgi als Nederland grote concurrenten van elkaar.
'Of wij of Fortis vierde, vijfde of zesde bank van Nederland zijn, maakt mij niet uit. Het gaat erom de eigen doelstellingen te realiseren. Ik plaats hoogstens de kanttekening dat de cultuurverschillen tussen de Fortis-dochters VSB Bank en MeesPierson mij erg groot lijken.'
De uiteindelijke doelstelling van Generale Bank is structurele winstgevendheid van de activiteiten in Nederland. Concreet is dit vooralsnog vertaald in een rendement van 12,5 procent op het eigen vermogen in het boekjaar 1998. Generale Bank Nederland bleef daar vorig jaar met 8 procent nog ver van verwijderd. Weliswaar groeide de winst met 43 procent tot 83,6 miljoen gulden, maar deze winststijging was vooral te danken aan kostenverlagingen. De groei van zowel de kredietverlening als de toevertrouwde middelen was aanzienlijk lager dan die van de grote Nederlandse banken.
'Indien we 12,5 procent rendement willen halen, dan zullen ook de baten moeten gaan groeien', erkent Gedopt. Generale Bank wil in de loop van dit jaar ook weer een aantal nieuwe financile producten op de Nederlandse markt introduceren. Daarnaast wil de bank de verzekeringspoot gaan uitbreiden.
Na anderhalf jaar kent Gedopt zijn pappenheimers in Nederland. Ondanks het vervagen van de bedrijfseconomische grenzen tussen Nederland en Belgi blijven de culturele verschillen bestaan. 'Nederlanders zijn wars van status', zo heeft Gedopt ondervonden. 'En Nederlanders zijn ook veel minder gericht op hirachie dan een Latijn. Eigenlijk hebben de Nederlanders een republikeinse traditie. Ze hebben drie eeuwen stadhouders en regenten achter de rug. De bevolking is daar een product van. Het bewaart met trots en fierheid het consensus-model. Vlaanderen is de regio waar de Europeanen hun gevechten voerden.'

Foto
	Marc Gedopt, bestuursvoorzitter van Generale Bank Nederland. FOTO BERT VERHOEFF - DE VOLKSKRANT


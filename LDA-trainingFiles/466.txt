	Kraakpand Omval mag ontruimd en gesloopt
	Van onze verslaggever
AMSTERDAM
Niets staat de gemeente Amsterdam nog in de weg het kraakpand aan de Omval te ontruimen. De rechtbank van Amsterdam oordeelde woensdag dat er niet nog een keer hoeft te worden beoordeeld of het gebouw op de monumentenlijst moet komen.
De rechter deed uitspraak na een spoedprocedure die dinsdag diende. De krakers en sympathisanten van de villa menen dat het pand op de monumentenlijst thuishoort en vinden dat de aanvraag niet naar behoren is afgehandeld. Als het pand de status van monument heeft, is sloop niet aan de orde.
De gemeente en de toekomstige eigenaar van de grond bepleitten tijdens de zitting een snelle uitspraak om verdere vertraging van de nieuwbouw op die plek te voorkomen.


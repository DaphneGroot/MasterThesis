Herzele (België).
Herzele is een plaats en gemeente in de Belgische provincie Oost-Vlaanderen. De gemeente ligt aan de rand van de Vlaamse Ardennen en in de Denderstreek. Het grondgebied van Herzele wordt doorkruist door twee beken: de Molenbeek en de Molenbeek-Ter Erpenbeek. Herzele telt ruim 17.000 inwoners, die Herzelenaars worden genoemd.
Geschiedenis.
De naam ‘Herzele’ is afkomstig uit de 7e eeuw van ‘harja sali’, wat zoveel wil zeggen als ‘een gebouw van de heer’. Dit wijst op de burcht, die, weliswaar een primitieve versie uit hout- en vlechtwerk en aarden wallen, een goede verschansing was tegen de Noormannen.
In de zevende eeuw al werd in het centrum van de gemeente een burcht opgericht, die het midden zou worden van heel wat politiek gewoel, onder meer gevechten tussen Gentenaars en de graaf van Vlaanderen. Herzele was een heerlijkheid. De heer van Herzele nam in 1302 deel aan de Guldensporenslag aan de kant van de Vlamingen. De burcht werd definitief in de as gelegd onder het Spaanse bestuur (1579).
Kernen.
Herzele telt acht deelgemeenten. Naast Herzele zelf zijn dit nog Borsbeke, Hillegem, Ressegem, Sint-Antelinks, Sint-Lievens-Esse, Steenhuize-Wijnhuize en Woubrechtegem.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Burchtruïne.
De burcht wordt voor het eerst vermeld in de 12e eeuw, door Lodewijk van Herzele. De vermoedelijke bouw van deze stenen waterburcht dateert uit de 13e-14e eeuw, met een donjon en een vierhoekige weermuur. In 1381 werd de burcht vernield door de Graaf van Vlaanderen, er was namelijk een conflict tussen de Gentenaars en de Graaf van Vlaanderen, en de toenmalige burchtheer, Seger, had de Gentse kant gekozen. In de 15e eeuw werd de burcht heropgebouwd door Jan van Roubaix, maar in 1579 werd de burcht definitief verwoest door de Spanjaarden, in de strijd tussen de katholieke Spanjaarden en het protestants gezinde Vlaanderen, als reactie op het feit dat de burchtheer, Pieter van Melun, de protestantse zijde koos.
Sinds 1957 is de burcht een beschermd monument.
In 1969 werden de restauratiewerken gestart, onder meer de noordelijke (zandstenen) toren is al herrezen. Volgens het grondplan werden de funderingen van de muren, de vierkante donjon en de hoektorens zichtbaar gemaakt. Een walgracht omsluit het geheel.
In de deelgemeente Ressegem vindt men nog een dorpsmotte en vermoedt men Frankische of Romeinse nederzettingen. Ook in Steenhuize staat een kasteel. Een drietal windmolens accentueren het landelijke karakter. In de gemeente functioneren nog twee brouwerijen: Van Den Bossche in Sint-Lievens-Esse en De Ryck in Herzele zelf. Verschillende initiatiefnemers werkten een tiental wandel- fiets- en menroutes uit, die gedeeltelijk voorbij verblijfstoeristische initiatieven lopen. In het Zuiden van de gemeente is er een Natuurreservaat, het Duivenbos.
Toerisme.
Door dit dorp lopen enkele fiets- en autoroutes, met name de Molenbeekroute, de Denderroute zuid en Denderende steden.
Structuur.
De gemeente Herzele ligt in het kieskanton Herzele in het provinciedistrict Geraardsbergen, het kiesarrondissement Aalst-Oudenaarde en de kieskring Oost-Vlaanderen.
Bestuur 2007-2012.
De meerderheid in de gemeenteraad werd gevormd door VLD (10 zetels) en sp.a (4 zetels).De oppositie bestond uit CD&V (9 zetels) en een lokale links-groene lijst LEEF! (2 zetels).
Bestuur 2013-2018.
Burgemeester blijft Johan Van Tittelboom (Open Vld) Hij leidt een coalitie van Open Vld en N-VA met een meerderheid met 13 op 25 zetels.
In Herzele woont ook federaal volksvertegenwoordiger Carina Van Cauter (Open Vld). Zij is de vrouw van burgemeester Johan Van Tittelboom.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedruktDe rode cijfers naast de gegevens duiden aan onder welke naam de partijen telkens bij een verkiezing opkwamen.
Sport.
In Herzele spelen de voetbalclubs KVC De Toekomst Borsbeke,SV Ressegem,Eendracht Wit-Zwart 93 Sint-Antelinks en VC Herzele-Ressegem.
De voorbije jaren werden heel wat voetbalclubs opgedoekt: Woubrechtegem, VK Esse, FC Steenhuize, KFC Herzele, VC Ressegem en St Lucia Hillegem. De fusieclub VC Herzele-Ressegem is een fusie van het voorgaande Woubrechtegem, Hillegem, KFC Herzele en VC Ressegem.

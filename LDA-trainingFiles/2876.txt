	Een knalvogel voor Hitchcock Oskar Sala, eenzaam pionier van de elektronische muziek
	HET OUDE beestje kan niet meer verplaatst worden. 'Het is het enige instrument ter wereld. Als er iets mee gebeurt, is het onherroepelijk afgelopen', zegt Oskar Sala. De nu 87-jarige Sala wijdde zijn leven aan het Trautonium, een van de eerste elektronische instrumenten, dat in 1930 door Trautwein ontwikkeld werd.
Nog dagelijks speelt Oskar Sala op dit instrument uit de pre-historie van het elektronische tijdperk. Hij verzint composities, studeert ze in en maakt opnamen met zijn DAT-recorder.
Onlangs verscheen een nieuwe cd met composities van Sala: Subharmonische Mixturen, en een volgende cd ligt klaar om uitgebracht te worden - historische opnamen deze keer van stukken van Paul Hindemith en Harold Genzmer, die in 1939 een virtuoos concert voor Trautonium en Orkest schreef. In 1940 bracht Sala het met het Berliner Philharmoniker onder leiding van Carl Schuricht in premire.
Het Trautonium staat in de studio van Oskar Sala, een kleine bungalow in het westelijke deel van Berlijn. Nadat we verschillende deuren en beveiligingssystemen zijn gepasseerd, komen we in een kamer die met dikke gordijnen en wandtapijten is gesoleerd. Met het binnenhouden van het geluid wordt ook alle frisse lucht geweerd, zodat er een bedompte atmosfeer hangt. De ruimte houdt het midden tussen een archief (honderden geluidsbanden staan langs de muren), een museum (de wanden zijn bedekt met foto's en krantenknipsels) en een opnamestudio.
De foto's getuigen van de finest hours van Oskar Sala. De uitvoering van Hindemiths trio voor drie Trautoniums, waarbij de componist een van de uitvoerders was. Sala op het concertpodium met de Berliner Philharmoniker ('toen speelden ze nog staande'). En het bezoek dat Hitchcock aan Berlijn bracht toen Sala de soundtrack bij The Birds had gemaakt.
Lustig erop los babbelend fladdert Sala, een kleine levendige man, heen en weer tussen zijn Trautonium en de wand met foto's. Opvallend is zijn goede geheugen: van elke gebeurtenis weet hij het jaartal.
Sala was twintig jaar toen hij via zijn compositieleraar Paul Hindemith bij de ontwikkelingen rond het Trautonium betrokken werd. 'Ik was genteresseerd omdat Hindemith samen met Doktor Trautwein grote plannen met het instrument had', herinnert Sala zich. 'Dat was in 1930. Lang geleden, h?
'Ze hadden een plaats bij de Rundfunkversuchstelle gekregen om aan het onderzoek te werken, de radio was nog nieuw in die jaren en volop in beweging. Het resultaat was een heel simpel instrument, waarvoor Hindemith een trio wilde schrijven. Dat stuk voor drie Trautoniums hebben we toen uitgevoerd. Nee, daar bestaan geen opnamen van. Dit was nog v¢¢r het tijdperk van de bandrecorder, ongelooflijk'
Het instrument van Trautwein werkt volgens een eenvoudig principe: het manuaal bestaat uit een snaar die over een metalen strook is gespannen. Door de snaar tegen het metaal te drukken wordt een elektrisch circuit gesloten en een oscillator, die geluidstrillingen voortbrengt, geactiveerd. Het punt waar de snaar wordt ingedrukt bepaalt de toonhoogte.
'De grap was dat wij klankkleuren konden maken', legt Sala uit. 'Dat was toen helemaal nieuw. Theremin (de uitvinder van het gelijknamige instrument) en Martenot (van de Ondes Martenot) werkten met sinustonen en zij hadden niet de mogelijkheid de kleur en het timbre van een toon te benvloeden. Het Trautonium brengt zogeheten zaagtandgolven voort - dat is precies hetzelfde principe volgens welke de menselijke stem werkt. Wij kunnen met onze mond ook de kleur van een toon vormen: a, o of u.'
Op zijn instrument demonstreert Sala de verschillen in klankkleur ('dat was een sensatie') en imiteert: miauwww en wowwow. . . Terwijl hij met zijn vinger van links naar rechts over de snaar glijdt en een huilend glissando trekt, zegt hij: 'Je kunt op dit instrument elke toon pakken die je wilt, terwijl zelfs de moderne techniek vaak is gebonden aan een klavier met twaalf toetsen'.
Het eerste model van het Trautonium was de opmaat voor verschillende varianten. In opdracht van Telefunken werd een instrument gemaakt dat maar korte tijd in productie kwam. Naar schatting zijn er tachtig tot honderd exemplaren van dit zogenaamde Volkstrautonium verschenen. In 1935 voltooide Sala het Rundfunktrautonium, dat in veel opzichten een stap vooruit was. Het had twee manualen, met daarboven een soort lipjes als toetsen om de toonhoogte precies te kunnen raken. De snaar was ook extra gevoelig waardoor meer controle en expressiviteit mogelijk was. Bovendien had het twee pedalen, voor verschillende functies.
In deze spannende tijden kwam de oorlog als een stoorzender. Niet dat Sala daar veel last van had: 'Hindemith moest Duitsland verlaten, maar Trautwein was een Duits ingenieur en zijn instrument was een Duitse uitvinding. Men vond het interessant waar wij mee bezig waren. We moesten een keer komen voorspelen. Goebbels vond het mooi en zei: ''Ok, ga maar door''. Gelukkig werden we niet betrokken bij culturele evenementen van de autoriteiten.'
In Sala's herinnering wordt de oorlog vooral getekend door de komst van de geallieerden die zijn instrumenten vernielden. Bij n exemplaar werd het binnenwerk gesloopt; het karkas is nog altijd te bewonderen in het Muse de la Musique in Parijs. Een ander instrument werd opgeblazen doordat men niet het geduld had de buizen langzaam op te warmen. Met een stem die opnieuw trilt van emotie, vertelt Sala hoe zijn lust en zijn leven door zoveel onbenul kapot werd gemaakt.
Ondertussen verzamelde Oskar Sala een bescheiden repertoire met stukken van Hindemith, Strauss, bewerkingen van Busoni en Paganini, en soloconcerten van Harald Genzmer. Voor dit doel bouwde hij het Konzerttrautonium, dat speciaal was toegerust om rond te reizen. Tot in Utrecht toe trad Sala op met zijn elektronische buitenbeentje. En niet met de minste dirigenten, zoals Wolfgang Sawallisch, Hans Rosbaud en Karl Bhm. In de jaren vijftig werd het Trautonium steeds vaker ingezet voor speciale effecten. Met zijn vertolking van de klokken in Parsifal drong Sala zelfs door tot de Wagneruitvoeringen in Bayreuth.
Een fundamentele doorbraak was zijn uitvinding van het zogenaamde Mixtur-Trautonium. 'Dat was werkelijk iets nieuws, omdat ik erin slaagde de zogeheten subharmonische reeks hoorbaar te maken', vertelt hij, terwijl hij opgewonden met zijn armen staat te zwaaien alsof hij deze ontdekking gisteren heeft gedaan in plaats van vijftig jaar geleden. 'De boventoonreeks is bekend. In theorie wist men van het bestaan van een ondertoonreeks, de subharmonien.'
Hij pakt een oud boek, zo dik als een bijbel: 'Kijk, in 1882 beschrijft de beroemde musicoloog Hugo Riemann al de subharmonische reeks. Maar hij wist niet waar hij hem kon vinden. In mijn instrument zit die reeks acht keer'
De belangrijkste eigenschap van de subharmonien is dat ze, in tegenstelling tot boventonen, niet mengen met de grondtoon. Elke toon blijft afzonderlijk hoorbaar, waardoor een polyfone klankstapeling ontstaat.
Op een bandrecorder laat Sala het begin van het langzame deel uit Genzmers Concert horen, waarin dikke achtstemmige akkoorden ('met twee vingers gespeeld') als stroop over het tapijt stromen en langzaam de kamer vullen. Dit akoestische verschijnsel zit verborgen in het Mixtur-Trautonium; vol trots toont Sala het Amerikaans patent dat hij kreeg op basis van zijn uitvinding.
Waarom heeft hij nooit navolgers gekregen als dit zo'n belangrijke ontdekking was? 'Ja, dat vraag je je af, h? De meeste musici zijn erg traditioneel en dan komt er zo'n nieuwlichter als ik. Wie zit daar op te wachten?'
Ook het Mixtur-Trautonium bleef een hoogstpersoonlijke aangelegenheid. Na Harald Genzmer hebben er nooit meer andere componisten muziek voor geschreven.
'Wie kent het instrument?', constateert Sala. 'Het kost zoveel tijd voor een componist begrijpt wat je hier allemaal mee kunt, dat ik zelf dan allang een nieuw stuk heb gemaakt.'
Heeft hij ooit leerlingen gehad? 'Nee, hoe zou dat moeten? Zo'n leerling moet de mogelijkheid hebben te oefenen, dus dat zou dan hier moeten. In die tijd zit ik liever zelf achter het instrument en bovendien heb ik een verklaring ondertekend dat ik niemand anders erop laat spelen.'
Het huidige instrument van Sala is namelijk een gemoderniseerde versie: 'Mixtur-Trautonium nach Oskar Sala', staat op het front geschreven. Eind jaren tachtig werd Sala's Trautonium door studenten onder leiding van een aantal professoren aan de Berlijnse Fachhochschule vernieuwd. Het ouderwetse buizensysteem werd vervangen door micro-electronica en het front, dat voorheen bestond uit een groot aantal uit de kluiten gewassen knoppen (als de registers van een orgel), heeft nu een strakke choreografie van knopjes en digitale cijfers.
'Ze hebben het niet zozeer voor mij gedaan, alswel voor de studenten. Het was een onderzoeksproject en elke student had de verantwoordelijkheid voor een onderdeel. Ze hebben knap werk geleverd.'
Ondanks zijn enthousiasme klinkt er enige ambivalentie in Sala's woorden door. Het binnenwerk is nu abacadabra voor hem. Naast alle vooruitgang is hem ook iets afgepakt: 'Ze hebben me gevraagd heel voorzichtig te zijn. Ik mag het instrument niet verplaatsen en niet aan dingen zitten die de boel kunnen verstoren.' Een bijkomende complicatie is dat de opleiding inmiddels is opgeheven en er geen faciliteiten meer zijn voor eventuele reparaties.
Desalniettemin kent Sala het instrument op zijn duimpje. Met grote voortvarendheid stelt hij de knoppen in en demonstreert hij de verschillende klankmogelijkheden. Die lijken oneindig: omfloerst, knisperend, nasaal, scherp, sprankelend, glibberig, wollig, vet vibrerend of van fluweel - je kunt het zo gek niet verzinnen of Sala tovert het uit zijn Trautonium.
Welke klankwereld hij ook neerzet, elke noot speelt hij molto espressivo. Als een violist is hij vergroeid met zijn instrument. Daarom is het eigenlijk een overbodige vraag of hij ooit heeft overwogen zich in de moderne elektronische muziek te verdiepen. 'Nee, ik wil kunnen splen', antwoordt hij. 'Interpretatie blijft voor mij het belangrijkste. Bij veel computermuziek mis ik de geest van een levend wezen.'
Als hij even later, zich verkneukelend, een imitatie van de sirene-achtige theremin ten beste geeft, wordt nog eens duidelijk dat zijn muzikale referenties ergens in de jaren dertig zijn blijven steken.
De muziek die hij zelf schrijft, is de meest wonderlijke die er bestaat. In tegenstelling tot het onorthodoxe karakter van zijn instrument, is Sala in muzikaal opzicht verre van avontuurlijk. Het hoeft dan ook niet te verbazen dat hij zijn muzikale fantasien in de vorm van capriccio's giet. De mierzoete melodien, varirend van opgewekte huppeltjes tot weemoedige walsjes, etaleren een kitsch die hoogstens met het woord camp gerechtvaardigd kan worden.
De noten, die Sala in kinderlijk eenvoudige partituurtjes vat, zijn doorspekt met vreemde effecten. In de eerste plaats omdat bijna alle tonen, als een vuurpijl die een baan langs de hemel trekt, een spoor van ruis achter zich laten. Daarnaast maakt Sala veelvuldig gebruik van drieklankfiguren met echoeffecten, die (via het pedaal) een octaaf hoger herhaald worden. Het resultaat is een ingewikkeld vlechtwerk van stemmen, waarin nagalmende noten en nieuwe klanken door elkaar lopen.
Helemaal in zijn sas haalt Sala een stukje te voorschijn dat hij de vorige avond tot in de kleine uurtjes heeft zitten oefenen. Het heet Minute Caprice. 'Dat heb ik speciaal geschreven voor de televisie. Het is mijn ervaring dat elke compositie voor tv te lang is. Om te voorkomen dat ze op eigen houtje in mijn muziek gaan zitten hakken heb ik een stukje geschreven dat zo kort is dat het integraal uitgezonden kan worden. Luister eens wat een hbsche Effekte'
Na wat aan de knoppen van het instrument te hebben gedraaid speelt hij het virtuoze mopje: 'Toll, nicht?' Eigenlijk is zijn muziek nergens mee te vergelijken. Sala bestrijkt het hele spectrum van gesuikerde tearjerkers tot bizarre science-fiction - kortom, filmmuziek.
Aan de film heeft hij inderdaad een groot deel van zijn leven gewijd. In een hoek van de studio herinnert een kolossale projector aan deze tijd. En de planken langs de wanden torsen zo'n driehonderd soundtracks, waarvan de eerste dateert uit 1959. Een jaar later maakte hij muziek bij de stomme film Stahl, Thema mit Variationen van Hugo Niebeling, die in Rouen bekroond werd met de Grand Prix.
Sala's grote trots is echter zijn samenwerking met Hitchcock. Deze was op zoek naar bijzondere geluidseffecten voor The Birds en via via kwam hij bij Sala terecht. Sala diste uit zijn onuitputtelijke Trautonium 'den Knallvogel die es bisher nicht gab' op. Hoogstpersoonlijk kwam 'Der Hitch' naar Sala's studio: 'Dat was in 1961. In die tijd, midden in de Koude Oorlog, was dat eigenlijk ondenkbaar.' Uiteraard is de gebeurtenis vereeuwigd. De foto behoort tot de pronkstukken uit Sala's verzameling.
De laatste jaren geeft Oskar Sala er de voorkeur aan alleen en in alle rust aan zijn eigen composities te werken. 'Als je zo oud bent als ik kan je niet meer iets groots concipiren, maar ik wil het repertoire graag verder uitbouwen.' Als hij er niet meer is, wordt het instrument definitief naar het museum verbannen, realiseert hij zich. Hij lijkt er vrede mee te hebben. Wat moet een ander tenslotte met z¡jn Trautonium?
Oskar Sala geeft 23 oktober een lezing (met film) op het Festival Tijdkring, Theater Korzo, Den Haag.
Oskar Sala: Subharmonische Mixturen. Erdenklang cd 70962 (Tel: 00-49-2973-2088. Fax 00-49-2973-2660).

Foto
	Oskar Sala: 'Bij veel computermuziek mis ik de geest van een levend wezen.' FOTO DIETER STORK Het Trautonium in Sala's Berlijnse studio. Met Alfred Hitchcock, 1961.


Wezet.
Wezet (Frans: Visé) is een stad in de Belgische provincie Luik. Zij ligt aan weerszijden van de Maas, tussen Luik en Maastricht. De gemeente grenst voor een deel aan de Nederlandse gemeente Eijsden-Margraten, met de Maas als grensrivier ertussen. Daarnaast grenst deze Waalse (Franstalige) gemeente ook bij Ternaaien aan Maastricht (zonder dat de Maas ertussen ligt). Wezet telt ruim 17.500 inwoners. In Nederland, net zoals in een gedeelte van België, is Wezet beter bekend onder de officiële Franse naam Visé, onder meer omdat deze naam wordt gebruikt voor het station aan de spoorlijn Maastricht - Luik en op de Franstalige bewegwijzering langs de, op de Nederlandse autosnelweg A2 aansluitende, Belgische A25, die iets over de grens in Wezet Franstalig België binnenrijdt.
Geschiedenis.
De huidige gemeente is ontstaan door het opnemen van de toenmalige gemeenten Argenteau, Cheratte, Lixhe-Loën, Richelle en Ternaaien ("Lanaye"). Argenteau, Cheratte, Lieze ("Lixhe"), Richelle en Ternaaien werden deelgemeenten van Wezet.
In 2016 kwamen België en Nederland overeen om twee stukjes grondgebied te ruilen die aan de overkant van de Maas terecht waren gekomen door een verlegging van de rivier in de jaren zeventig, waarbij men een grenscorrectie was vergeten. De schiereilanden L'Illal en Eijsden van samen 15 hectare zouden Nederlands worden, het Nederlandse schiereilandje Petit-Gravier van 5 hectare Belgisch. De beslissing is genomen vanwege ordehandhavingsproblemen op L'Illal.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Openbaar vervoer.
Wezet (Visé) ligt aan de spoorweg Luik-Maastricht en is een belangrijk knooppunt van goederenvervoer per spoor. Op werkdagen is er 's ochtends een directe treinverbinding met Brussel.
Resultaten gemeenteraadsverkiezingen sinds 1976.
(*)1976: Int Com 1982: ANDRE 1988: FWDP 1994: ANDRE 2000: L.C.M., RELAIS
Bestuur 2007-2012.
Het bestuur van Wezet bestaat uit een coalitie van MR en cdH.
Religieuze bijzonderheden.
In Wezet bevindt zich de van oorsprong 8e-eeuwse Sint-Martinus en Hadelinuskerk. In 1338 werden de relieken van H. Hadelinus van de kerk van Celles naar Wezet overgebracht. Het reliekschrijn werd tussen 1972 en 1974 gerestaureerd en is sindsdien terug in de kerk van Wezet. Elke derde zondag in september vindt in Wezet de Hadelinusprocessie plaats.
Overige bijzonderheden.
In het Belgische gedeelte van de St Pietersberg bevindt zich de Verloren Vallei.
In de kalksteen van Wezet wordt het groene mineraal malachiet aangetroffen.

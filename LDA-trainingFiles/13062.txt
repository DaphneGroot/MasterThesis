Jean Sibelius.
Jean Sibelius (geboren als Johan Julius Christian Sibelius Hämeenlinna, 8 december 1865 —, Järvenpää bij Helsinki, 20 september 1957) was een Fins componist, muziekpedagoog en dirigent. Hij is Finlands bekendste componist.
Jean Sibelius werd in 1865 geboren in een Fins-Zweedse familie.
Zijn bekendste werken zijn "Finlandia", "Valse Triste", het "vioolconcert", de "Karelia-suite" en de "Zwaan van Tuonela", een deel uit zijn "Lemminkäinen-suite", maar hij schreef veel meer: zeven symfonieën, meer dan honderd liederen en geestelijke muziek. Sibelius liet zich sterk inspireren door de Kalevala, het Finse nationale epos, bijvoorbeeld in zijn koorsymfonie "Kullervo". Ook verwerkte hij, geheel in de geest van het karelianisme, elementen van traditionele muziek uit Karelië in zijn werken.
Sibelius verklaarde de stijl van zijn latere werk door te stellen dat andere componisten zich bezighielden met het produceren van cocktails waar hij het publiek puur koud water aanbood.

Groep (periodiek systeem).
De elementen van het periodiek systeem kunnen in een aantal groepen ingedeeld worden, op basis van een bepaald aantal chemische kenmerken die zij gemeen hebben. Een groep is dus niet meer dan een verzamelnaam voor een aantal elementen. De meeste van deze groepen vallen samen met de kolommen van het systeem. De platinagroep beslaat meerdere kolommen en de (horizonaal weergegeven) lanthaniden en actiniden worden meestal tot de scandiumgroep gerekend. De grootste groep, de overgangsmetalen, kan worden onderverdeeld in een aantal subgroepen.
Vaak wordt een groep vernoemd naar de naam van het eerste element in de groep, zoals bij de boorgroep. Andere groepen hebben vaak om historische redenen een aparte naam, zoals de edelgassen. Er zijn ook groepen die tegenwoordig een andere - meer systematische - naam hebben dan vroeger, zoals de stikstofgroep die voorheen als "pnicogeen" door het leven ging.

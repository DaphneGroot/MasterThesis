	NAVO-missie Solana naar Moskou lost niets op
	AP, AFP
MOSKOU
De NAVO en Rusland blijven verschillend denken over hun toekomstige relatie, ondanks het 'positieve' gesprek dat secretaris-generaal Javier Solana van de NAVO en de Russische minister van Buitenlandse Zaken Jevgeni Primakov maandag in Moskou hadden. De Russische 'romance' met het Westen is voorbij, zei presidentieel woordvoerder Jastrzjembski. Solana poogde Rusland te verzoenen met NAVO-uitbreiding naar het oosten.


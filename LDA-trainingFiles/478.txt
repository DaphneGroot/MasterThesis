	Haarlemmermeer geeft minima extra geld
	ANP
HAARLEMMERMEER
De gemeente Haarlemmermeer trekt op korte termijn zeven ton extra uit voor inkomensondersteuning van minima. Op die manier wil het gemeentebestuur de armoede in Haarlemmermeer bestrijden.
Wie drie jaar aangewezen is op een minimumuitkering krijgt een eenmalige uitkering; 400 gulden voor gezinnen en 150 gulden voor alleenstaanden. Bovendien komen mensen die vorig jaar een minimumuitkering hadden, in aanmerking voor een stookkostenvergoeding over 1996 van 150 gulden.


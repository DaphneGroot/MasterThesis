	MEISJE OMGEKOMEN
	In het Amsterdamse Bos in Amsterdam hebben twee voorbijgangers vrijdagmiddag een dood meisje aangetroffen. De identiteit van het meisje is niet bekend. De politie schat haar leeftijd op tussen de 10 Ã  15 jaar. Het was vrijdagavond nog niet duidelijk of er sprake is van een misdrijf. Het kind had een blanke huidskleur, half lang blond haar en droeg een trainingspak. Bij de politie zijn tot dusver geen aangiften van vermissingen binnengekomen van meisjes die voldoen aan dit signalement. Zaterdag wordt sectie verricht.


Lachmeeuw.
De lachmeeuw ("Leucophaeus atricilla"; synoniem: "Larus atricilla") is een vogel die behoort tot de meeuwachtigen, familie meeuwen (Laridae). Tot voor kort werd de soort bij het geslacht "Larus" ingedeeld, maar aan de hand van onderzoek aan mitochondriaal DNA is gebleken dat dit niet correct is.
Kenmerken.
De vogel lijkt wel wat op de Europese kokmeeuw maar hij heeft een geheel zwarte kop, ook in de nek, en een ring rond het oog. De snavel en poten zijn dieprood tot zwart, de vleugelpennen zijn zwart en niet wit zoals bij Franklins meeuw.
Verspreiding en leefgebied.
De lachmeeuw is een vogel van de Atlantische kust van de Verenigde Staten en Canada. Hij komt niet ver het binnenland in en heeft een karakteristieke lachende roep. De noordelijke vogels trekken naar de Atlantische kust van de zuidelijke Staten.

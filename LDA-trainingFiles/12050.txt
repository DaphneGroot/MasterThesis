Historicus.
Een historicus (ook: "historica", "geschiedkundige" en "historiograaf") is iemand die historisch onderzoek verricht en soms aan de hand hiervan een artikel of boek schrijft.
Er zijn historici die bewust subjectieve beschrijvingen geven van historische verschijnselen, omdat er te weinig van een periode bekend is. Een voorbeeld is de "Herfsttij der Middeleeuwen" van Johan Huizinga. Andere historici zijn theoretisch ingesteld en maken grondige analyses van historische gebeurtenissen waarbij geprobeerd wordt de grote lijnen van de geschiedenis te ontrafelen. Een voorbeeld is het boek "De mechanisering van het wereldbeeld" van Eduard Jan Dijksterhuis.
Universitaire graad.
Met de term "historicus" wordt iemand bedoeld die aan een universiteit een academische graad in de geschiedwetenschap behaalde. Soms wordt ook de term historica gebezigd wanneer verwezen wordt naar een vrouwelijk historicus.

Ionië.
Ionië was in de Oudheid een landstreek langs de westkust van Klein-Azië.
Ionië was al vroeg gekoloniseerd door Grieken en heeft een grote rol in de Griekse geschiedenis gespeeld. Veel belangrijke figuren uit bijvoorbeeld de filosofie kwamen ervandaan. De landstreek kwam door de veroveringen van Cyrus II rond 542 v.Chr. in handen van het Perzische Rijk en kwam daarmee in contact met de culturen van het Midden-Oosten. Zij liet haar sporen na in de bouwkunst met de Ionische zuil. Na de mislukte aanval van Xerxes I in 480 v.Chr. kwam de streek hoe langer hoe meer onder invloed te staan van Athene.
Belangrijke steden in Ionië waren Efeze, Milete en Smyrna. De twaalf steden van Ionië hadden hun belangen verenigd in de Ionische twaalfstedenbond.
20e eeuw.
In de 20e eeuw was Ionië kortstondig opnieuw een Griekse provincie. Zie de geschiedenis van Smyrna.

	POLYGRAM
	POLYGRAM, de film- en muziekdochter van Philips, heeft het topmanagement van de klassiekemuzieklabels vervangen in een poging het rendement te verbeteren. Het amusementsconcern heeft Roger Lewis aangetrokken als bestuursvoorzitter van Decca, na Deutsche Grammophon PolyGrams belangrijkste troef op de klassiekemuziekmarkt. PolyGram kaapte de 42-jarige Lewis voor veel geld weg bij de voornaamste concurrent EMI Premier, een onderdeel van Thorn EMI. Hij is de opvolger van Roland Kommerel, die vorig jaar met pensioen ging.


Choedzjand.
Choedzjand (Tadzjieks: Хуҷанд, Huçand of خجند), tot 1939 Chodzjend of Chodzjent (Ходжент) en tussen 1939 en 1992 Leninabad ter herinnering van Lenin, is een stad in het noorden van Tadzjikistan aan de Syr Darja met bijna 170.000 inwoners (01/01/2014), waaronder naast Tadzjieken ook veel Oezbeken. De naam is bekender onder de Russisch uitspraak Choedzjand dan de Tadzjiekse Huçand.
Het is de tweede stad van het land en in tegenstelling tot de hoofdstad Doesjanbe heeft het een zeer oude binnenstad. Alexander de Grote stichtte in deze uithoek van zijn rijk "Alexandria Eschata" ("Alexandria ver weg", Grieks: Ἀλεξάνδρεια Ἐσχάτη). De stad controleert de toegang tot de Vallei van Fergana. Sinds 1929, toen Tadzjikistan een sovjetrepubliek werd als de Tadzjiekse SSR, behoort de stad tot Tadzjikistan.

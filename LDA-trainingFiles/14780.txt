ABC-eilanden (Antillen).
Locatie van de ABC-eilanden voor de kust van Venezuela
De ABC-eilanden bestaan uit Aruba, Bonaire en Curaçao en behoren tot de Benedenwindse Eilanden van de Kleine Antillen. De eilanden zelf worden in Nederlandse context ook wel eenvoudig als Benedenwindse Eilanden aangeduid.
Aruba, Bonaire en Curaçao liggen voor de kust van Venezuela. Aruba en Curaçao hebben een status aparte binnen het Koninkrijk der Nederlanden. Bonaire is sinds oktober 2010 een bijzondere gemeente van Nederland. De omgangstaal op de ABC-eilanden is Papiaments. Dit in tegenstelling tot de Bovenwindse Eilanden binnen het Koninkrijk (ook wel SSS-eilanden genoemd), waar Engels de omgangstaal is.

	'Legalisering is minder vanzelfsprekend nu'
	Van onze verslaggeefster
Jet Bruinsma

DEN HAAG
'Ik hoop dat er een streep is gezet onder het streven naar legalisering van euthanasie. We moeten dat niet doen. Er is onverminderd behoefte aan het handhaven van een strafrechtelijke norm. De rechter moet kunnen toetsen of een arts die euthanasie heeft toegepast, zich terecht beroept op een noodtoestand.'
Oud-minister Hirsch Ballin van Justitie ziet niets in de suggestie van zijn opvolgster Sorgdrager om in het Wetboek van Strafrecht de voorwaarden vast te leggen waarbij artsen die euthanasie toepassen, vrijuit gaan. 'Het denkbeeld dat bepaalde categorien van het strafrecht uitgezonderd zouden kunnen worden, heeft me altijd verontrust. Die weg moeten we niet opgaan.'
Maar de oud-minister van het CDA, thans lid van de Eerste Kamer voor deze partij en hoogleraar staatsrecht in Tilburg, verwacht dat het zo'n vaart niet zal lopen.
'Toen ik minister was, wilde een grote minderheid van de Tweede Kamer euthanasie legaliseren. Maar Nederland is behoedzamer geworden. Het is minder vanzelfsprekend geworden om die weg op te gaan. Dat bleek hij het arrest van de Hoge Raad over de psychiater Chabot, die een depressieve vrouw had geholpen een eind aan haar leven te maken. De mening dat het anders had gekund, leefde niet alleen in christelijke kring. Ook collega's van Chabot dachten er zo over. En terecht.'
Hirsch Ballin gaat ervan uit dat ook Sorgdrager 'niet staat te trappelen' om het Wetboek van Strafrecht te wijzigen. 'Maar het was beter geweest als ze een categorisch nee had laten horen.'
De kabinetsvoorstellen om toetsingscommissies in te stellen, die achteraf oordelen of een arts zorgvuldig heeft gehandeld bij euthanasie of levensbeindiging bij wilsonbekwamen, beoordeelt hij genuanceerd. Mits goed gebruikt en voorzien van een juiste taakomschrijving, kunnen ze zelfs leiden tot een belangrijke daling van het aantal euthanasiegevallen, denkt hij.
'Je moet die commissies niet inzetten als een extra scherm tusssen de arts en de officier van justitie. Als de toetsingscommisseis tot doel hebben om een kritische evaluatie van de praktijk van levensbeindiging onmogelijk te maken, is dat verkeerd. Maar ze zijn wl waardevol als ze iets toevoegen aan de beperkte keuzemogelijkheden die de officier van justitie n£ heeft. Die kan f de zaak aanhangig maken bij de strafrechter, f niets doen. Die commissies maken het mogelijk om de behandelingsgeschiedenis die aan euthanasie vooraf is gegaan, intenser te beoordelen.'
Niet alleen de artsen voelen zich ongemakkelijk bij de manier waarop het OM beoordeelt of zij bij euthanasie zorgvuldig gehandeld hebben, meent Hirsch Ballin. 'Het is ook moeilijk voor de officier. Om te kunnen beoordelen of hij na een melding actie moet ondernemen, moet hij veel weten van de ziektegeschiedenis. Als jurist oordeelt hij uiteindelijk over het moment van euthanasie. Medici en patinten hebben te maken met een proces. Goed samengestelde toetsingscommissies zijn, als ze niet te veel als een formele instantie worden beschouwd, hopelijk beter in staat daarover te oordelen.'
De oud-minister vindt dat de commissies gebruikt moeten worden om kritisch te kijken naar wat er is gebeurd. 'Daar kunnen de artsen van leren. Ik zou willen dat artsen en patinten minder snel grijpen naar de methode van euthanasie. Het aantal verzoeken om euthanasie kan verminderen als de arts de patint eerder informeert als de ziekte ongeneeslijk is.
'Als de patint dat eerder onder ogen ziet, zal hij zich kunnen voorbereiden. Niet de vraag om euthanasie maar om meer zorg en pijnbestrijding, staat dan voorop. Tegen een arts die niet op de hoogte blijkt van alle mogelijkheden daartoe en daarom euthanasie heeft toegepast, zou de commissie kunnen zeggen: maar realiseert u zich wel, dat uw collega's anders handelen. Op die manier wordt het leervermogen versterkt, ook als er geen reden is voor strafvervolging.'
Hij heeft de gedachte van toetsingscommissies - een idee van zijn partijgenoot Doeke Post, hoogleraar sociale geneeskunde - altijd 'sympathiek' gevonden. 'Maar het gaat erom welke taak ze krijgen. Het gaat niet om de commissie als institutie. Als ze hun werk goed doen, zullen mr artsen euthanasie melden. Maar tegelijk zal het aantal euthanasiegevallen dalen. Echt, het is een kwestie van leren.'

Foto
	Hirsch Ballin FOTO BERT VERHOEFF - DE VOLKSKRANT


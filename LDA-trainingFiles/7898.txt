Cornelis Vrij.
Cornelis Vrij was een Nederlandse progressieve onderwijzer in Amsterdam in het begin van de 20e eeuw. Hij is de vader van de jurist Maarten Pleun Vrij.
Vrij had de overtuiging dat kinderen liever handelend en 'al doende' leren. In elk geval waren de kinderen dan beter gemotiveerd om naar school te gaan.
In Amsterdam bestaat de basisschool in de Van de Veldestraat die in 1898 door meester Vrij is opgericht, de Nieuwe Schoolvereniging, nog steeds als de Cornelis Vrijschool. Cornelis Vrij overleed in 1916, waarna zijn jongere broer Maarten de leiding overnam.

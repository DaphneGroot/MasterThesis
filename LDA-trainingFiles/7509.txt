Ledegem.
Ledegem is een dorp en gemeente in de Belgische provincie West-Vlaanderen. Ledegem ligt in het zuiden van de provincie, tussen de steden Roeselare en Kortrijk. De gemeente telt ruim 9.500 inwoners. Zij wordt in de volksmond ook wel "Légem" of "Leegem" genoemd.
Geschiedenis.
Een oude vermelding van de plaats gaat terug tot 1085, als "Liedengehem", wat "Heem van de familie Lido" zou betekenen. De heerlijkheid droeg ook nog de naam Watene. Het dorp ontwikkelde zich ten noorden van de Heulebeek. Het gebied ten zuiden zou eeuwenlang moerassig blijven en met slechts verspreide boerderijen. Ledegem is een naam van Germaanse oorsprong.
Reeds in 1365 had de heer van Ledegem hier geen kasteel meer. In 1738 kocht de burggraaf van Harelbeke, Frans-Robert Moerman d'Harlebeke, de heerlijkheid Ledegem. Zijn zoon Robert-Jan leverde een belangrijke financiële bijdrage in de heropbouw van de parochie, die in 1763 was afgebrand. In het wapenschild van de huidige fusiegemeente Ledegem staat linksboven nog steeds het familiewapen van deze laatste heren van Ledegem. Bij de Franse Revolutie werden de adellijke titels immers afgeschaft.
Een oude vermelding van een kerk in Ledegem gaat terug tot 1149. De parochie behoort tot 1559 tot het bisdom Doornik, daarna tot 1801 tot het bisdom Ieper, tot 1834 tot het bisdom Gent en sindsdien tot het bisdom Brugge.
Het dorp bleef tot in de 20ste eeuw hoofdzakelijk een landbouwdorp. Naast graangewassen, zoals haver, werd er ook een tabak en vlas geteeld.
In 1977 werd bij de gemeentelijke fusies de gemeente uitgebreid met deelgemeenten Rollegem-Kapelle en Sint-Eloois-Winkel.
Kernen.
De fusiegemeente Ledegem bestaat uit drie deelgemeenten. Naast Ledegem-centrum zijn dit nog Rollegem-Kapelle en Sint-Eloois-Winkel. Rollegem-Kapelle, de kleinste deelgemeente, ligt centraal tussen de twee grotere.
Kaart.
Ledegem, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2013-2018.
Burgemeester is Bart Dochy van de CD&V - VD. Deze partij heeft de meerderheid met 17 op 21 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt

 HUIZENPRIJZEN STEGEN 9,9 PCT IN JUNI-AUGUSTUS. 
 NIEUWEGEIN, 16 juli (Reuter) - De gemiddelde huizenprijs voor Nederlandse koopwoningen is in de periode juni tot en met augustus, vergeleken met dezelfde periode in 1995, met 9,9 procent gestegen tot 265.300 gulden, zo blijkt uit cijfers van de Nederlandse Vereniging van Makelaars (NVM). 
 Daarmee lijkt de stijging van de huizenprijzen nog op de hoge niveaus te blijven die eerder dit jaar werden genoteerd. 
 In de eerste helft van 1996 is de gemiddelde verkoopprijs met zo'n 10 procent gestegen maar de NVM zei in juli voor de rest van dit jaar een afvlakking van de prijzengroei te verwachten. 
 Een prijsstijging van vijf a zes procent voor het hele jaar 1996 zou niet onwaarschijnlijk zijn, zo verwachtte de NVM eerder dit jaar. 
 Zoals gebruikelijk tekent de NVM bij de huidige prijscijfers aan dat er pas op lange termijn conclusies kunnen worden getrokken over het prijsverloop van koopwoningen. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

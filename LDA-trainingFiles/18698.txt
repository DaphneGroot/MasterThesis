Oerle (België).
Oerle ("Frans: Oreye") is een plaats en gemeente in het arrondissement Borgworm, provincie Luik, België. De gemeente telt ruim 3.500 inwoners.
Overige kernen.
Bergilers (Belliek), Grandville (Nederliek), Lens-sur-Geer (Lens aan de Jeker) en Wouteringen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Buurtspoorweggeschiedenis.
Oerle was een belangrijk knooppunt van de buurtspoorwegen. Vanuit Oerle waren er tramlijnen naar Sint-Truiden, Ans (Luik), Hasselt en Omal. De lijn tussen Station Ans en Oerle is geopend op 1 juni 1890 en was tot 1927 in bezit en exploitatie van de particuliere maatschappij AO (Chemins de Fer d'Ans – Oreye). Naast haar eigen lijn exploiteerde deze maatschappij diverse buurtspoorweglijnen rond Oerle als pachter. In Oerle was een tramstelplaats van deze maatschappij. De lijn van Luik naar St Truiden is geëlektrificeerd op 15 oktober 1936. De laatste tramlijnen zijn opgeheven op 20 december 1959.
Bestuur 2007-2012.
Het bestuur van Oerle bestaat uit de PS die de meerderheid van de zetels heeft.

Lobbes.
Lobbes is een plaats en gemeente in de provincie Henegouwen in België. De gemeente telt ruim 5.500 inwoners. Lobbes ligt aan de Samber, vlak bij de stad Thuin. De gemeente maakt deel uit van de streek Thudinië.
Bezienswaardigheden.
De huidige Sint-Ursmaruskerk is niet de oude (verdwenen) abdijkerk. Ze was oorspronkelijk slechts bedoeld als grafkapel voor de abdij: de aanwezigheid van de relieken van de apostel Petrus liet niet toe dat kloosterlingen (inclusief de abten) zouden worden begraven worden op zo'n hoogheilige plek. Daarom werd op de tegenoverliggende heuvel een grafkerk gebouwd, die nog steeds de gehele omgeving domineert. Omdat ze reeds bestond in de Karolingische tijd (9e eeuw), is het één van de oudste kerken van België, zo niet de oudste. Het koor en de crypte zijn romaans, en vallen op door hun helderheid en soberheid, de toren met portaal aan de westzijde is een mooi voorbeeld van Maaslandse bouwkunst. In de 19e eeuw is de spitse vieringtoren toegevoegd. In de interessante crypte kan men de sobere graftomben zien van de abten Ursmarus en Erminus, alsook de fraaie grafstenen van enkele andere 16e-eeuwse abten.
Lobbes ligt aan de museumtramlijn van de ASVi. In zomerweekeinden kan men per museumtram vanuit Lobbes het buurtspoorwegmusuem in het naburige Thuin bezoeken.
Kernen.
Naast Lobbes bestaat de gemeente nog uit de deelgemeenten Mont-Sainte-Geneviève, Sars-la-Buissière en Bienne-lez-Happart. Lobbes zelf is de grootste kern; op slechts ruim een kilometer van het stadje ligt Thuin aan de overkant van de Samber; de overige drie deelgemeenten zijn landelijke dorpjes.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Lobbes bestaat uit een coalitie van de partijen cdH en MR.

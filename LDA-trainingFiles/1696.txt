	BEDRIJFSRESULTATEN
	IHC CALAND (baggerschepen en offshore-materieel) heeft vorig jaar de winst met bijna 24 procent opgevoerd tot 93 miljoen tegenover 75,3 miljoen in 1995. Per aandeel steeg de winst van 3,17 tot 3,69. De groei van de winst per aandeel was met 16,4 procent lager als gevolg van een onderhandse plaatsing van 2,4 miljoen aandelen in juni 1996. Voor 1997 verwacht IHC Caland een stijging van de winst met 18 procent tot 110 miljoen, ofwel 4,12 per aandeel.


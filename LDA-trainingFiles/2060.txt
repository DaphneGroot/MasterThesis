	Jordaanse politicus ziet groot gevaar in corruptie en gebrek aan democratie    'Islamitisch fundamentalisme heeft geen toekomst'
	Van onze verslaggever
Henk Mller
 AMSTERDAM
Het islamitisch fundamentalisme heeft geen toekomst. Volgens Toujan Faisal koersen Arabische landen als Egypte en Jordani onvermijdelijk af op democratie. Regeringen zien langzamerhand en tegen wil en dank in dat het vasthouden aan de status quo tot burgeroorlogen leidt. Faisal was tot voor kort het enige vrouwelijke parlementslid in Jordani. Zij geldt als de belichaming van de strijd voor mensenrechten en democratie in dat land.
Faisal is ervan overtuigd dat islamitische fundamentalisten eieren voor hun geld zullen kiezen en gaan samenwerken met andere politieke partijen. Het idee van een islamitische staat  la Iran zullen zij noodgedwongen laten vallen. In Jordani staan de fundamentalisten, die tot 1992 als enigen zich politiek mochten manifesteren, sinds kort zo goed als buitenspel. De regering heeft ze, aldus Faisal, laten vallen en de bevolking ziet hoe corrupt ze bleken.
Faisal: 'Zo'n ontwikkeling zie je ook in andere landen in dat gebied. Waar fundamentalisten delen in de macht, gaat het mis. Waar patriarchale regeringen de macht proberen te handhaven door met geweld fundamentalisten te bestrijden, gaat het ook mis. Democratie en, wat mij persoonlijk betreft, een scheiding tussen kerk en staat zijn de enige oplossing.'
Voor haar vormt het fundamentalisme slechts een deel van de problemen in de islamitische wereld. Het gebrek aan democratie en de grote corruptie vindt zij veel belangrijker. 'Het Westen richt zich te veel op het fundamentalisme. Dat komt ook door de ontwikkelingen rond Turken en Marokkanen in Europa. Maar in het Midden-Oosten is de situatie heel anders. Daar groeit het secularisme en de groep liberale en gematigde moslims is groter dan ooit. Er is een sterk bewustzijn dat alleen een moderne islam die vernieuwend met de traditie omgaat nog kans van leven heeft.'
Faisal is dezer dagen in Nederland als gast van de manifestatie Mar'a (vrouw) een 'zoektocht naar de wereld van de Arabische vrouw' die in de Balie in Amsterdam plaatsvindt. Zij maakte in de jaren zeventig furore als omroepster van de staatstelevisie. Daarna haalde ze zich de woede van de regering op de hals door kritische documentaires te maken over sociale en economische misstanden in het land. Vrijwel wekelijks behandelde de ministerraad noodgedwongen de thema's die in de programma's aan de orde kwamen. Haar columns en kritische artikelen in Arabische kranten maakten haar beroemd.
De columns leidden tot de sluiting van de kranten in Jordani die ze plaatsten. 'Maar mijn stukken werden daarna in andere kranten in naburige landen geplaatst en heen en weer gefaxt. Ze zijn nu ook via Internet te lezen', aldus Faisal.
Jarenlang was ze het doelwit van fundamentalisten n van de Jordaanse overheid. 'Ik ben een vrouw die vo¢¢ mensenrechten en tegen corruptie strijdt. Fundamentalisten zien vrouwen als derderangs burger en het paleis (koning Hoessein, red) en de regering vielen en vallen me aan omdat ze weten dat ik corruptie bestrijd.'
De regering maakte haar man het werken onmogelijk. Hij week uit naar Libi. Daarop besloot ze van hem te scheiden zodat de overheid geen reden meer had om haar via haar man aan te pakken. Eerder hadden de moslimbroeders tevergeefs geprobeerd haar tot een scheiding te dwingen. Ze moest voor een islamitisch gerechtshof haar huwelijk verdedigen. De fundamentalisten beschouwden haar als afvallige en dus mocht ze niet met een moslim getrouwd zijn.
Faisal: 'Ik heb toen de sjaria goed bestudeerd en elk argument dat ze aandroegen betwist. Uiteindelijk wonnen we.' Haar populariteit in Jordani en haar bekendheid bij mensenrechtenorganisaties wereldwijd maken het voor haar tegenstanders moeilijk haar definitief uit te schakelen door haar te doden. Toch heeft ze jarenlang rekening gehouden met aanslagen. Van moslim- en van regeringszijde.
Ze weigerde te accepteren dat corruptiezaken in de doofpot verdwenen. Die onverzettelijkheid kostte haar de steun van enkele politieke medestanders die vonden dat ze te ver ging. De spanningen liepen zo hoog op dat ze haar tweede zoon verloor. Hij werd te vroeg geboren en overleed.
Faisal: 'Elke dag houd ik rekening met de dood. Ik leef ermee, zoals een gevechtsvlieger weet dat hij kan sterven. Mijn ex-man kunnen ze nu niet meer pakken. Alleen mijn kinderen lopen gevaar. Maar ze weten dat ze daar niet aan moeten komen. Zover durven ze niet te gaan.' Faisal laat weten dat ze als parlementslid belastend materiaal over corruptieschandalen van moslims n hoge autoriteiten, tot in het paleis toe, heeft verzameld. Daarvan zijn gedeelten openbaar gemaakt, maar nog lang niet alles: 'Dat is de levensverzekering van mijn kinderen.'
In 1984 installeerde de regering in Jordani voor het eerst een parlement. In 1989 stelde Faisal zich kandidaat, het jaar waarin vrouwen ook actief stemrecht kregen. Ondanks sterke aandrang om zich terug te trekken lukte het haar in 1993 in het parlement te komen. Sinds de laatste verkiezingen is ze niet langer parlementarir. Volgens Faisal is er met de stemmen gefraudeerd en er loopt een procedure bij het gerechtshof om de uitslag ongedaan te maken.
'Maar dat is onhaalbaar. Ik vind het ook niet zo erg. Nu hoef ik niet langer in het parlement mijn 'geachte' collega's aan te spreken die ik in het geheel niet hoog acht.' Volgende week richten Faisal en haar medestanders een nieuwe politiek partij op die een gekozen premier voorstaat. Zij is ervan overtuigd dat de tijd rijp is: 'De macht van de koning taant. Al wil hij het nog niet zien.'
De komende dagen zal Faisal ook spreken over de positie van jonge moslims en muslima's en de rol van het fundamentalisme tijdens Mar'a. De politicus Faisal is realistisch maar niet zonder hoop. Zij wijst erop dat ook landen als Turkije en Marokko zich van oudsher richten op de positieve ontwikkelingen in de kernlanden van de islam in het Midden-Oosten.
Faisal: 'Dat zal onherroepelijk zijn weerslag hebben op de regering van die landen en dus op de migranten in Europa. De Marokkaanse koning exporteerde zijn probleem naar Europa, de Turke regering idem dito. Maar ik voorzie dat deze regeringen hun landgenoten, die ze met nationalisme of fundamentalisme aan zich proberen te binden, als een blok aan het been zullen gaan beschouwen. Op termijn passen de gastarbeiders niet in de politieke lijn van die regeringen die uit een combinatie van links, rechts en liberalen zullen bestaan. Dan zullen de banden met die onderdanen eenzijdig worden doorgeknipt.'

Foto
	Toujan Faisal: 'Elke dag houd ik rekening met de dood.' FOTO GUUS DUBBELMAN - DE VOLKSKRANT


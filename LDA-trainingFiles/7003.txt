Octant (sterrenbeeld).
Octant ("Octans", afkorting Oct) is een onduidelijk sterrenbeeld aan de zuiderhemel, dat de zuidelijke hemelpool bevat. Het ligt tussen declinatie −75° en −90°.
Sterren.
Het sterrenbeeld heeft geen heldere sterren, de helderste, "nu Octantis" heeft magnitude 3,76. De zwakke ster "sigma Octantis" staat dicht bij de zuidelijke hemelpool wordt ook wel "Polaris Australis" genoemd, "Zuidelijke Poolster". Deze is met een magnitude 5,47 echter nauwelijks met het blote oog te zien.

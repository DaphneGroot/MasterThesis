	Drie in een
	 Kathleen Reichs wordt als de opvolgster van Patricia Cornwell beschouwd. Vooral door haar uitgever Scribner, die Cornwell voor miljoenen naar Putnam zag vertrekken. Onmiddellijk ging de uitgever op zoek naar een vergelijkbare schrijfster en kwam - o toeval! - in Canada bij de Amerikaanse forensische antropologe Kathleen Reichs uit. Hetzelfde beroep dus als Kay Scarpetta, de fictieve speurder van Cornwell.
Voor 1,2 miljoen dollar verplichtte Reichs zich twee boeken te schrijven. Het eerste is nu uit na te zijn geredigeerd door Susanne Kirk, ex-editor van Cornwell. De titel is Dj Dead, die ook in de vertaling overeind bleef (Meulenhoff;  39,90).
Dj Dead is een leerboek over forensische antropologie, een stratengids van Montreal en ook nog een bovengemiddelde thriller. Drie in n dus en dat had best wat minder gemogen. Zo vindt Reichs dat haar lezers straks blindelings de weg in Montreal moeten kunnen vinden en mag ze graag stilstaan bij erg veel technische uitleg. Ruim zeven pagina's over de verschillende snedes van verschillende soorten zagen, wat moet je ermee?
Het verhaal is niet bijster origineel, maar wel goed opgeschreven. Een seriemoordenaar heeft het in Montreal gemunt op vrouwen, die hij deerlijk verminkt. Aanvankelijk staat forensisch antropoloog Tempe Brennan alleen in haar geloof in seriemoorden. Haar tegenspeler is een bullebakkende rechercheur, die duidelijk niets van nieuwsgierige vrouwen moet hebben. En Brennan is vreselijk nieuwsgierig! Ze negeert alle regels en trekt er bij herhaling - en bijna tot haar eigen schade - alleen op uit. Natuurlijk krijgt ze aan het einde (veel actie, goed opgevoerde spanning) van iedereen gelijk. Maar irritant is ze soms wel.
Dj Dead leest lekker en smaakt best naar meer. Maar nogmaals: de tekst mag best wat afgeslankt worden.
Frans van Schoonderwalt
Ouwe zeur
 Veertien jaar geleden publiceerde Len Deighton de eerste aflevering van wat toen nog een Bernard Samson-trilogie beloofde te worden. Het drieluik leek Deightons antwoord op de veelgeprezen Smiley-trilogie van John Le Carr. De overeenkomsten waren talrijk. Ook Deightons held werkte bij de Britse geheime dienst, ook hij tornde op tegen een door rangen en standen verscheurde ambtenarij. En ook hij kreeg te maken met een verrader in huis, naar wiens identiteit het gissen was.
Samson, de held in kwestie, was het type sympathieke loser. Een scherpzinnige dwarsligger van relatief eenvoudige afkomst, getrouwd met de getalenteerde Fiona, die hem eerst in carrire voorbijstreeft en vervolgens met twee kinderen achterlaat. Tot verbijstering van Samson loopt Fiona over naar de vijand, naar later blijkt in opdracht van haar superieuren. Als ze na enige tijd, psychisch gebroken, in Engeland terugkeert, stelt Samson zich tot doel de ware toedracht van alle gebeurtenissen te achterhalen. Daarbij stuit hij op driedubbele bodems, complotten en diverse vormen van verraad.
In tegenstelling tot Le Carr kon Deighton zijn weidse verhaal bij lange na niet in drie boeken kwijt. Er volgde n¢g een trilogie, een tussentijdse familiegeschiedenis van enkele personages, en zelfs een derde trilogie, waarvan het laatste deel nu in vertaling is verschenen.
Er is geen twijfel dat . . . En liefde (De Boekerij;  29,90) het slot vormt van de Samson-cyclus. Alle vragen over wie wat waarom deed, worden beantwoord. Trouwe lezers komen eindelijk te weten welke personages dubbelspel speelden, en zelfs de kwestie van Samsons liefdesleven wordt definitief afgehandeld.
Spannende lectuur heeft het jammer genoeg niet opgeleverd. Samson is een beetje een oude zeur geworden. De plot is alleen interessant voor lezers die alle voorgaande boeken lazen. Het enige plezier dat . . . En liefde biedt, is het scherpe doorkijkje in de klassenbewuste Engelse samenleving. Als we Deighton mogen geloven, is iedere democratisering aan de Britse geheime dienst voorbijgegaan. Oud geld en familietradities zetten er nog steeds de toon. Deightons vileine notities hieromtrent zijn amusant, maar onvoldoende om van een geslaagde thriller te spreken.
Yvonne Zonderop
Nederlands:
- A.A.P. is de intrigerende titel van een high-tech thriller, geschreven door Jan Koesen. Over genetische manipulatie om een intelligente chimpansee te kweken en een misdaad 'waarvoor nog geen naam is gevonden' (Luitingh-Sijthoff;  29,90).


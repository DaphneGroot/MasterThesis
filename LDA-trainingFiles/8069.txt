Eva (voornaam).
Eva (Hebreeuws: חוה, "Chavah") is een veel voorkomende vrouwelijke voornaam met de betekenis "de leven gevende". Daarnaast kan de naam ook afgeleid zijn van het Oud-Egyptische "Hewa", Perzische "Eva" en het Maleis "Evuzus".
Een variant op de naam Eva in het Duitse en Poolse taalgebied is "Ewa" en in het Spaanse taalgebied "Evita" (kleine Eva) en in het Engels "Eve". In andere talen bestaan ook de afleidingen "Eveline", "Evi" en "Evy". Typisch Nederlands zijn de vormen "Evelien", "Eefje" en "Eefke". "Evelien" en vergelijkbare vormen zijn oorspronkelijk verkleinwoorden. De Engelse naam Evelyn heeft mogelijk een andere etymolgie.
Bijbelse Eva.
Eva is volgens de Bijbel (in Genesis 2:22) de eerste vrouw die door God werd gemaakt, uit een rib van de eerste man, Adam, die (volgens een interpretatie van Genesis 1:27) eerst geschapen was als hermafrodiet. "Chavah" betekent in het Hebreeuws "de leven gevende", zij is met andere woorden de stammoeder van het mensengeslacht.

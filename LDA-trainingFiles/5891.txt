Dimeer.
Een sacharosemolecule is een dimeer van een glucose- en een fructosemolecule.
Een dimeer is in de scheikunde een chemische verbinding die uit twee eenheden, twee monomeren bestaat. "di" staat in het Grieks voor "twee", en "meros" voor "deel".
Als de twee eenheden waaruit het dimeer bestaat gelijk zijn, spreekt men over een homo-dimeer; als de twee eenheden van elkaar verschillen spreekt men over een hetero-dimeer.
Een dimeer kan niet alleen bestaan uit twee simpele chemische verbindingen die covalent gebonden zijn, maar ook uit twee eiwitmoleculen die samen een niet-covalent complex vormen. Voorbeelden van dimeren zijn de disachariden. Ook andere niet-covalent gebonden paren moleculen worden wel dimeer genoemd.
De erfelijke informatie wordt in de cel opgeslagen als een dimere molecule, het DNA.
Naast een dimeer bestaan ook de termen oligomeer en polymeer, die elk verwijzen naar moleculen of complexen die uit meer dan twee eenheden bestaan.

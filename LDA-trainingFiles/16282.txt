Halle (Saale).
Halle (Saale) (d.i. "Halle an der Saale") is de grootste stad van de Duitse deelstaat Saksen-Anhalt. De stad telt inwoners. De stad ligt zo'n 35 kilometer ten westen van Leipzig aan de rivier de Saale. Halle is een kreisfreie Stadt. Halle is zetel van de Maarten Luther-Universiteit van Halle-Wittenberg en van drie hogescholen.
Evenals andere plaatsen met de naam Hall(e) is de stad tot bloei gekomen door de zoutziederij. Reeds ten tijde van Karel de Grote was Halle een centrum van de zoutwinning. In de tijd van de DDR (1949-1990) was Halle centrum van chemische industrie. Sinds de hereniging van Oost- en West-Duitsland in 1990 concentreert de stad zich op de technologiegeoriënteerde bedrijfstak, de multimedia en de levensmiddelenindustrie: de oudste chocoladefabriek van Duitsland is in Halle gevestigd.
De eerste elektrische tramlijn van Europa werd in 1890 in Halle in bedrijf gesteld. Voor de Duitse spoorwegen vormt Halle een belangrijk knooppunt.
Wijken.
Halle bestaat uit de volgende wijken: Altstadt, Ammendorf/Beesen, Am Wasserturm/Thaerviertel, Böllberg/Wörmlitz, Büschdorf, Damaschkestraße, Dautzsch, Diemitz, Dieselstraße, Dölau, Dölauer Heide, Freiimfelde/Kanenaer Weg, Frohe Zukunft, Gesundbrunnen, Gewerbegebiet Neustadt, Giebichenstein, Gottfried-Keller-Siedlung, Heide-Nord/Blumenau, Heide-Süd, Industriegebiet Nord, Kanena/Bruckdorf, Kröllwitz, Landrain, Lettin, Lutherplatz/Thüringer Bahnhof, Mötzlich, Nietleben, Nördliche Innenstadt, Nördliche Neustadt, Paulusviertel, Planena, Radewell/Osendorf, Reideburg, Saaleaue, Seeben, Silberhöhe, Südliche Innenstadt, Südliche Neustadt, Südstadt, Tornau, Trotha en Westliche Neustadt.

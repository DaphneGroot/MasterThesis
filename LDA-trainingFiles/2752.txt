	Zenuwenoorlog rond de klapschaats
	'LENNART Kellner.'
- 'Grss Gott, u spreekt met de Volkskrant in Amsterdam.  Wij zijn benieuwd of u er al een beetje in slaagt een klapschaats te maken?'
'..Eh, we zijn bezig. Wij,.. eh.. Sorry, wie zei u dat u was?'
- De Volkskrant in Amsterdam. Lukt het een beetje?
'Ik mag u niets vertellen. Belt u ons hoofdkantoor maar.'
- Klopt het dat u enigszins problemen heeft?
'Belt u ons hoofdkantoor maar.'
In Haslach, een stadje in het Zwarte Woud waar de firma K2 haar afdeling in-line-skating heeft gevestigd, houden ze niet van nieuwsgierige mensen en helemaal niet als ze uit Nederland komen. Sinds anderhalf jaar wordt hier gewerkt aan de perfecte klapschaats en aangezien elf andere firma's in de wereld hetzelfde doel nastreven, beschouwt het hoofd technische zaken van K2 elke vraag als een poging tot spionage.
In New York, bij de firma Marchese, en in het Noorse Sandefjord, bij het ontwerpbureau Frames, wordt overigens niet anders gereageerd.
Jos de Koning vindt het allemaal hoogst vermakelijk, al die opwinding om niets. 'Ze maken elkaar een beetje gek.' Zelf behoort hij tot het groepje wetenschappers dat de ontwikkeling van de klapschaats vanaf het eerste uur, begin jaren tachtig, heeft gevolgd en als hij zegt dat in de resterende maanden tot de Olympische Spelen geen spectaculaire veranderingen verwacht mogen worden, dan mogen we hem geloven. Alleen ze geloven hem niet. 'Ze denken dat we grote geheimen hebben.'
- Nou, vertel dan maar wat jullie de laatste tijd zoal ontdekt hebben?
'Nee, dat mag ik niet.'
Samen met zijn geestverwanten van de Vrije Universiteit in Amsterdam is De Koning ingehuurd om de Nederlandse kernploegen op weg naar Nagano van wetenschappelijke adviezen te voorzien. Vrij vertaald komt dat erop neer dat zij trachten te achterhalen hoe de ideale klapschaats eruit ziet en hoe dat wapen per individu optimaal kan worden benut. Voor dat project heeft NOCNSF veel geld uitgetrokken en het is de bedoeling dat die investering zich in Japan in goud uitbetaalt.
'Mondje dicht, dat is part of the deal. Sorry.'
Laat Jos de Koning er dan n ding over zeggen. 'Het wordt in Nagano geen wedstrijd tussen ingenieurs, geen materiaalslag.'
De sceptici die vrezen dat het schaatsen evolueert tot een tak van sport waarin het pure talent ondergeschikt wordt gemaakt aan de industrile techniek, kunnen volgens De Koning gerust zijn. Schaatsen zal niet de weg van de Formule 1 inslaan. 'Dat is onzin.
'Bij het autoracen zit de motor in de auto; wie de beste motor maakt, wint. Bij schaatsen zit de motor altijd nog in de benen. Je gaat niet automatisch harder omdat je klapschaatsen aan je voeten hebt, je moet ze wel weten te gebruiken. Je kunt er harder mee schaatsen, maar die snelheid krijg je niet gratis. Welbeschouwd is het directe effect van een aerodynamisch pak zelfs groter. Hoe goed of slecht je ook bent, met een aerodynamische outfit ga je hoe dan ook sneller. Dat is woFROFo*el gratis snelheid.'
Maar in Duitsland zijn ze er allerminst gerust op. De invasie van Nederlandse wetenschappers op de ijsbaan in Inzell in oktober tijdens een trainingskamp van de kernploegen wordt door de Duitsers beschouwd als een teken dat er meer aan de hand is. Dat de Nederlanders uitgerekend in het huis van de concurrent hun onderzoek verrichtten, werd opgevat als een provocatie, wat de gespannen sfeer in Inzell verklaarde.
'Af en toe waren er wat pesterijtjes', zegt de Koning. Er is wel eens per ongeluk tegen de apparatuur getrapt en om het filmen te bemoeilijken gingen Duitse schaatsers enkele keren precies voor hun Nederlandse collega's rijden. Allemaal begrijpelijk, volgens De Koning. 'Wat denk je dat er zou gebeuren als morgen negen mensen van de universiteit van Berlijn met camera's en apparatuur in Thialf opduiken?'
Zonder in detail te treden bezweert De Koning dat ze geen ontdekkingen hebben gedaan die van essentieel belang zijn. 'Sterker nog, je komt met meer vragen dan antwoorden thuis.' Het belangrijkste vraagstuk met het oog op de Olympische Spelen is volgens De Koning het construeren van een solide mechanisme. Maar om nou te zeggen dat die wijsheid slechts ons gegeven is. 'Elk ingenieursbureau van een beetje niveau moet dat kunnen oplossen.'
Dat wagen Ab Krook, technisch directeur van de KNSB, en Ivar Sletsje, oud-topsprinter en momenteel als ingenieur van Frames voor de Noren werkend aan een verbeterde klapschaats, te betwijfelen. In de zomer zag Sletsje in Hamar zijn landgenoot Roger Strm wankelen op het Japanse model, de SSS, waarna hij zich bij de Noorse ploegleiding meldde met het aanbod een betrouwbaarder exemplaar te ontwerpen. 'Het Japanse model deugt niet.'
Het is geen eenvoudige klus, heeft Sletsje inmiddels ontdekt, maar langzaam begint de topsprinter uit de jaren zeventig de geheimen van het moderne materiaal te ontrafelen. Op zijn tekentafel ligt sinds enkele dagen het Noorse ontwerp waarop Strm wordt geacht rond de kerstdagen zijn geluk te beproeven.
- Gefeliciteerd, bent u tevreden?
'Dank u, ik denk dat-ie wel okay is.'
- Zou u ons misschien alvast de tekening kunnen faxen?
Sletsje moet lachen.
'Sorry, dit is ons little secret.'
Ab Krook is niet onder de indruk. Liever vertrouwt de technisch directeur van de Nederlandse schaatsbond op de kennis bij Viking, hofleverancier van de internationale schaatselite n de Nederlandse kernploegen in het bijzonder. In Weesp, waar Viking zetelt, verstaan ze het geheim van 'buigzaam staal' en alleen daarmee kunnen schaatsers het zo mysterieuze ijsgevoel vinden. De kans dat de concurrentie nog met iets beters op de proppen komt, acht Krook niet bijster groot. 'Al weet ik dat de Duitsers er bijvoorbeeld heel veel geld tegenaan gooien.'
Die Nederlanders kunnen het mooi vertellen, maar op hetzelfde moment bedonderen ze je waar je bijstaat. Hans-Trygve Kristiansen, oud-bondscoach van Noorwegen en tegenwoordig werkzaam bij het Noors Olympisch trainingscentrum, zegt het niet met zoveel woorden, maar in zijn stem klinkt de argwaan bij het horen van de commentaren uit Nederland. Hij hoeft niet eens ver in de geschiedenis terug te gaan.
@@0IER@@0 N 1994, kort voor de Olympische Spelen, kwamen Kristiansen en Koss tot de ontdekking dat de Nederlanders het superlichte pm-staal testten, wat Koss, destijds het boegbeeld van Viking, in woede deed ontsteken. Gerriteerd en beledigd toog de Noor naar Weesp om ook in het bezit te komen van de geheime wapens, om vervolgens op die ijzers drie maal Olympisch goud te veroveren.
Maar Kristiansen begrijpt het wel. 'Viking is een Nederlandse firma. Wij krijgen alle hulp van ze, maar als het spannend wordt, gaan de Nederlanders natuurlijk voor.'
Zo denken ze er in Duitsland precies eender over. Absoluut geen verwijt, zegt bondsvoorzitter Gerd Zimmermann, die Hollnder zijn faire mensen, maar dit is een Olympisch jaar. 'Elk land probeert het optimale voor zijn ploeg te krijgen. Daarom hebben wij K2 ingeschakeld. We willen een positieve bijdrage leveren aan de ontwikkeling van de schaatssport.'
Jaap Havekotte, directeur van Viking, vindt het 'minne opmerkingen' die van weinig dankbaarheid getuigen. Al jarenlang voorziet hij de internationale schaatselite gratis van materiaal, maar nu, nu ze ineens de klapschaats hebben ontdekt, wordt hij beticht van vriendjespolitiek. 'Terwijl ik ze met evenveel plezier lever aan Niemann als aan Tonny de Jong.'
Er is echter n probleem. De klapschaats is nieuw, ondergaat van tijd tot tijd een kleine technische verbetering, en dat maakt 'm vooralsnog tot een schaars goed. Havekotte komt doodgewoon tijd te kort. 'We maken overuren om iedereen zo snel mogelijk aan het beste materiaal te helpen.'
- Maar die anekdote over Koss en het pm-staal uit '94 dan?
'Niets van waar. Ik had Koss eerder al een paar opgestuurd. Maar ja, eerst vonden ze het niets.'
Scepsis ontmoette aanvankelijk ook de klapschaats, maar een jaar na de premire in Berlijn is inmiddels sprake van een sportieve renaissance. Gerd Zimmermann, behalve voorzitter van de Duitse schaatsbond ook vice-voorzitter van de internationale schaatsunie ISU, hoeft maar op de recente vloedgolf van publiciteit te wijzen. 'Zelfs de New York Times schreef een groot artikel.' Op zijn beurt beschouwt Havekotte dat als de verklaring voor de wildgroei in firma's die inmiddels goede sier trachten te maken met de productie van klapschaatsen. En dat stemt tot nadenken.
Vertel Havekotte wat. 'De klapschaats is nieuw, trendy; er komen Olympische Spelen aan; dit is voor sommige bedrijven d kans om zich te profileren.'
K2, daar moet Havekotte schamper om lachen. 'Denk je dat die firma na Nagano nog genteresseerd is in schaatsen?'
In de wandelgangen heeft Havekotte vernomen dat niet de Duitse schaatsbond K2 in de arm heeft genomen, maar juist andersom. De van origine Amerikaanse producent van ski-materialen betaalt naar verluidt de Deutsche Eis Schnelllauf Gesellschaft enkele tonnen om de leden van de Duitse schaatsselectie op K2-klapschaatsen te laten rijden. En wie weigert, of z'n vraagtekens zet bij de kwaliteit van het bewuste materiaal, riskeert verwijdering uit de nationale ploeg. Heeft Havekotte hoogstpersoonlijk uit de mond van Gunda Niemann gehoord.
'Ik kan pissig worden om dit soort zaken.'
Weten wij wel dat K2 niet meer doet dan een scharniertje maken? 'Ze gebruiken mijn schoenen, mijn ijzers. En daar zetten ze hun scharniertje tussen.' Jaap Havekotte ziet het nog gebeuren dat Niemann straks Olympisch goud verovert en K2 gaat pronken met het succes. 'Als dat gebeurt, krijgt Niemann met terugwerkende kracht nog een rekening van mij. Een scharniertje maken kan iedereen, maar het zijn mjn schaatsen.'
Tijd om met het hoofdkantoor van K2 in Mnchen te bellen.
'Gnther Wolff.'
- Gutenmorgen, u spreekt met de Volkskrant in Amsterdam. Wij zijn benieuwd of u nog een beetje vorderingen maakt met de klapschaats?
'Uitstekend, dank u. Ik kan u vertellen dat ons project is afgerond.'
- U hebt het perfecte model gevonden?
'De leden van de Duitse ploeg zijn positief. Vraagt u het aan hen.'
- Klopt het dat u de schoenen en ijzers van Viking-makelij gebruikt en alleen het scharniermechanisme uw eigen ontwerp is?
'Dat vind ik geen vraag.'
- Is het juist dat u de leden van de Duitse ploeg contractueel heeft verboden commentaar te leveren op het materiaal?
'Meneer, u gaat te ver met uw vragen. Wiederhren.'
De irritaties in het Duitse kamp kan Ab Krook wel verklaren. Uit betrouwbare bron weet de technisch directeur van de KNSB dat ze hun eerste modellen in de vuilnisbak hebben moeten gooien. 'Te lomp.' Nog altijd maken de Duitse ontwerpers overuren in het laboratorium en op het ijs ziet Krook hoe de nervositeit in de Duitse gelederen om zich heen grijpt. En niet alleen in Duitsland trouwens. In Amerika en Canada gingen zelfs stemmen op om de klapschaats te verbieden.
K. C. Boutiette, de Amerikaanse specialist op de 1500 meter, is n van de woordvoerders van de oppositie. Contractueel is hij verplicht op schaatsen van het merk Marchese te rijden en uitgerekend voor die firma heeft de klapschaats nog heel veel geheimen. Met hetzelfde probleem kampt sprintster Chris Witty. Voor de Amerikaanse schaatsbond was dat gegeven aanleiding een brief te schrijven naar de ISU met het verzoek de klapschaats tot en met de Olympische Spelen in Nagano in de ban te doen.
@@0IER@@0 OUTIETTE: 'Er zal straks geen sprake zijn van eerlijke competitie. Sommige rijders hebben een topmodel klapschaats, anderen moeten het doen met minder materiaal. De ISU moet de klapschaats nog vier maanden verbieden. Daarna hebben alle bedrijven vier jaar de tijd om aan een perfecte klapschaats te werken.'
Het verzoek is door de ISU beleefd maar beslist afgewezen. Volgens Zimmermann kan iedere schaatser over topmateriaal beschikken - 'Ook Boutiette als hij overstapt naar een andere sponsor' - maar een nog veel zwaarwegender argument voor de ISU is volgens hem de verkwikkende invloed die de klapschaats op het imago van de schaatssport heeft gehad. 'Honderd jaar lang werd schaatsen gezien als een conservatieve sport. Dankzij de klapschaats zijn we nu hot news; we zouden gek zijn als we die ontwikkeling zelf stop zetten.'
Havekotte wil Boutiette best helpen. 'Het is toch niet mijn schuld dat hij een contract heeft met een andere firma. Maar als hij dat contract verbreekt, krijgt hij van mij zo een paar betere klapschaatsen.'
- Het nieuwste model neem ik aan?
'Natuurlijk.'
- Hoe lang is dat model al op de markt?
'Een paar weken. Er zijn nog maar twee mensen die ze hebben.'
- Nederlanders?
'Eh ja, Straathof en Mueller.'
- Wanneer krijgen Niemann, de Noren en de Canadezen ze?
'Over een week hebben we honderd paar nieuwe.'
- Over een week dus?
'Nou die honderd paar hebben allemaal maat 41. Wie een andere maat heeft moet nog even wachten.'

Foto
	FOTO BERT VERHOEFF - DE VOLKSKRANT


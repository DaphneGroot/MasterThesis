Kiloton.
De kiloton is een massaeenheid (1000 ton of 1 miljoen kilogram).
De term wordt meestal gebruikt als een maat voor de energie die vrijkomt bij een ontploffing van kernwapens en andere zeer energetische gebeurtenissen, zoals het inslaan van grote meteorieten op aarde. Een kiloton is gedefinieerd als de energie die vrijkomt bij het ontploffen van 1000 ton (1 000 000 kilogram) TNT. Dit komt overeen met 4,2 TJ.
Voor nog energetischer gebeurtenissen wordt ook wel de megaton gebruikt, die 1000 keer zo groot is, 4,2 PJ.

Swing (ritme).
Swing is in de muziek een term die onder meer betrekking heeft op het ritme en/of timing.
In een 'swing' ritme worden de achtsten ongeveer gespeeld alsof ze deel uitmaakten van een triool. Je kunt ook zeggen: de duur van de eerste (achtste) noot in een paar wordt verlengd terwijl de lengte van de tweede achtste wordt verkort. Een 'swing ritme' is een ritme dat verkregen wordt door de achtste noten op deze wijze te spelen.
Als men bijvoorbeeld zegt 'Dit swingt de pan uit!', dan slaat 'swing' op een eigenschap van het gespeelde of de speler(s). Hiermee wordt een "manier van spelen" bedoeld die op de luisteraar een zeker opzwepend effect heeft en de neiging creÃ«ert om mee te bewegen (tikken).

Orion (mythologie).
Diana naast het dode lichaam van Orion.
Orion (Oudgrieks: of) is een figuur uit de Griekse mythologie. Hij was volgens de overlevering een uitmuntend jager afkomstig uit Thebe en de enige persoon op wie Artemis, de godin van de jacht, verliefd raakte.
De broer van Artemis, Apollo, keurde echter deze liefde af, en stuurde een reusachtige schorpioen achter Orion aan. In een poging om aan het monster te ontsnappen dook Orion in zee en zwom in de richting van Delos. Apollo zag dat, riep zijn zuster en wees naar het hoofd van Orion. "Zie je die man daar zwemmen?" vroeg hij. "Dat is een misdadiger die één van je nimfen heeft verkracht! Wedden dat je hem niet kunt raken?" Dit liet Artemis zich geen tweemaal zeggen. Zonder verder na te denken greep zij haar boog en trof de stip in de verte. Toen zij merkte wat zij had aangericht, was zij ontroostbaar en probeerde Orion op haar manier onsterfelijk te maken. Zij zette zijn sterrenbeeld aan de nachtelijke hemel, waar hij voor eeuwig de Schorpioen probeert te ontvluchten. Zelf besloot zij nooit meer op iemand verliefd te worden.
Volgens Homeros (in diens epos "Ilias") was Seirios () de favoriete jachthond van Orion. Toen de laatste in een sterrenbeeld veranderde, geschiedde dit ook met diens hond. Zo ontstond de hondster Sirius.

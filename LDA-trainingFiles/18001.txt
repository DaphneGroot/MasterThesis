 ABN AMRO EUROPE FUND H1 RES 6,9 PROCENT. 
 AMSTERDAM, 13 jan (Reuter) - De intrinsieke waarde per aandeel ABN AMRO Europe Fund is in de op 31 oktober afgesloten eerste helft van het boekjaar 1996/97 met 6,9 procent gestegen tot 109,03 gulden, aldus beheerder ABN AMRO. 
 Daarbij wordt aangetekend dat de voor het fonds relevante MSCI-Europe Index, exclusief Nederland, in deze zelfde periode een stijging van 6,7 procent heeft laten zien. 
 Door plaatsing van nieuwe aandelen en de koersstijging nam het fondsvermogen toe met 40 miljoen gulden tot 351 miljoen. 
 De beheerder zegt positief gestemd te zijn over de tweede helft van het nu lopende boekjaar. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

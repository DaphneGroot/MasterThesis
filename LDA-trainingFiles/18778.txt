Durbuy.
Durbuy is een stad in de Belgische provincie Luxemburg. De stad aan de rivier de Ourthe is gelegen in drie geografische streken: de Ardennen, de Condroz en de Famenne.
Durbuy is een van de toeristische trekpleisters in Wallonië. Jaarlijks trekt de van oorsprong middeleeuwse stad duizenden toeristen.
Durbuy telt ruim 11.000 inwoners. De stadskern zelf bestaat uit een aantal straten en heeft zo'n 400 inwoners. De overgrote meerderheid van de inwoners van de gemeente woont in een van de dorpjes.
Toeristische bronnen benoemen Durbuy als de kleinste stad ter wereld, maar dit klopt niet. Hum, in Kroatië, is met nog geen 30 inwoners officieel de kleinste stad ter wereld.
Kernen.
Durbuy telt 12 deelgemeenten. Naast Durbuy zelf zijn dit nog Barvaux, Bende, Bomal, Borlon, Grandhan, Heyd, Izier, Septon, Tohogne, Villers-Sainte-Gertrude en Wéris
Daarnaast liggen er verscheidene dorpjes en gehuchtjes verspreid over de deelgemeenten. In Barvaux ligt Bohon, in Septon ligt Palenge en in Borlon ligt Oneux. In Tohogne liggen naast de dorpskern zelf nog in het noorden Longueville, Houmart, Hermanne en Verlaine-sur-Ourthe en in het zuiden Warre. In Bomal ligt het gehucht Herbet. Izier heeft het gehucht Ozo. In Wéris ligt het dorpje Oppagne en het gehucht Morville. Verder zijn er gehuchtjes zoals Petite-Somme en Rome.
Demografische evolutie.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Durbuy bestaat uit een coalitie van cdH en PS.
Bezienswaardigheden.
In de gemeente Durbuy bevinden zich onder andere de volgende bezienswaardigheden.

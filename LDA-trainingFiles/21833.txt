Gordianus III.
Marcus Antonius Gordianus Pius (225 - 11 februari 244), in het Nederlands beter bekend als Gordianus III, was een Romeins keizer van 238 tot 244. Hij werd tot keizer gekroond op 13-jarige leeftijd nadat zijn voorgangers Balbinus en Pupienus omgebracht waren. Onder invloed van zijn leraar, opvoeder en raadgever Thimestus werd hij bij zijn volk zeer geliefd. Het lukte hem om de grenzen van het Romeinse rijk veilig te stellen, een opstand in Afrika neer te slaan, en de Goten en Sarmaten te overwinnen. Toen Thimestus stierf, benoemde hij Marcus Iulius Philippus Arabs ('de Arabier') tot zijn raadgever. Mogelijkerwijs was deze verantwoordelijk voor zijn dood.
AR Antoninianus met portret van Gordianus III, geslagen AntiochiÃ« 243-244 nChr. Pax Augusta op de keerzijde.
Hij was de zoon van Antonia Gordiana, die de dochter was van Gordianus I en zus van Gordianus II. De naam van zijn vader is onbekend. Sommige bronnen melden dat zijn eigen naam ook onbekend is, omdat hij bekend is onder de naam die hij in 238 van zijn grootvader overnam.

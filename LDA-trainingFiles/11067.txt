Eijsden (gemeente).
Eijsden () (Limburgs: "Èèsjde") is een voormalige gemeente in het zuiden van Nederlands-Limburg, vernoemd naar de gelijknamige plaats. De gemeente is per 1 januari 2011 gefuseerd met de buurgemeente Margraten en vormt sindsdien de nieuwe gemeente Eijsden-Margraten.
De gemeente Eijsden telde 11.550 inwoners (31 december 2011, bron: CBS) en had een oppervlakte van 21,90 km² (waarvan 1,43 km² water).
Kernen.
Nadat reeds in 1943 de toenmalige gemeente Mesch geannexeerd was werd Eijsden per 1982 door herindeling uitgebreid met de naburige gemeente Gronsveld. Sindsdien maakten daardoor ook de kernen Gronsveld en Rijckholt deel uit van de gemeente.

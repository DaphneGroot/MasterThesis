Laagste punt van Nederland.
Het laagste punt van Nederland bevindt zich in een weiland in de Zuidplaspolder ten noordoosten van Nieuwerkerk aan den IJssel, gelegen op een hoogte van 6,76 meter onder NAP. Aan de rand van dit weiland langs de snelweg A20 staat het monument voor het laagste punt van Nederland. De voet van dit monument stemt overeen met het niveau van het laagste punt. Het laagste punt ligt in het weiland naast het terrein van Van Vliet Trucks.
Het laagste punt van Nederland is ontstaan bij de drooglegging van de Zuidplaspolder in 1841. De Zuidplas was een meer dat ten westen van Gouda lag, van Waddinxveen in het noorden tot Nieuwerkerk aan den IJssel in het zuiden. Het meer was ontstaan doordat eeuwenlang veen gebaggerd werd. De bodemhoogte van het meer lag 5,9 meter beneden NAP.
Vaststelling.
De plaatsbepaling van het laagste punt van Nederland is onderwerp geweest van heftige debatten, totdat het voorlopig laatste woord werd gesproken door de Meetkundige Dienst van Rijkswaterstaat.
Deze stelde vast dat dit punt zich bevindt in een weiland nabij de eendenkooi in de Zuidplaspolder bij de Derde Tochtweg in de toenmalige gemeente Nieuwerkerk aan den IJssel (nu onderdeel van de gemeente Zuidplas). Een meting op 29 juni 1995 door deze Dienst leverde de aanvankelijke vaststelling van 6,74 meter onder Normaal Amsterdams Peil (NAP). Door middel van een officiële publicatie werd per 1 januari 2005 een correctie bekendgemaakt en is het laagste punt circa 2 cm lager komen te liggen. De nieuwe hoogte van het laagste punt in Nederland is dus. Vóór 1995 werd aangenomen dat het laagste punt van Nederland zich op 6,67 meter onder NAP in de polder Het Lage Land bevond.
Aangezien het NAP grofweg overeenkomt met de gemiddelde vloed van het water op de Noordzee, zou het water, zonder waterkeringen en bemalen, op deze plek zo'n zeven meter hoog staan.
Laagste polderwaterpeil.
Het laagste polderwaterpeil van Nederland bevindt zich eveneens in de Zuidplaspolder, op de zgn. Vergeten Plek in Waddinxveen. Het water staat er op 7,10 meter onder NAP.
Diepste punt.
Een voorbeeld van een kunstmatig gecreëerd laagste, of beter gezegd: diepste punt lag in schacht IV van de voormalige Staatsmijn Hendrik in Limburg. De bodem van deze 1058 meter diepe, inmiddels afgedichte schacht bevond zich op.

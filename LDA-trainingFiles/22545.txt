Margot Wallström.
Margot Wallström (Skellefteå, 28 september 1954) is een Zweedse politica en sinds 3 oktober 2014 minister van Buitenlandse Zaken.
Biografie.
Ze was actief in de Zweedse politiek bij de sociaaldemocraten. Zo was ze drie keer minister. Van 1988-1991 was ze minister voor consumentenbelangen, vrouwenzaken en jongerenbeleid, van 1994-1996 was ze minister voor cultuur en van 1996-1998 was ze minister van sociale zaken. Ook was ze directeur van een Zweeds lokaal televisie-station.
Wallström werd eurocommissaris in 1999. In haar eerste termijn was Wallström binnen de EC verantwoordelijk voor milieubeleid, waaronder het mestbeleid, de introductie van schone brandstoffen en maatregelen tegen de vervuilende industrie. Ook verbood zij de gasboringen in de Waddenzee op grond van de Vogel- en Habitatrichtlijn.
In haar tweede termijn, die in november 2004 inging en eindigde in 2010, was zij verantwoordelijk voor relaties met het parlement en communicatie naar de burgers toe. Daarnaast was zij vicevoorzitter van de commissie.
Privé.
Margot Wallström is getrouwd en heeft twee kinderen.

	Michael Ondaatje met allure maar fragmentarisch verfilmd
	The English Patient van Anthony Minghella. Met Ralph Fiennes, Kristin Scott Thomas, Juliette Binoche, Willem Dafoe. In achttien theaters, waaronder Bellevue/Cinerama Amsterdam, Metropole 1 en Tuschinski 3 Den Haag, Path 7 Rotterdam.
Van meet af aan is duidelijk dat in The English Patient een gecompliceerd verhaal gaat worden verteld. De tekeningen die het beeld vullen terwijl de titels er overheen rollen, duiden op een symboliek die straks ongetwijfeld wordt uitgewerkt. De eerste scnes laten een woestijn zien en een vliegtuig, dat wordt neergeschoten. De nauwelijks nog levende piloot blijft achter.
Dan reizen we in een trein vol oorlogsgewonden, met terloopse en daarna nadrukkelijke aandacht voor een verpleegster. Terug naar de woestijn en dan weer naar 'Itali, oktober 1944'. Pas dan begint het eigenlijke verhaal, maar je weet: op die aanloopjes komen we nog terug, dit wordt een film die vele kanten uitgaat.
In het 'heden' verzorgt een Canadese verpleegster, die we eerder in de trein zagen, in een Toscaanse villa een verminkte man, die piloot van straks, die een beetje doet denken aan de zingende detective. 'Waarom ben je zo vastbesloten mij in het leven te houden?', vraagt de man. 'Omdat ik een verpleegster ben', antwoordt zij (een van de vele dooddoeners danwel, naar smaak, Gouden Dialogen in de film). En omdat hij dus een patint is, De Engelse Patint, die helemaal geen Engelsman blijkt en wiens verleden verborgen zit achter zijn perkamenten gelaat.
De verpleegster verpleegt en wil niet meer dan dat. Zij verloor haar verloofde op het slagveld en mist voorlopig een toekomstperspectief. De patint is al helemaal toekomstloos, hij lijkt te wachten op een verlossing uit zijn lijden. Z¡¡n verleden is een van de hoofdlijnen in het verhaal.
Een nieuwe gast in de villa, ene Carravaggio, peutert dat verleden uit hem los. Hij komt het huis binnen als een man die net als onze Florence Nightingale Canadees is en een verleden heeft (hij was een beroepsdief en zijn handen zijn in de oorlog verminkt) dat hem met de patint verbindt.
De film wipt op en neer van heden naar verleden en concentreert zich steeds meer op een dodelijke passie, die zich in de woestijn heeft afgespeeld tussen de Engelse patint en een vrouw die daar langs kwam.
Daarnaast ontwikkelt zich het verhaal over het heden, waarin de verpleegster alsnog een nieuwe liefde vindt bij een Indir, die bij de villa bommen onschadelijk maakt. Diens verleden is bij de montage uit de film gesneden terwijl hij in het boek van Michael Ondaatje, waarop de film is gebaseerd, een veel ruimer aandeel heeft.
Ongeacht of je dat boek, in 1992 bekroond met de Booker Prize, hebt gelezen weet je uit de film dat er verschillende geschiedenissen gecombineerd zijn. Ondaatje laat de vier mensen in die villa om en om aan het woord, In de film is deze structuur minder helder, al was het maar omdat de vier personages niet evenveel aandacht krijgen.
Het boek heeft een sterke authenticiteit door een combinatie van fantasie en documentatie. Ook dat is in de film niet het geval: alles is uitgewerkt als een romantische fictie waarin realisme een filmisch realisme is, vergelijkbaar met andere films uit het genre waartoe The English Patient behoort, het epos.
Misschien mag je niet spreken van verwijzingen, maar tijdens het kijken naar de film schieten herinneringen aan vele andere films door je hoofd, en niet alleen uit het epische genre, maar ook oorlogsspektakels, spionagefilms, grote woestijndrama's. Het lijkt alsof regisseur Anthony Minghella niet alleen Ondaatje maar ook andere schrijvers heeft geraadpleegd voor zijn scenario.
The English Patient mist een beetje een eigen identiteit. Dat komt mede door de fragmentarische structuur en de inkortingen op de montagetafel. De karakters zijn niet alleen onevenwichtig uitgewerkt, maar ook denk je bij veel scnes dat ze niet zijn afgemaakt. De aanloop is er, maar er gebeurt verder niets mee.
Het gevolg is dat de passies in het verhaal wel worden aangezet, maar geen uitwerking krijgen, omdat Minghella haastig weer overgaat op een andere verhaallijn. Een echt goed epos sleurt je in n lange haal mee naar het onvermijdelijke einde. Hier wordt je gevoel steeds afgekapt, waardoor de film iets afstandelijks krijgt.
Toch is The English Patient opmerkelijk. De fragmenten zijn prachtig gensceneerd, de passies zijn van een grote heftigheid, de acteurs mogen er wezen. Op onderdelen heeft The English Patient veel allure, en op de meeste van die onderdelen is hij ook genomineerd voor een Oscar. De prijzen liggen klaar en Hollywood kan een film eren die een groot publiek zal aanspreken.
Producent Saul Zaentz werkt onafhankelijk buiten de tegenwoordig door firma's als Sony bestierde studio's. Het is een merendeels Engelse productie. De vele nominaties doen vermoeden dat de oude Hollywoodgemeenschap die over de Oscars beslist met heimwee terugkijkt naar de oude tijden en de moderne managers van de traditionele studio's een lesje wil leren. Want daar worden films van dit genre niet meer gemaakt.
Peter van Bueren

Foto
	Ralph Fiennes en Kristin Scott Thomas in The English Patient.


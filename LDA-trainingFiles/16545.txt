Bassie en Adriaan.
Bassie en Adriaan (Bas en Aad van Toor) is een Nederlands artiestenduo.
Achtergrond.
De gebroeders Van Toor waren van 1955 tot en met 1980 bekend onder de naam The Crocksons, een Nederlands acrobatenduo.
In 1964 traden ze twee maanden lang op als clowns samen met Pipo de Clown in een circusshow van Rudi Carrell. De act was door Bas en Aad zelf geschreven.
Vanaf begin jaren 70 traden ze op in de Spaanse toeristenstad Benidorm met een kindershow.
Adriaan speelde hierin nog niet de rol van 'acrobaat' maar hij was aangever in een kostuum onder de naam 'meneer Adriaan'.
Eind 1975 keerde het duo definitief terug naar Nederland. Ze pakten elke mogelijkheid aan om 'Bassie en Adriaan' bekendheid te geven en verschenen bij de Intocht van Sinterklaas en Stuif es in. Met de kindershow traden ze namelijk wegens naamsbekendheid op onder de naam van hun acrobatenact. In 1976 verscheen de eerste single "Alles is voor Bassie" wel onder de naam Bassie en Adriaan.
In deze periode kwamen zij in contact met producer Joop van den Ende die net een eigen televisiebedrijf had opgezet. Zij stelden hem voor een televisieserie uit te werken rondom de avonturen van de Bassie en Adriaan. Door het idee om de serie eerst in een circus af te laten spelen werd van het karakter Adriaan een acrobaat gemaakt. In 1976 werd er een proefaflevering bij de bakker opgenomen.
Op 10 januari 1978 werd een start gemaakt met de televisieserie bij TROS.
In de periode 1980-1982 had het duo in samenwerking met Van den Ende een eigen circus genaamd (TROS) Circus Bassie en Adriaan waarmee het duo door Nederland en België toerde. Ook waren ze betrokken bij circus Renz in de periode 1978-1989. Tevens trokken de broers door Nederland en België met de "Bassie & Adriaan Lachspektakelshow" in theaters en sporthallen.
Vanaf 1983 produceren Bas en Aad de voorstellingen, televisieseries en merchandising zelf. In Het geheim van de schatkaart spelen zij bovendien beiden een dubbelrol; Bas als Vlugge Japie en Aad als De Baron (de rol werd later door Paul van Gorcum gepeeld). Dit deze zij eerder op de radio in het hoorspel "Bassie en Adriaan Op Schattenjacht".
In 1997 werden ze tijdens een speciale televisiegala, ter gelegenheid van meer dan 40 jaar in het artiestenvak, benoemd tot Ridder in de Orde van Oranje-Nassau.
Bassie & Adriaan bij de opening van de Bassie en Adriaan tentoonstelling in Vlaardingen in 2017. In oktober 2002 kondigden zij een afscheidstournee aan. Een paar maanden later werd bij Aad van Toor een ernstige vorm van kanker aan de speekselklieren ontdekt. Op woensdag 30 juli 2003 kwam daarom een abrupt einde aan de afscheidstournee. In 2007 is hij genezen verklaard.
Sinds 2011 verschijnen Bas en Aad incidenteel weer als het duo "Bassie en Adriaan", zoals bij de opening van een tentoonstelling en tijdens een fandag. In 2012 spraken ze de stemmen in voor een Bassie en Adriaan-spel voor op de iPad.
In 2015 speelden Bas en Aad samen in de bioscoopfilm Keet & Koen en de Speurtocht naar Bassie & Adriaan. Het was toen precies zestig jaar geleden dat Bas en Aad begonnen in het artiestenvak. Hoewel het in de media als afscheid wordt getypeerd, verschenen zij daarna toch nog gezamenlijk in diverse promotiefimpjes op hun eigen YouTube-kanaal en Facebook.
In 2017 brachten de broers van Toor beiden apart een autobiografisch boek uit.
Televisieseries.
De televisieseries hebben in de loop van de jaren verschillende (na)bewerkingen gehad.
Discografie.
In 1985 verschenen er nieuwe versies van een aantal nummers, speciaal gemaakt voor de lp 'De leukste liedjes' die in 1989 ook op cd verscheen. Dit gebeurde wederom in 1992 voor de cd 'De leukste liedjes deel 2'. In 1997 zijn er aantal nieuwe arrangementen gemaakt voor een aantal liedjes voor de cd-rom 'Spelen met Bassie en Adriaan'. De laatste nieuwe versie van een aantal nummers is gemaakt in 1999 voor de live-cd's en -dvd's. De liedjes uit de televisieserie "Liedjes uit Grootmoeders Tijd" staan niet in de lijst. Sommige liedjes zijn niet verschenen in de televisieserie maar wel in speciale uitzendingen of op lp's.
Stripalbums.
In de periode 1983-1985 verschenen drie stripalbums van Bassie en Adriaan. De tekeningen waren van Frans Verschoor en de tekst van Aad van Toor.
Computerspellen.
In 1997 verscheen het spel Spelen met Bassie en Adriaan op cd-rom met spelletjes als karaoke, wie is waar?, kleuren en het boevenspel. Voor het boevenspel spraken Paul van Soest (Handige Harry) en Hans Beijer (B100) de stemmen in van hun personage. De stemmen van de Baron, B2 en Vlugge Japie werden door Bas en Aad gedaan. In 1998 volgde Spelen met Bassie en Adriaan deel 2. In 2012 verscheen op de iPad de Bassie en Adriaan Game. Bas en Aad van Toor spraken hiervoor de stemmen in.
Magazine.
Tussen 1997 en 2000 verscheen het Bassie en Adriaan Magazine. In totaal werden er 16 nummers uitgebracht.
Tentoonstellingen.
Op 1 juli 2004 opende het duo een tentoonstelling van rekwisieten uit de televisieseries in het TV Toys Museum te Dieren. Deze liep tot 30 september 2004.
In 2013 volgde een tweede tentoonstelling getiteld "Bassie en Adriaan - 35 jaar op TV!" in het Oude Ambachten en Speelgoedmuseum in Terschuur. Deze liep in eerste instantie van 6 februari tot en met 31 augustus 2013, maar werd vanwege succes verlengd tot 30 december 2013. In 2017 is er een derde tentoonstelling te zien in het Familietheater Flamingo in Vlaardingen. Deze loopt tot en met 3 september 2017.

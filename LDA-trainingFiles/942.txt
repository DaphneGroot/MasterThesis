	JELTSIN
	De Russische president Boris Jeltsin is maandagmiddag ontslagen uit het ziekenhuis. Hij zal in zijn datsja buiten Moskou verder herstellen van zijn dubbele longontsteking en zijn werkzaamheden langzaamaan hervatten. Woordvoerder Jastrzjembski kon nog niet zeggen wanneer Jeltsin terugkeert naar het Kremlin. Maar de afspraken van Jeltsin - een ontmoeting met de Franse president Chirac, een conferentie van het Gemenebest van Onafhankelijke Staten in Moskou en een reis naar Den Haag voor een ontmoeting met EU-leiders op 4 februari - blijven staan.


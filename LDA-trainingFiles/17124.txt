Agusta.
Agusta is een Italiaans helikoptermerk, waarvan de hoofdzetel gelegen is in de noordelijke provincie Varese.
Bekende producten zijn de militaire heli's A109M, A129, EH101, NH-90 en AB412, en de heli's uit de burgerluchtvaart A119 Koala, A109 Power, A109K2 en AB412.
Agusta is vooral in België bekend van het Agustaschandaal, waar de socialistische PS en SP (nu sp.a) mee in opspraak kwamen en dat de kop kostte van NAVO-baas Willy Claes (destijds SP) en Guy Mathot, Guy Spitaels en Guy Coëme (PS).
Het motorfietsmerk MV Agusta werd in 1945 als afgeleide van het moederbedrijf opgericht om de arbeiders aan het werk te houden na de Tweede Wereldoorlog.

	SP?
	Jan Marijnissen, lid van de Tweede Kamer voor de Socialistische Partij: 'Ik heb voorzitter Korthals van de Staten-Generaal een brief geschreven met het uitdrukkelijke verzoek voor onze verhindering n¡t de gebruikelijke excuses te hanteren: ziek, bezigheden elders of principile redenen. We willen ons onderscheiden van degenen die ooit wegbleven om principile, republikeinse redenen. Natuurlijk zijn wij tegen erfopvolging van het koningschap en zeker tegen een koningschap voor het leven, wij willen een gekozen staatshoofd. Maar in dit geval willen wij laten blijken dat die jubelbegroting van paars door een groot deel van de bevolking niet zo wordt gezien.
'Wij houden op de Plaats in Den Haag een Toornrede, uit te spreken door de 75-jarige mevrouw Hennie Sneevliet uit Rotterdam die heel goed kan uitleggen hoe het anders kan in een rijk land.'
Paul Rosenmller, fractievoorzitter van oppositiepartij GroenLinks: 'We kiezen er niet voor de aandacht op ons zelf te richten door weg te blijven. Onze kritiek komt vanmiddag, en inhoudelijk kan ik tot morgenochtend nog niks van de begroting zeggen. Maar volgens ons komt het kabinet met een na-oorlogs record aan bezuinigingen op verkeerde punten. Wij vinden dat er veel meer genvesteerd moet worden in onderwijs, gezondheidszorg, armoedebestrijding en milieubeleid. Daarover gaan wij een stevig, goed gedocumenteerd debat aan met het kabinet.'
Ivo Libregts, medewerker Sociale Dienst in Rotterdam; doet onderzoek naar de armoede in Nederland: 'Over de actie van Marijnissen kunnen wij geen uitspraak doen, dat is politiek en daar houden wij ons niet mee bezig. Maar over een maand komen wij in samenwerking met de FNV met de resultaten van een nieuw landelijk onderzoek naar de armoede in Nederland. Daar kan ik helaas ook nog niets over zeggen.'
Telefoniste van Komitee Vrouwen & Bijstand: 'Even rondvragen. Iedereen hier juicht het initiatief van Marijnissen toe. Ik geef u Jet van Grol.'
Jet van Grol van Komitee Vrouwen & Bijstand: 'Het gebaar van Marijnissen is kennelijk wel het juiste, want het signaal komt erg hard door. Ik vind het een uitstekend gebaar, want voor de echte minima gebeurt niet veel. Voor velen mag het inkomen dan hoger worden, maar ik denk dat bijstand en WAO er niet denderend op vooruit gaan, eerder achteruit. We kunnen ons op Prinsjesdag helaas niet zelf laten horen want we zijn bezig naar een nieuw kantoor te verhuizen. We geven wel een reactie via onze krant die eind van de week naar de drukker gaat.'
Jaap van de Scheur, oud-voorzitter van de ambtenarenbond AbvaKabo: 'Ik zou ook weggebleven zijn. Ik wil al dat gezeur niet aanhoren, ik geloof er niet in. Dat gejubel gaat alleen maar op voor de mensen die het al goed hebben. Misschien gaat het kabinet wel waven na de Troonrede, maar als ik door Rotterdam loop, rijzen me de haren te berge van de stille armoede. Je hoort toch elke ochtend de hanen kraaien van het verraad dat dit kabinet pleegt op de armen, de ouderen, de uitkeringsgerechtigden. Dat is al sinds 1982 aan de gang, sinds het eerste kabinet-Lubbers. Bij mij is de actie van de SP dus sympathiek ontvangen. Het helpt natuurlijk niks, maar het is een goede actie om de aandacht te trekken.'
Gerard Veth, huidig voorlichter bij AbvaKabo: 'Tsja, zo'n actie nemen wij voor kennisgeving aan. Wij hebben geen reden om daarop al dan niet instemmend te reageren.'
Menno de Bruine, SGP: 'Toevallig heb ik vorige week voor het Reformatorisch Dagblad een artikel geschreven over het wegblijven bij Prinsjesdag. Staatsrechtelijk is daarmee niks aan de hand, het is vaker gebeurd. Tot 1925 kwam de oude PvdA, de SDAP, al niet. Tot de Tweede Wereldoorlog hebben ook de communisten de Ridderzaal geboycot omdat zij tegen de monarchie waren. Na de oorlog is dat drastisch veranderd omdat de communisten, met de voorbeeldige rol van koningin Wilhelmina voor ogen, de afschaffing van de monarchie daarna niet meer zo belangrijk vonden.
'Na de oorlog zijn ook individuele PvdA'ers nog wel weggebleven. Een van de bekendsten was Piet de Visser, Paspoorten Piet, die later uit de partij is getreden, omdat hij de partij te rechts vond.
'De PSP heeft het 't langst volgehouden. Mevrouw Andre van Es was de laatste die als republikeinse niet kwam opdagen.'
Maarten van Traa, echtgenoot van Andre van Es: 'Het spijt me voor u, zij is op het ogenblik onbereikbaar. Zij is met schoolreisje.'
Menno de Bruine, SGP: 'Nu is het dus de Socialistische Partij die wegblijft uit protest om de publiciteit anti-paars te genereren. Voor ons echter als SGP is het een feestelijke dag, waarin wij onze verbondenheid met de regering kunnen betuigen. Prinsjesdag beschouwen wij als een parel aan onze democratie.
Jacques de Jong


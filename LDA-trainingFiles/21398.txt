Eloise van Oranje-Nassau van Amsberg.
Eloise Sophie Beatrix Laurence gravin van Oranje-Nassau, jonkvrouw van Amsberg (Den Haag, 8 juni 2002) is het oudste kind van prins Constantijn en prinses Laurentien en het eerste kleinkind van prinses Beatrix. Zij is het enige kleinkind dat Prins Claus heeft meegemaakt. Eloise is de vijfde in de lijn van de troonopvolging. Haar officiÃ«le aanschrijftitel is Hooggeboren Vrouwe. Ondanks het feit dat haar vader prins is, is zij geen prinses, maar gravin. Dit is bij het huwelijk van haar ouders besloten om het aantal prinsen en prinsessen beperkt te houden.
Geboorte.
Eloise werd geboren om 23.00 uur op 8 juni 2002 in het ziekenhuis Bronovo te Den Haag. Bij geboorte woog zij 3715 gram en was 51 cm lang. Op 10 juni 2002 om 15:15 deed haar vader prins Constantijn de geboorteaangifte in het oude stadhuis van Den Haag.
Doop.
Op zondag 15 december 2002 is Eloise gedoopt door Carel ter Linden in de kapel van Paleis Het Loo in Apeldoorn. Haar peetouders zijn kroonprins Haakon van Noorwegen, haar oom prins Friso van Oranje-Nassau van Amsberg, prinses Carolina de Bourbon de Parme en Sophie van de Wouw.

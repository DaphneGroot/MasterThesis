Waterbus Rotterdam-Drechtsteden.
Lokale veerboot Dordrecht Hooikade - Zwijndrecht Veerplein
De Waterbus Rotterdam-Drechtsteden is een vorm van openbaar vervoer te water, die vaart tussen Rotterdam en Dordrecht, en binnen de regio Drechtsteden. De verbinding wordt sinds 1 januari 2010 geÃ«xploiteerd door Aquabus BV in opdracht van de OV-autoriteit Zuid-Holland en is een joint venture van Arriva en Koninklijke Doeksen B.V.
Geschiedenis.
De Waterbus startte in november 1999, oorspronkelijk onder de naam "Fast Ferry", voor de verbinding in de Drechtsteden bij de start van de bootdienst Dordrecht - Rotterdam. In 2002 werden ongeveer 1,15 miljoen reizigers vervoerd. In 2004 werd de naam "Fast Ferry" vervangen door "Waterbus".
In 2008 is er een proef met een draagvleugelboot geweest, die het traject van Rotterdam via Papendrecht Westeind naar Dordrecht in 25 minuten aflegde. Een nadeel was dat slechts 20 fietsen mee konden. Het merendeel van de reizigers bestaat juist uit fietsers. Bij de meeste aanlegplaatsen is er weinig of geen aansluitend openbaar vervoer.
Sinds 3 februari 2011 is de OV-chipkaart bruikbaar in de waterbus op dezelfde manier als men deze gebruikt in andere vervoersmiddelen.
In 2012 is op de de route Papendrecht-Dordrecht het schip "Merwedam" in de vaart gebracht. Deze catamaran is volledig van aluminium gemaakt. Het lichtere gewicht en de specifieke rompvorm zorgen voor weinig waterweerstand, waardoor er lichtere motoren nodig zijn en het brandstofverbruik gereduceerd wordt tot minimaal een derde van het gemiddelde verbruik van de oudere vlootschepen.
Op 28 februari 2014 is een halte geopend voor lijn 23, bij de Dordtse Ark van Noach. Op 14 april van datzelfde jaar is een lijn toegevoegd aan het Waterbus-netwerk: lijn 19. De lijn verbindt twee kanten van de Nieuwe Maas binnen Rotterdam, hij vaart tussen de Plantagelaan en de Piekstraat. Doordat de stopplaatsen van lijn 19 onder het beheer vallen van de Stadsregio Rotterdam, worden geen van de beide haltes bediend door lijn 20. Dit omdat de exploitatie van lijn 20 onder beheer van de provincie Zuid-Holland valt.
2004.
De provincie Zuid-Holland heeft de verbinding in 2004 Europees openbaar aanbesteed. De provincie wilde dat de nieuwe vervoerder vanaf 2006 de Fast Ferry zou vervangen door een verbinding met twee extra stops in Papendrecht en Hendrik-Ido-Ambacht. Hierdoor liep de reistijd op naar 57 minuten. Ook wilde de provincie dat de vervoerder vanaf 2008 ook een directe spitsverbinding zou inzetten met een reistijd van zo'n 27 minuten. De openbare aanbesteding werd gewonnen door Waterbus BV.
2010.
Op 11 april 2008 maakten Waterbus BV en de provincie Zuid-Holland bekend dat het contract voor de verbinding per 1 januari 2009 verbroken zou worden. Door gestegen brandstofprijzen, inflatie en tegenvallende reizigersinkomsten was de exploitatie van de waterbus niet langer rendabel uit te voeren. Waterbus BV had aangegeven de in het contract afgesproken sneldienst tussen Dordrecht en Rotterdam niet meer te willen uitvoeren. De provincie Zuid-Holland maakte bekend de verbinding per 1 januari 2009 opnieuw Europees aan te besteden. Ook Waterbus BV schreef zich bij deze aanbesteding in. Omdat de aanbesteding in eerste instantie strandde bij gebrek aan belangstelling werd het contract verlengd tot 1 januari 2010.
Op 1 januari 2010 ging een nieuwe concessie in. De vervoerder is sindsdien Aquabus, een combinatie van Koninklijke Doeksen en Arriva. De naam "Waterbus" bleef gehandhaafd voor deze verbinding.
Lijnennet.
Het netwerk van Waterbus bestaat uit een hoofdlijn tussen Rotterdam en Dordrecht (lijn 20), enkele veerdiensten binnen het Drechtsteden-gebied (lijnen 21 t/m 24) en een veerdienst binnen Rotterdam (lijn 19).
Rotterdam Erasmusbrug - Dordrecht Merwekade.
Doordeweeks vaart er elk half uur een boot, in de weekenden vaart er een tot twee keer per uur een boot. Van begin- tot eindpunt is het niet de snelste ov-verbinding (een uur tegen circa 50 minuten per trein plus aansluitend vervoer), maar bij kortere afstanden kan het de snelste verbinding zijn.
Lijn 201.
Buiten de zomermaanden zijn er in de spits extra afvaarten met een sneldienst, lijn 201, die niet afmeert in Hendrik Ido Ambacht en Papendrecht.
Driehoeksveer.
Dit fiets, scooter en voetgangersveer maakt officieel geen deel uit van de Waterbus en heeft ook geen lijnnummer maar staat wel aangegeven op de kaart en vaart dagelijks en biedt aansluiting op lijn 20 op het Transferium de Schans. Het veer vaart van het transferium in Ridderkerk naar Krimpen aan de Lek over de rivieren de Nieuwe Maas, de Noord en de Lek en daarna naar Kinderdijk waar de molens kunnen worden bezocht.
lijn 202.
Van 1 mei tot 30 september vaart tijdens de daluren vier maal per dag elke 2 uur een rechtstreekse waterbus, lijn 202, van Rotterdam Erasmusbrug en Dordrecht Merwekade met een omweg langs de halte Kinderdijk.
Drechtsteden-gebied.
De routes van de lijnen zijn als volgt: (van west naar oost)
Vaart.
Op de waterbus is de OV-chipkaart geldig, maar er kunnen losse vervoerbewijzen aan boord worden gekocht. De chipkaartlezers bevinden zich op de schepen. Men dient net als bij ander openbaar vervoer in- en uit te checken. Het meenemen van een fiets is gratis, maar fietsen mogen alleen mee mits voldoende ruimte aan boord is. Er bevinden zich 2 personeelsleden aan boord.
De pontons zijn uitgevoerd als metalen drijvende pontons. De pontons zijn voorzien van abri's en een elektronische vertrektijdendisplay. Bij hoogwater kunnen de pontons enkele meters meestijgen, hierna lopen de pontons onder.
Vloot.
In de reguliere dienstregeling op maandag tot en met vrijdag varen vier schepen tussen Dordrecht Merwekade en Rotterdam. Zij hebben naast een stuurman een steward die onder meer het meertouw en de loopbrug voor het aanleggen bedient, losse vervoersbewijzen verkoopt, de OV-chipkaart op geldigheid controleert en passagiers informeert.

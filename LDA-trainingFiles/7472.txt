Vosje (sterrenbeeld).
Vosje ("Vulpecula", afkorting Vul) is een onopvallend sterrenbeeld aan de noordelijke hemel, liggende tussen rechte klimming 18u56m en 21u28m en tussen declinatie +19° en +29°.
Wat is er verder te zien?
In Vosje bevindt zich de Halternevel (M27), met magnitude 7,3 een heldere planetaire nevel.
Ook interessant is Collinder 399, ook wel de kleerhanger genoemd. Een groepje van zo'n 8 - 10 sterren gegroepeerd in de vorm van een klerenhanger. Het is geen echte sterrenhoop maar slechts een toevallige groepering.
Methaan.
De planeet HD 189733 b in het sterrenbeeld Vulpecula was de eerste plaats buiten ons zonnestelsel waar aardse wetenschappers methaan vonden.

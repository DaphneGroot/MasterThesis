Arachne (mythologie).
De spinsters (de fabel van Arachne), Diego Velázquez, 1644 -1648
Arachne (Oudgrieks: - 'spin') is een figuur uit de Griekse en Romeinse mythologie.
Arachne kon buitengewoon goed spinnen en weven. De godin Athena (Romeins: Minerva) kreeg daar lucht van en gaf haar les. Daardoor werden haar werken fabelachtig van schoonheid, en alle mensen bewonderden haar werken, en zeiden dat het wel te zien was dat ze les van een godin had gehad. Arachne ontkende dit echter – ook toen Athene zelf, vermomd, die opmerking maakte. Athene werd woedend door de hybris van het meisje, en daagde haar uit om het in een weefwedstrijd tegen haar op te nemen. Arachne verloor maar weigerde de uitslag te erkennen. De woede van Athene kende geen grenzen meer. Toen ze nog één draadje zag loszitten aan het werkstuk van Arachne trok ze het aan flarden. Athena bedacht nog een andere manier om Arachne een les bij te brengen.
Arachne was daarvoor zo bang dat ze haar eigen leven nam om aan de straf te ontkomen, maar Athene wekte haar eenvoudigweg weer tot leven en veranderde haar in de spin die bij velen angst en afschuw opwekt, maar die wel altijd kunstig zou blijven weven.
Zo verklaart de Griekse mythologie het ontstaan van het spinnenweb.

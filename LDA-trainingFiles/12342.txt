Karolina Gočeva.
Karolina Gočeva (Macedonisch: Каролина Гочева / Karolina Gocheva of Karolina Gočeva) (Bitola, 28 april 1980) is een zangeres uit Macedonië.
Overzicht.
Karolina Gočeva was pas elf toen ze de aandacht van het publiek trok met haar optreden op het festival "Markfest '91". Sinds ze een contract tekende met een Macedonische platenmaatschappij in 2000 werd haar zangcarrière pas echt serieus. Ze deed mee aan verschillende festivals, met het Eurovisiesongfestival 2002 als hoogtepunt. De Macedonische inzending "Od nas zavisi" bereikte een negentiende plaats.Ze zou ook deelnemen aan het festival van 1995, maar Macedonië trok zijn inzending terug. Karolina vertegenwoordigde Macedonië voor de tweede maal op het Eurovisiesongfestival 2007 met "Mojot svet". Met 73 punten werd ze veertiende.
Ze reisde op eigen krachten af naar Finland. Wanneer ze in de finale zou belanden, zou de Macedonische televisiezender haar alles terugbetalen. Het is haar gelukt.

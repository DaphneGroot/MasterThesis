Der er et yndigt land.
Der er et yndigt land (Er is een lieflijk land) is het (algemene) volkslied van Denemarken. Als de koninklijke familie aanwezig is, wordt het koninklijk volkslied "Kong Christian stod ved højen mast" gebruikt.
De tekst werd in 1819 geschreven door Adam Oehlenschläger, met het motto "Ille terrarum mihi praeter omnes Angulus ridet" (Nederlandse vertaling: "Deze hoek van de wereld lacht meer naar mij dan welke ook") (Horatius). De muziek werd geschreven in 1835 door H.E. Krøyer, en later ook door Th. Laub en Carl Nielsen.

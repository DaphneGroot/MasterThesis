Saronische Eilanden.
De Saronische Eilanden, vaak ook Argo-Saronische Eilanden genoemd, vormen een Griekse eilandengroep in de Egeïsche Zee. Ze liggen in de Golf van Egina, relatief dicht bij de plaats Athene, en bij plaatsen op de Peloponnesos als Korinthe en Nauplion. Veel mensen die in Athene wonen bezoeken in het weekend een van deze eilanden, omdat ze zeer snel en eenvoudig te bereiken zijn vanuit de haven van Pireus. Salamis is daarbij minder populair dan bijvoorbeeld Egina, omwille van het industriële karakter van het eiland.

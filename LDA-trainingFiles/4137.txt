	THRILLERS
	Geheim lab
 Etterbak, cynicus, dol op wisecracks en op zijn eigen onderbuikgevoelens - John Corey is zelfs voor een moordzaken-detective uit New York bijna een karikatuur. Zeker met vrouwelijk schoon in de buurt en kapers op de kust. Voor wie John Corey kan uitstaan, heeft de Amerikaanse bestseller-auteur Nelson DeMille in zijn nieuwste boek, Plum Island (Little, Brown and Company, import Penguin Nederland;  36,15) een spannend avontuur geschreven. Als de biologen Judy en Tom Gordon vermoord op hun terras worden gevonden, doet de plaatselijke sheriff van Southold (in de punt van Long Island) een beroep op de ervaren Corey, die in het buitenhuis van zijn oom herstelt van verwondingen, opgelopen bij een schietpartij.
De slachtoffers blijken werkzaam te zijn geweest bij het Animal Disease Center van de Amerikaanse overheid op het ontoegankelijke Plum Island (Pruym Eyland gedoopt door de eerste Nederlandse kolonisten). Dit ook in werkelijkheid geheime laboratoriumcomplex staat in een kwade reuk doordat er in het verleden biologische wapens werden vervaardigd. Nog altijd is het eiland voor Long Islanders een dreigende schim aan de horizon.
Corey bemerkt al snel dat het beveiligingssysteem van het instituut zo lek is als een mandje. Zou het kunnen dat de Gordons een eng beestje hebben ontvreemd dat de mensheid naar de ondergang kan jagen, of misschien juist een lucratief vaccin? En waarom deed het echtpaar archeologische opgravingen op het eiland?
DeMille heeft een aardige whodunnit geschreven, die uitmondt in een onwaarschijnlijke achtervolging op zee, uiteraard in een vliegende storm en met een veel te klein bootje. Gelukkig heeft landrot Corey altijd goed opgelet als hij bij anderen in de boot zat.
Rik Nijland
Porqueres/-os/-as
 Wanneer een en dezelfde man afwisselend met Porqueres, Porqueros en Porqueras - zelfs in een en dezelfde zin - wordt aangeduid, schort er iets aan de eindredactie. Wanneer je een zin tegenkomt als '. . . zag Carvalho haar strakke lichaam opreizen', dan ga je aan het bestaan van een eindredactie twijfelen. En wanneer het in het boek ook nog eens krioelt van de zetfouten, weet je het zeker: hier kwam geen eindredactie aan te pas, hier is zonder enig respect voor schrijver Manuel V zquez Montalb n te werk gegaan.
Het vergalt het lezen van Tahiti ligt bij Barcelona, de 'vertaling' van Los Mares del Sur (Signature/Manteau;  34,90) danig. En dat verdient V zquez Montalb n niet. Niet vanwege zijn reputatie als vooraanstaande Spaanse schrijver en dichter, en niet vanwege die innemende priv-detective Pepe Carvalho, met wie hij zich aan een thrillerserie waagde.
Vorig jaar was het vertaalde Voetbal is oorlog een aangename verrassing, zonder de storende fouten die nu Tahiti ontsieren. Wie zich over die ergernis kan heenzetten, ontmoet opnieuw Carvalho en z¡jn stad Barcelona, waar de moord op een rijke ondernemer die al een jaar spoorloos was, de detective danig bezighoudt.
V zquez Montalb n vraagt menige keer van de lezer een behoorlijke kennis van de Spaanse maatschappij. En dat dit boek achttien jaar oud is, is soms ook voelbaar. Maar het zijn handicaps waarmee gemakkelijk valt te leven; veel gemakkelijker dan met een opreizend lichaam of een meneer Porqueros die eigenlijk Porqueres heet of misschien toch Porqueras.
Frans van Schoonderwalt
Nederlands:
- Baantjer en De Cock zijn op weg naar de vijftigste. Hun 48ste samenwerking heet De Cock en tranen aan de Leie en levert de Amsterdamse rechercheur een onverwacht uitstapje op naar Gent (Fontein;  16,95).
Vertaald:
- Met ijzingwekkende scnes, maar ook met ridicuul gedrag tijdens de jacht op een moordenaar: zo luidde in deze rubriek het oordeel over State of Mind van John Katzenbach. Het is nu vertaald als Heilstaat, speelt zich ergens af in de 21ste eeuw en beschrijft een chaotische Verenigde Staten met veel criminaliteit (Bruna;  39,90).
- Om zijn gezin te onderhouden geeft Jack Boulder les in een Londense schietclub. Ooit was hij d scherpschutter van het Britse leger. Na een mysterieus telefoontje staat niet alleen zijn leven, maar ook dat van zijn gezin op het spel. Beschreven door Victor Davis in Schimmenspel (Het Spectrum;  34,90).


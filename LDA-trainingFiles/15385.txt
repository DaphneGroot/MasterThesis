Anzegem.
Anzegem is een plaats en gemeente in de Belgische provincie West-Vlaanderen. De gemeente telt ruim 14.000 inwoners, die Anzegemnaars worden genoemd. Anzegem is een relatief landelijke gemeente in het heuvelland tussen de rivieren de Leie en de Schelde.
Uitzicht op Anzegem vanaf de Tiegemberg
Kernen.
Naast Anzegem-centrum bestaat de gemeente nog uit de deelgemeenten Gijzelbrechtegem, Ingooigem, Kaster, Tiegem en Vichte. De fusiegemeente ontstond in 1977. Gijzelbrechtegem was reeds in 1971 bij Anzegem gevoegd. Op het grondgebied van Anzegem ligt nog het gehucht Heirweg, iets ten noordwesten van de dorpskern van Anzegem. Naast het echte dorpscentrum van Anzegem, is net ten zuidoosten hiervan ook rond het treinstation (Station Anzegem) een kern gegroeid. Anzegem is een naam van Germaanse oorsprong.
Anzegem, deelgemeenten en buurgemeenten. De gele gebieden zijn bebouwde kernen.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
Anzegem telt verschillende bezienswaardigheden. Op Lijst van onroerend erfgoed in Anzegem staat een overzicht van het cultureel erfgoed in de gemeente.
Huidig gemeentebestuur (2013-2018).
Het gemeentebestuur is samengesteld uit leden van meerdere partijen: Samen Eén, N-VA en het kartel CD&V-Groen-OK (onafhankelijke kandidaten). De huidige burgemeester is Claude Van Marcke van de partij Samen Eén. Hij is burgemeester sinds 1 januari 2013. Van Marcke wordt bijgestaan door eerste schepen Rik Colman (CD&V), tweede schepen Gino Devogelaere (Samen Eén), derde schepen Noël Veys (N-VA), vierde schepen Jeremie Vaneeckhout (Groen), vijfde schepen Johan Delrue (OK) en zesde schepen/OCMW-voorzitter Mia Tack-Defoirdt (CD&V).
De huidige coalitie kwam aan de macht na de gemeenteraadsverkiezingen van oktober 2012 en heeft slechts een zeer krappe meerderheid. De toenmalige bestuurspartij Eendracht van burgemeester Victor Gerniers haalde 11 van de 23 zetels, maar werd naar de oppositie verwezen. Alle andere partijen (samen 12 zetels) besloten namelijk samen een coalitie te vormen.
Geschiedenis.
Van 2006 tot 2012 was het gemeentebestuur samengesteld uit leden van Eendracht, RED (Recht en Democratie) en Samen Eén. Burgemeester was Victor Gerniers van de partij Eendracht. Hij was burgemeester sinds 1998. Hij werd bijgestaan door eerste schepen Godfried Van de Meulebroeke (Eendracht), tweede schepen Greet Coucke (Eendracht), derde schepen Claude Van Marcke (Samen Eén), vierde schepen Maurice Vanmarcke (RED) en vijfde schepen Prudent Lanneau (Eendracht).
De toenmalige burgemeester en eerste schepen waren beiden reeds personen op leeftijd. Burgemeester Victor Gerniers (° Kortrijk, 11 juni 1938) was op het einde van zijn mandaat 74 jaar. Eerste schepen Godfried Van de Meulebroeke (° Tiegem, 7 juni 1929 - + Tiegem, 8 december 2015) was 83 jaar. Hij zat reeds meer dan 50 jaar onafgebroken in de gemeentepolitiek. Eind 2012 nam hij afscheid van de politiek.
Burgemeesters.
(**) aanhechting Ingooigem, Kaster, Tiegem en Vichte
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Sport.
Anzegem ligt vlak bij de Vlaamse Ardennen, waardoor vaak grote wielerwedstrijden over het grondgebied passeren. Groot Anzegem telt twee hellingen die vaak opgenomen worden in de parcoursen (de Holstraat in Anzegem en de Tiegemberg in deelgemeente Tiegem). Daarnaast is de Varentstraat in deelgemeente Kaster een bekende kasseistrook.

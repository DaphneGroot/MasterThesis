Jaarmarkt.
Jaarmarkt in Parijs, begin 15e eeuw
Jaarmarkt, stad in de Nederlanden, 17e eeuw
Jaarmarkt 'Pasar Gambir' op het Koningsplein te Batavia, 1930
Een jaarmarkt is een, vaak uit de middeleeuwen daterende, jaarlijks terugkerende markt; oorspronkelijk bedoeld voor de verhandeling van vee, grondstoffen en goederen. Ze kon vroeger enkele weken lang duren. Sommige steden kenden in een jaar wel vijf jaarmarkten. Jaarmarkten werden ook aangegrepen voor allerhande bijeenkomsten en ontmoetingen.
Tegenwoordig ligt de nadruk steeds meer op de lokale festiviteiten. Een jaarmarkt wordt vaak vergezeld door een kermis en er zijn vaak ambachtslieden aanwezig.
In de 13e eeuw waren de jaarmarkten van Champagne de belangrijkste markten van Europa.

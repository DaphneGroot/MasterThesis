 SUEZ LIQ GROEI FONDSH1 RENDEMENT 1,24 PCT. 
 AMSTERDAM, 21 aug (Reuter) - Suez Liquiditeiten Groei Fonds NV heeft in het eerste halfjaar van 1996 een netto rendement behaald van 1,24 procent, zo is meegedeeld door de beheerder. 
 De intrinsieke waarde per aandeel steeg van 208,70 gulden naar 211,32 gulden. Het fondsvermogen groeide met ruim 0,2 miljoen gulden tot 56,5 miljoen. 
 Het fonds richt zich op maximale uitsluiting van risico's waarbij geen posities in buitenlandse valuta's worden aangegaan of langere renterisico's dan twee jaar worden gelopen. 
 "Tegen deze achtergrond achten wij het behaalde rendement bevredigend," aldus Suez Nederland Asset Management. 
 (c) Reuters Limited 1996. 

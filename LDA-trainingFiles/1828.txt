	KORTOM
	BANEN De liberalisering van de markt voor telecommunicatie in Europa leidt tussen 1998 en 2005 tot 93 duizend extra banen. Dat concludeert het Franse onderzoeksbureau BIPE, dat onderzoek verrichtte in opdracht van de Europese Commissie. Tegenover een verlies van 286 duizend banen bij de traditionele monopolisten staat de creatie van 379 duizend functies bij nieuwe marktpartijen.


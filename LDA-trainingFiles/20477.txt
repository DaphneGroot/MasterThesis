Orlando Bloom.
Orlando Jonathan Blanchard Bloom (Canterbury, 13 januari 1977) is een Engels acteur. Hij speelde onder meer Legolas in de "The Lord of the Rings-filmtrilogie en The Hobbit filmtrilogie. Verder acteerde hij in onder meer "Black Hawk Down", "Troy", de "Pirates of the Caribbean"-films en "Kingdom of Heaven".
Biografie.
Orlando draagt de naam Bloom omdat zijn moeder hem vertelde dat hij de zoon is van Harry Bloom, haar eerste echtgenoot. Na de dood van Harry Bloom (1981) onthulde Sonia Bloom de ware identiteit van Orlando's biologische vader, Colin Stone, die ze na de dood van Harry Bloom ook huwde.
In 1993 verhuisde Bloom naar Londen om daar naar het National Youth Theater te kunnen gaan. Daar bracht hij twee jaar door en won er uiteindelijk een studiebeurs om te gaan studeren bij de British American Drama Academy. Tijdens zijn opleiding had hij een paar kleine televisierolletjes, waaronder een in "Midsomer Murders" (aflevering "Judgement day"), maar zijn filmdebuut kwam op twintigjarige leeftijd met "Wilde" over Oscar Wilde (gespeeld door Stephen Fry). Vlak daarna startte hij de Guildhall School of Music and Drama in Londen.
In 1998 brak hij zijn rug na een val van drie verdiepingen naar beneden en er werd gevreesd dat hij nooit meer zou lopen. Twaalf dagen later liep hij volledig genezen het ziekenhuis uit. Niet lang daarna, een paar dagen voordat hij klaar was met zijn opleiding, kreeg hij de rol van Legolas in de "The Lord of the Rings"-trilogie (2001-2003) aangeboden, nadat hij auditie had gedaan voor de rol van Faramir. Ze vonden hem meer geschikt als elf, later bleek dit een uitstekende beslissing. Bloom kreeg veel lof voor zijn personage.
Priv√©leven.
Bloom huwde in juli 2010 het Australische topmodel Miranda Kerr. Zij hebben samen een zoon. Na een huwelijk van 3 jaar kondigde het stel op 24 oktober 2013 aan te willen scheiden, nadat het koppel een paar maanden eerder al met wederzijdse instemming uit elkaar was gegaan.

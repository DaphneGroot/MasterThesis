	DE PORTEFEUILLE VAN: Theo Maassen
	'Een reclamespotje doen vind ik vreselijk gnant. Maar begin deze week reed ik toch voor een auditie naar Amsterdam. Het filmpje, over drop, zou namelijk alleen in Engeland worden uitgezonden. En niet eens op de BBC, dus hier zouden ze er niks van merken. Ik moest iemand spelen die op safari was of zoiets. Toen ik het script las zei ik: nee bedankt, ik ga weer. Kon ik na die vijf minuten wel dat hele pokkeneind terug naar mijn woonplaats Eindhoven.
'Reclame, ik voel me er niet fijn bij. Hoeveel het ook oplevert. Vorig jaar kreeg ik ook zo'n aanbieding. Een fabrikant van telefoons had een minuut zendtijd gekocht op oudejaarsavond, om n minuut voor twaalf. Ik diende een oudejaarsconference van zestig seconden te houden. Maar ik dacht: ben je bedonderd, ik ga toch geen reclame maken voor telefoons? Misschien ben ik wel een ton misgelopen.
'Ach, ik zou ook niet weten wat ik met zoveel geld moest doen. Sparen en beleggen? Daar houd ik me absoluut niet mee bezig. Per maand verdien ik nu 3750 gulden netto. Dat vind ik zat. Ik kan kopen wat ik wil. Nou ja, in de dertig-guldencategorie dan: boeken en cd's. En ik ga elke dag uit eten. Dat was al zo toen ik de theateropleiding in Eindhoven deed.
'Mijn hele salaris gaat op. Echt grote dingen kan ik niet betalen, maar dat geeft niet. Laatst zag ik bijvoorbeeld een mooi bankstel, dat tienduizend gulden kostte. Ik dacht erover na en concludeerde: zoveel geld ga je toch niet uitgeven voor iets om op te zitten?
'Freek en Youp kunnen zo'n bedrag gemakkelijk neerleggen, zij zijn miljonair. De categorie daar vlak onder is dat volgens mij trouwens ook: mensen als Bert Visscher en Herman Finkers. Ik denk wel eens, misschien zit dat er voor mij ooit ook wel in. Maar niet vaak hoor, want zo erg boeit geld me niet.
'Financieel gaat het behoorlijk goed. Vier jaar geleden, toen ik begon als cabaretier, verdiende ik maandelijks vijftienhonderd gulden. Van de kilometervergoeding betaalde ik mijn lichtman. Nu werk ik uiteraard een stuk professioneler. Ik krijg van de stichting waarin ik al mijn activiteiten heb ondergebracht, elke maand een vast bedrag. Dat kan als het zo doorgaat over een tijdje omhoog, maar daar is geen haast bij.
'Ik werk de komende maanden aan een nieuwe voorstelling. Pas in december ga ik weer de planken op. Tot die tijd heeft de stichting dus geen omzet. Mijn accountant heeft me aangeraden in die periode in de WW te gaan, maar dat vind ik onzin. Daar is zo'n voorziening toch helemaal niet voor? In de zaak zit geld genoeg.
'O ja, er is n reclamespotje dat ik graag nog eens zou willen doen. In al mijn voorstellingen gebruik ik een kratje Bavaria, als decorstuk. Dat spul vind ik dus echt vreselijk goor. Ik zou het graag willen neerzetten als bier voor losers. Maar ik ben bang dat Bavaria daar niet op zit te wachten.'
Boudewijn Geels


	IC-patint ligt nog net niet op de gang in AMC
	Van onze verslaggeefster
Suzanne Baart

AMSTERDAM
De nood is de afgelopen jaren hoog gestegen op de IC van het AMC. In een vrijdag gepresenteerd inventarisatie-onderzoek van het Julius Centrum van de medische faculteit van de Universiteit Utrecht, blijkt dat vooral in de Randstad grote problemen zijn op de IC's van de ziekenhuizen. Het onderzoek noemt met name de regio Amsterdam, Kennemerland, Den Haag, Rijnmond, Arnhem en Utrecht.
Het AMC kent al enige jaren een beddentekort. De capaciteit is tussen 1980 en 1996 niet vergroot. Vorig jaar mocht de IC met vier bedden worden uitgebreid. Het AMC heeft voor volwassenen nu 28 IC-bedden en voor kinderen 12.
Dr D. Bakker, medisch directeur en chirurg, zegt dat IC-patinten nog net niet op de gang worden geplaatst, maar wel bijna dagelijks worden verhuisd naar de Verkoeverkamer, de uitslaapkamer voor patinten die net zijn geopereerd.
Suggesties als zouden er op de IC patinten liggen die daar eigenlijk niet horen, omdat ze bij voorbeeld al terug kunnen naar de verpleegafdeling of omdat ze niet meer te behandelen zijn en eigenlijk stervende, wijst hij resoluut van de hand.
'We hebben de afgelopen jaren de criteria - wie hoort er op de IC en wie niet - alleen maar strakker aangetrokken. Twee keer per dag: om acht uur 's morgens en om vijf uur 's middags wordt bekeken welke patinten van de IC af kunnen.
'Dat is belangrijk om vast te stellen welke patinten de volgende dag geopereerd kunnen worden. Voor hersen- of grote hartoperaties moet er een bed op de IC zijn gereserveerd. Steeds vaker blijken er operaties te moeten worden uitgesteld. Zo zijn er hartpatinten die al twee of drie keer zijn afgebeld of weer naar huis gestuurd. En ook als er wel een bed is en iemand rijdt dronken tegen een boom, gaat die voor.'
Op termijn ziet Bakker de problemen alleen nog maar groter worden. 'Door de toegenomen medische technieken, het ouder worden van mensen, maar ook door onze supraregionale functie zal er steeds meer een beroep worden gedaan op onze intensive care-afdelingen. Ook ziekenhuizen elders in het land die niet de mogelijkheden hebben van onze IC, zullen een beroep op ons moeten kunnen doen.'
Het idee om het calamiteitenhospitaal onder het AZU te gebruiken voor de overvolle IC's, lijkt Bakker niet echt een goed idee. 'Dat hospitaal is inderdaad volledig ingericht als ziekenhuis, compleet met IC. Ik ben er onlangs nog geweest en het is indrukwekkend. Er staan allerlei apparaten van infuuspompen tot beademingsmachines en monitoren voor de hartbewaking. Maar geen personeel, dat moet van boven, uit het ziekenhuis komen. Je kunt IC-capaciteit ook niet loskoppelen van de rest van het ziekenhuis. Ik kan niet iemand hier opereren en hem dan naar de IC van het calamiteitenhospitaal sturen.'
Bakker denkt wel dat het tijd is dat er afspraken worden gemaakt, bij voorbeeld door de beroepsgroepen, welk ziekenhuis welke zeer specialistische hulp biedt. 'Een IC-bed kost n miljoen gulden per jaar. De patint betaalt, via zijn verzekering, 3,5 ton. De rest moet uit het ziekenhuisbudget komen.'

Foto
	Medisch directeur D. Bakker van het AMC. FOTO BERT VERHOEFF - DE VOLKSKRANT


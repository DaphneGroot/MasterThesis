	Blik op brandweer met Rembrandt en de profeet Daniel
	Mene Tekel van Pieter Fleury. In Cincenter Amsterdam, Babylon Den Haag.
De opdracht was een film over 'het samenleven van autochtonen en allochtonen in Amsterdam'. Bij het zoeken naar bruikbaar materiaal stuitte Pieter Fleury op de Amsterdamse brandweer als micro kosmos waar de problematiek geconcentreerd is. In dat wereldje, waar generaties lang het vak van vader op zoon werd doorgegeven, wordt een strenge voorkeursbehandeling toegepast. Allochtonen (en vrouwen) krijgen voorrang en dat stuit op reserves in de kazernes.
Via dit heldere voorbeeld wilde Fleury toch een totaalbeeld van de problematiek schetsen, wat hij zelf noemt een 'comprehensive analysis'. Dat klinkt nogal gewichtig, zoals ook zijn conclusie dat de hele problematiek er een is van de angst voor verandering en een fin de sicle-gevoel: de grote allochtone wereldgemeenschap zwemt ook Nederland binnen en wellicht worden wij, blanke Hollanders, wel verdreven uit ons rustige en veilige bestaan.
Nog was die brede gedachte niet genoeg. De film heet Mene Tekel en de stem van actrice Rene Fokker vertelt van de bijbeltekst 'Mene mene tekel Ufarsim' - geteld, gewogen en verdeeld, en hoe de profeet Danil het eind van het Baylonische tijdperk aankondigde. En hoe Rembrandt de scne afbeeldde in zijn Feest van koning Belshazar.
Die aanzet is statisch en ambitieus, net als het vervolg, waarin herinnerd wordt aan de Bijlmerramp met het El Al-vliegtuig. Met teksten als 'Als de vreemdelingen huilen om hun verdwenen kinderen, klinken ze net zo als wij'. Kom van zo'n hoogdravende start maar weer terug op aarde bij de Amsterdamse brandweer.
Mene Tekel, technisch van hoge kwalietit, telt tal van prachtige momenten. Bij die brandweer, maar ook in veel miniportetjes van allochtonen die proberen te solliciteren, worden afgewezen, niet doorzetten, met identiteisproblemen zitten, en autochtonen die hun houding proberen te bepalen tegenover de nieuwe situatie.
De discussie waartoe de film aanzet is actueel en de moeite waard. Dat is de film ook, voor zover het vele fragmenten betreft. De montage is bonkig: de aangesneden facetten worden hoekig en botsend aan elkaar gekoppeld, maar krijgen te weinig adem, omdat zij in een geforceerde afwisseling steeds maar weer gekruist worden met andere (op zich weer boeiende) facetten.
Zoveel prachtig materiaal en zoveel mooie momenten die voor zichzelf zouden spreken krijgen een verhevenheid die dodelijk pretentieus is. PvB


	Immatriele kunst in bagagehal
	Zelden was het maken van een tentoonstelling zo lastig als bij de huidige eindpresentatie van de Prix de Rome. Voor de beeldhouwers ging het nog; zij maakten tenminste enigszins tastbare kunst. Theo van Meerendonk bouwde een huis, Erszebt Baerveldt kleide een beeld en Femke Schaap en na Henry gebruiken wel projecties, maar combineren die in ieder geval met objecten.
Nee, dan de winnaars van de sectie Kunst in de Publieke Ruimte. Zij produceerden vooral 'immaterile kunstwerken', zoals dat in jargon zo fraai heet. Maar hoe exposeer je in vredesnaam een wandeling, een tocht achterop een motor in Syri of een andere live-gebeurtenis? Wanneer het je als kunstenaar te doen is om een fysieke of anderszins persoonlijke ervaring van de kijker, ben je niet zomaar klaar met een paar foto's of een video.
Alle vier de winnaars van deze categorie losten dit probleem anders op. Eerste prijswinnaar Alicia Framis koos toch voor een registratie. Van haar 'levende monument' op de Dam projecteert ze n dia. Die is echter zo beroerd van kwaliteit, dat waarschijnlijk niemand zal denken dit het 'echte' werk is. Een aardig compromis.
Birthe Leemeijer, die in samenwerking met een blinde, een stratenmaker, een weerkundige en een fysiotherapeut uit Hoorn vier wandelingen door Hoorn samenstelde, elk vanuit een ander perspectief, timmerde een simpel plankje aan de muur. Hierop legde ze vier vouwbladen met de routebeschrijvingen. 'Verkrijgbaar bij de VVV van Hoorn', meldt het kaartje ernaast. De vouwbladen maken nieuwsgierig, maar de ervaring ontbreekt: daarvoor moet de kijker toch de straat op, benadrukt Leemeijer op deze manier.
Erik Weeda vond een middel om dia's die hij in Syri maakte, minder afstandelijk te maken: hij presenteert ze aan de kijker in stereo. Daardoor krijgen de statische beelden diepte en wordt de ervaring van de kijker gentensiveerd. Weeda deelt daardoor iets van zijn eigen ervaring met de kijker. Maar niet helemaal, want er valt niets te voelen en te ruiken. Hij roept daardoor vooral een gevoel van onmacht op: ook in deze presentatie blijven zijn beelden een ver-van-mijn-bed-show.
Sjaak Langenberg tenslotte heeft het zichzelf gemakkelijk gemaakt. Hij schreef op wat hij dacht in de drie maanden die hij had om een werk voor de eindronde te maken. Zijn teksten presenteert hij in een boekje. 'Een sculpturale tekst', oordeelde de jury. Maar zijn filosofietjes werpen geen enkel oorspronkelijk licht op Kunst in de Publieke Ruimte. Of het zou moeten zijn dat ook een boek soms een Openbaar Kunstwerk is. Maar dat wisten we toch al?!
IS
Prix de Rome, t/m 23 november in de bagagehal van Loods 6, KNSM-laan 143, Amsterdam.

Foto
	Erszebt Baerveldt: 'Bad News Fourteen'.


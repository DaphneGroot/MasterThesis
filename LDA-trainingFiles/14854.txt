Hastings (Engeland).
Hastings is een district, badplaats en haven in East Sussex in het zuidoosten van Engeland met ongeveer 90.000 inwoners (2011). De plaats ligt vlak bij de plek waar Willem de Veroveraar, tijdens de Slag bij Hastings, in 1066 met 7000 man voet aan wal zette en de laatste Saksische koning Harold II op de heuvel Senlac versloeg, waardoor het land voor de indringers open lag. Tegenwoordig staat op die plek de nederzetting Battle.
De kasteelru√Øne van Hastings dateert uit 1070, ter vervanging van een houten bolwerk dat William onmiddellijk na de invasie van 1066 liet optrekken.
In 1749 ging bij Hastings het VOC-schip "Amsterdam" verloren.
Hastings is ook zeer bekend om het schaakevenement: het "Grand International Chess Congress", ook simpelweg bekend als Hastings.
Hastings heeft een houten pier uit 1872. Deze werd in de vroege ochtend van 5 oktober 2010 zwaar beschadigd door brand.
Sport.
Jaarlijks wordt sinds 1985 de halve marathon van Hastings gehouden, een hardloopwedstrijd over 21,1 km.

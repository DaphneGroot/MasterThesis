Chiang Mai (stad).
Chiang Mai of Chiengmai (Thai เชียงใหม่), is de hoofdstad van de provincie Chiang Mai. De plaats ligt zo'n 700 km ten noorden van Bangkok tussen de hoogste bergen van het land. De rivier de Ping stroomt door de stad en is een zijrivier van de Menam.
De laatste jaren is de stad in hoog tempo gemoderniseerd, maar het is niet zo'n wereldstad als Bangkok. Er zijn veel redenen waarom er jaarlijks duizenden toeristen naar de stad komen, onder andere vanwege de belangrijke strategische ligging in het verleden in verband met de zijderoute. Later is de stad vooral een belangrijk centrum geworden voor handwerken, paraplu's, juwelen (voornamelijk zilver) en houtsnijwerk.
De stad maakt met ruim 40 km² maar iets meer dan een kwart uit van het district Mueang Chiang Mai (ruim 152 km²). Op dit gebied bedraagt het inwonertal circa 150.000. In de praktijk loopt de stad door naar enkele naburige districten (Mae Rim, San Sai, Doi Saket, San Kamphaeng, Saraphi en Han Dong). Het inwonertal van de aldus gevormde stedelijke agglomeratie bedraagt dan ca. 700.000, bijna de helft van de provincie Chiang Mai.
In de omgeving.
De "chedi" in Wat Phrathat Doi Suthep, aan de rand van Chiang Mai
Bestuurlijke indeling.
Het centrale deel (de oude ommuurde stad) is voor het grootste gedeelte in Srivijaya gesitueerd.
Van en naar Chiang Mai.
Aan de rand van de stad ligt de Internationale Luchthaven Chiang Mai, ook bevindt zich in Chiang Mai station Chiang Mai met verbindingen naar Hua Lamphong in Bangkok.
Het startpunt van de Eastern Oriënt-Express is enkele malen per jaar ook in Chiang Mai en rijdt dan via Bangkok door Maleisië en eindigt in Singapore.
In Chiang Mai.
Het lokale openbaar vervoer wordt gedomineerd door tuk-tuks en songtaews. Ook zijn er meter-taxi's, Uber-taxi's, motor-taxi's en is er een (zeer onregelmatige) busdienst.

Kabinet-Drees III.
Polygoonjournaal over het nieuwe kabinet met aan het eind een interview met Minister Klomp√©.
Het kabinet-Drees III was het Nederlandse kabinet van 13 oktober 1956 tot 22 december 1958. Volgens een andere gebruikelijke nummering was dit het kabinet-Drees IV, omdat het het vierde kabinet onder Drees' leiding was.
Toen de verkiezingen plaatsvonden in juni 1956, telde de Tweede Kamer nog 100 zetels; een maand na het aantreden van dit kabinet werd het aantal zetels verhoogd tot 150. Voor de verhoging was de zetelverdeling in de coalitie: PvdA 34, KVP 33, ARP 10 en CHU 8, tezamen 85, dus restte voor de oppositie 15 zetels.
Reden ontslagaanvraag: Kabinetscrisis over de belastingverhoging.
De socialistische ministers traden af naar aanleiding van een conflict met de Tweede Kamer over het niet accepteren van de tijdsduur van bepaalde tijdelijke belastingen op donderdag 11 december 1958, een kabinetscrisis was geboren. Op 12 december bood het Kabinet zijn ontslag aan. Dit betekende het einde van de rooms-rode samenwerking. Een uitsluitend uit confessionelen bestaand rompkabinet onder leiding van Beel (22 december 1958 tot 19 mei 1959) bereidde vervroegde verkiezingen voor. Deze Tweede Kamerverkiezingen vonden plaats op 12 maart 1959.

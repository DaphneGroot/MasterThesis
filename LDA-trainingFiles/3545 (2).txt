Crowded House.
Crowded House is de band van het Nieuw-Zeelandse multitalent Neil Finn. Hij richtte de band in 1986 op na het uiteenvallen van Split Enz in 1984, de band waar hij samen met zijn broer Tim voorman van was. In 1987 werd een grote hit gescoord met "Don't Dream It's Over". Andere bekende songs zijn "Into temptation", "Weather with you", "Four seasons in one day" en "Better be home soon".
Andere bandleden waren initieel Nick Seymour (basgitaar), Paul Hester (drums) en later ook Mark Hart (diverse instrumenten). Broer Tim Finn werkte mee aan het album "Woodface" en werd korte tijd lid van de band.
In de zomer van 1992/1993 nam de band het album "Together Alone" op. Hiervoor verbleven ze op een afgelegen strand van Nieuw-Zeeland, Karekare, dat ook het toneel werd voor de film "The Piano". Tim Finn had ondertussen de band alweer verlaten en werkte aan een solo-album. Zowel op Tims solo-album als op "Together Alone" verschenen restjes van de nummers die ze in aanloop naar "Woodface" hadden geschreven.
Het album werd in 1993 uitgebracht. Het jaar daarop ontving Crowded House de prijs voor "Beste Internationale Act" van Q-magazine, waarbij ze grote acts als U2, Nirvana en Pearl Jam versloegen.
V처처r 1996 brachten ze in totaal vier albums uit en een 'Best of' genaamd "Recurring Dream". Het album "Afterglow" is een verzameling rariteiten voor de echte fan.
De band werd door Neil opgeheven in 1996 omdat hij naar eigen zeggen 'bang was zichzelf te herhalen' en hij op zoek wilde naar een nieuwe manier van muziek maken. De band gaf een laatste concert op de trappen van het Sydney Opera House. Zeker 120.000 mensen woonden het concert bij.
Na vaak te hebben aangegeven dat de band niet opnieuw leven zou worden ingeblazen, kondigde Neil Finn in januari 2007 toch een re체nie van de band aan, met Mark Hart en Nick Seymour en een nieuwe drummer, Matt Sherrod. Sherrod verving oorspronkelijk bandlid Paul Hester, die uit het leven stapte in 2005.
Hesters overlijden is een rode draad door het re체nie-album "Time on Earth", en volgens Finn was Pauls dood ook de 'oorzaak' van het opnieuw bijeenkomen van de band. Tegenwoordig maakt ook Neils zoon Liam Finn van tijd tot tijd deel uit van de liveband. Medio 2010 kwam het nieuwe album uit van de band, "Intriguer". De eerste single van dat album is "Saturday Sun".

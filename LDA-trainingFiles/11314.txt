Westvoorne.
Westvoorne () is een gemeente in de Nederlandse provincie Zuid-Holland. De gemeente telt inwoners (, bron: CBS) en heeft een oppervlakte van 97,53 km² (waarvan 43.35 km² water). Het gemeentehuis staat in Rockanje.
De gemeente Westvoorne is in 1980 ontstaan uit de samenvoeging van de voormalige gemeenten Oostvoorne en Rockanje en ontleent haar naam aan het feit dat de gemeente in het westen van het voormalige eiland Voorne ligt. De gemeente maakt deel uit van de Metropoolregio Rotterdam-Den Haag.
In de drie kernen Oostvoorne, Rockanje en Tinte wordt traditioneel een Zeeuws dialect gesproken, het Oostvoorns. Door de sterke immigratiedruk vanuit Rotterdam wordt dit dialect in zijn voortbestaan bedreigd.
Historie.
Verwarrend is dat de gemeente Westvoorne het dorp Oostvoorne binnen de grenzen heeft. Dit dorp ligt zelfs niet in het oosten van de gemeente, maar in het noorden. De dorpsnaam "Oostvoorne" herinnert aan de tijd van voor het ontstaan van de zeearm het Haringvliet, toen het grondgebied van de gemeente nog een eenheid vormde met het vroegere eiland Westvoorn, het latere Goeree, thans onderdeel van Goeree-Overflakkee.
Topografie.
"Topografische gemeentekaart van Westvoorne, per december 2015."

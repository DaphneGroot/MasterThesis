Anahita (mythologie).
Standbeeld van Anahita (Anaïtis) in Maragha in Iran.
Anahita, ook wel bekend als Anaïtis (Oudgrieks:, "Anaĩtis"), is een Perzische godin.
Deze Aziatische natuurgodin werd in Armenië, Cappadocië, Medië en andere Aziatische landen vereerd. Zij komt voor op het reliëf van de "Taq-e-Bustan". Zij was de godin van de liefde en van de vruchtbaarheid en kreeg het epitheton van Moeder van God.
Haar priesters waren tot een stand met eigen bezittingen verbonden. De Grieken zagen in haar een maangodin en identificeerden haar met Aphrodite of Artemis.

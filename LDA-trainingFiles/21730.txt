Adrie van der Poel.
Adrianus Aloysius Jacobus (Adrie) van der Poel (Bergen op Zoom, 17 juni 1959) is een Nederlandse voormalig beroepswielrenner in de jaren 1981-2000. Hij viel vooral op door zijn intensieve training, hetgeen meerdere malen tot overtraindheid leidde.
Van der Poel bouwde een imposante carrière op met zes klassiekeroverwinningen, twee Touretappes en het wereldkampioenschap veldrijden in 1996. Hij grossierde daarnaast in ereplaatsen in belangrijke wedstrijden (onder meer tweede bij het wereldkampioenschap op de weg in 1983 en vijf tweede plaatsen op wereldkampioenschappen veldrijden).
Van der Poel (op kop) en René Koppert (1981)
Hij begon zijn carrière op de weg, en viel al in zijn eerste seizoen bij de beroepsrenners op met tweede plaatsen in Parijs-Nice en de Waalse Pijl. Gaandeweg zijn carrière ging hij ook veldrijden om het hele jaar in competitie te kunnen blijven. Al rap bleek hij op die discipline bij de wereldtop te horen en de laatste jaren van zijn carrière hield hij zich nog vrijwel uitsluitend met het veldrijden bezig.
Adrie van der Poel werd in zijn carrière tweemaal op doping betrapt. In 1983 liep hij tegen de lamp wegens strychninegebruik. Het excuus dat hij opvoerde was: 'Ik heb duivenvlees gegeten, en die duivenmelkers drogeren hun beesten, dus vandaar.'. In 1984 werd hij bij de Ronde van Sicilië betrapt op het verboden middel efedrine. Dit middel was afkomstig van een hoestdrank die hij genomen had tegen een verkoudheid. Hij werd voor drie maanden geschorst en voelde zich gepakt door de internationale wielrenunie.
Van der Poel is de schoonzoon van de beroemde Franse wielrenner Raymond Poulidor. Zijn broer Jacques was beroepswielrenner van 1986 tot en met 1992. Zijn zonen Mathieu en David zijn eveneens wielrenner.
Resultaten in voornaamste wedstrijden.
(*) tussen haakjes aantal individuele etappe-overwinningen
Alpe d'HuZes 2009.
In 2009 deed Adrie mee aan Alpe d'HuZes als deelnemer van Team Knooppunt Kranenbarg en Team Rodenburg Tuinen.

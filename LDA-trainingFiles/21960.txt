Ommelanderzeedijk.
De Ommelanderzeedijk is een zeewaterkering langs de Noord-Groninger kust.
De naam verwijst naam de Ommelanden, het gebied dat door de dijk wordt beschermd. Het gebied is onderdeel van dijkring 6. De dijk loopt van de Nieuwe Statenzijl tot aan Lauwersoog en is in de jaren 80 op delta-hoogte gebracht.
Omdat Groningen slechts één zeedijk kent, is er in het dagelijks spraak gebruik nauwelijks behoefte voor een eigen naam, met als gevolg dat de naam vrijwel onbekend is.
Waterschap.
Ommelanderzeedijk is ook de naam van het voormalige dijkwaterschap dat in 1995 is opgegaan in de waterschappen Noorderzijlvest en Hunze en Aa's.

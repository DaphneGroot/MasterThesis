Aardslangen.
Aardslangen, ook wel regenboogslangen, (Xenopeltidae) zijn een familie van slangen die deels ondergronds leven. De groep werd voor het eerst wetenschappelijk beschreven door Karel Lucien Bonaparte in 1845.
Het is een relatief zeer kleine familie van andere slangen; er zijn maar twee soorten die allebei gekenmerkt worden door een parelmoerachtige glans over het hele lichaam. In verouderde indelingen werden ook de wormslangen en de draadwormslangen als onderfamilies gerekend, tegenwoordig als twee aparte families onder een andere superfamilie; Typhlopoidea. Aardslangen behoren tot de superfamilie Pythonoidea.
Taxonomie.
De familie bestaat uit één geslacht dat vertegenwoordigd wordt door twee soorten.

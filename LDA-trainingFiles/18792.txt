Manhay.
Manhay (Waals: "Manhé") is een plaats en gemeente in de Provincie Luxemburg in België. De gemeente telt ruim 3000 inwoners.
Overige kernen.
Dochamps, Grandmenil, Harre, Roche-à-Frêne, Fays, Malempré, Odeigne, Deux-Rys, Oster en Vaux-Chavanne.
Bij de vorming van de gemeente Grandmenil was Manhay nog een klein gehucht, waardoor de gemeente (later deelgemeente) naar Grandmenil werd genoemd. Bij de gemeentefusie van 1977 werd wel voor de naam Manhay gekozen.
Demografische evolutie.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Manhay bestaat uit de lijst EC die de meerderheid van de zetels heeft.
Trivia.
Op 25 april 2009 verscheen het vijfde album van de Belgische groep DAAN, genaamd "Manhay". De zanger van de groep, Daan Stuyven, heeft er een buitenverblijf.

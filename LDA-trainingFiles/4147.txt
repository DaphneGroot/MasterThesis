	Alleen thuis maar altijd paraat
	Home Alone 3 van Raja Gosnell. Met Alex D. Linz. In 74 theaters.
Lieve meisjes en jongens!
Nadat jullie al twintig keer Home Alone 1 en Home Alone 2 hebben gezien in de bioscoop, op de tv en de video, is er nu Home Alone 3. Alex krijgt een auto waarin een chip is verborgen. Gevaarlijke boeven willen die te pakken krijgen en zoeken alle huizen af, steeds als hij alleen is. Dan roept Alex de politie, maar die komt steeds te laat. Hij krijgt altijd de schuld en niemand gelooft hem.
Als de boeven zijn huis binnenvallen, heeft Alex prachtige trucjes om het huis, zichzelf en de chip te verdedigen. Nou ja, zo'n beetje net als in Home Alone 1 en Home Alone 2.
Aan het eind is Alex een held en hoe hij dat allemaal voor elkaar krijgt, moet je zelf maar zien. Je zult Home Alone 3 vast heel spannend en ook heel leuk vinden. Prettige kerstdagen! PvB


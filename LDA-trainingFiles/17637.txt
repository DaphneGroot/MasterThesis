 PENSIOENBEHEERDER PVF BOEKT GROEI BEHEERD VERMOGEN. 
 AMSTERDAM, 23 sept (Reuter) - Het beheerd vermogen van PVF Nederland NV is in de eerste helft van 1996 gestegen met 2,5 miljard gulden tot ruim 40 miljard op basis van actuele waarde, aldus de pensioenbeheerder in een bericht. 
 Deze groei weerspiegelt zowel een waardestijging van het belegd vermogen alsmede een vijftal nieuwe klanten welke gezamenlijk rond 260 miljoen gulden aan PVF toevertrouwden, aldus PVF Pensioenen. 
 Inclusief de nieuwe opdrachtgevers telt PVF nu 93 klanten, in totaal 62,000 ondernemingen en ruim 2,5 miljoen belanghebbenden vertegenwoordigend. 
 PVF rapporteerde een nettowinst over het eerste halfjaar van 2,1 miljoen gulden, vergeleken met 2,8 miljoen in de vergelijkbare periode van 1995. 
 "De directie verwacht dat de ontwikkeling van het resultaat over het eerste halfjaar wordt gecontinueerd in de tweede helft van 1996," aldus PVF. 
 Rentebaten stegen tot 0,5 miljoen gulden van 0,3 miljoen, terwijl het bedrijfsresultaat afnam van 4,0 miljoen in de eerste helft van 1995 tot 2,7 miljoen gulden. 
 - redactie Amsterdam +31 20 504 5000, Fax +31 20 504 5040. 
 (c) Reuters Limited 1996. 

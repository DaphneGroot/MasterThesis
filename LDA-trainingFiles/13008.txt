Treinspotten.
Een treinspotter is iemand die langs de zijkant van een spoorweg langsrijdende treinen fotografeert en/of de nummers ervan noteert. De spots worden soms via emailgroepen op internet verspreid.
Spotten zonder specifiek doel.
In sommige gevallen gaat een treinspotter zonder specifiek doel spotten en noteert alle treinen die hij binnen een bepaalde tijd ziet. Hij noteert de nummers van de treinstellen of locomotieven die hij ziet bij het bijbehorende treinnummer uit de dienstregeling. Deze spotters gaan meestal naar druk bereden baanvakken. In Nederland zijn de overweg bij Hulten tussen Gilze en Rijen en Tilburg en de omgeving van station Dordrecht Zuid populaire spotplekken; in BelgiÃ« de Bocht van Ekeren.
Een treinspotter heeft meestal informatie bij zich over de passeertijden van de treinen op dat baanvak. Dit kan gewoon het spoorboekje, maar ook een gedownloade (goederen)dienstregeling zijn.
Spotten met specifiek doel.
In veel andere gevallen willen spotters een bepaalde trein fotograferen ('platen' in het jargon). Het gaat dan vooral om speciale of extra treinen, een afwijkend materieeltype in een bepaalde treindienst of het spotten/fotograferen van omgeleide treinen door spoorwerkzaamheden. Hierdoor kunnen bepaalde treinen 'geplaat' worden op plaatsen waar ze normaal nooit komen.
Voor deze wijze van spotten wordt meestal de dienstregeling van deze speciale trein gedownload of worden via emailgroepen verspreid.
Behalve deze intensieve vormen van treinspotten, zijn er ook spotters die tijdens een normale treinreis spotten.

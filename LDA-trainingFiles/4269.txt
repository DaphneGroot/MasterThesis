	Leed van hoog niveau op cabaretfestival
	Finale Leids Cabaret Festival 15 februari. Leidse Schouwburg.
Hetty Feteris was de grote winnaar van het negentiende Leids Cabaret Festival. Zij won de Jury- n de Publieksprijs. Met de twee andere kandidaten, Myriam Mulder en Oscar Siegelaar, zorgde zij voor een finale van hoog niveau.
Het was de avond van de Schmerz. De Vlaamse Myriam Mulder speelt de eenzame. Zij vertelt dat ze snel aan iemand went, maar ontzettend traag aan niemand. Uiteindelijk krijgt ze aangenaam gezelschap van een penis die zij op straat heeft gevonden.
Mulders buikspreek-act met haar nieuwe kameraad is vertederend. Het geslacht is weliswaar van het lichaam gescheiden, maar levenloos is het zeker niet. Het reageert aandoenlijk op woord en gebaar van het nieuwe baasje.
Oscar Siegelaar bekende bang te zijn. Bang voor de macht van geld, de opdringerigheid van reclame, en de manier waarop godsdienstfanaten elkaar naar het leven staan. Het was helaas het enige maatschappelijke engagement dat te ontdekken viel op dit festival dat negentien jaar geleden is opgericht als podium voor maatschappijkritisch cabaret.
Het interessantste leed kwam van Hetty Feteris. Zij vertelde het autobiografische verhaal van een kindersterretje in de marge dat met een Corry van Gorp imitatie de harten won van de cafbezoekers in de buurt van Rotterdam. Nadat zij het ook nog met Nico Haak had geprobeerd is zij overgestapt naar cabaret. En dat is een wijs besluit geweest.
Zij heeft een sterk opgebouwd programma waarin de moeder van alle soaps Dallas, Beethoven, dementie, de te heet gewassen T-shirtjes van bouwvakkers, en B-amusement prachtig in elkaar worden geschoven. Klein menselijk leed krijgt een plaats in het grote geheel.
Hetty Feteris staat erbij alsof ze voor de duvel niet bang is, en zingt goed. Zij is slim genoeg om haar beperkingen te kennen. Zo laat zij het schrijven van de (zeer geslaagde) liedteksten over aan Joost Laterveer en Jos Versteege. Jasperina de Jong en Adle Bloemendaal hebben ook nooit een liedtekst op papier gekregen. En in de kwaliteitshoek van die dames zou Hetty Feteris wel eens terecht kunnen komen.
Patrick van den Hanenberg


Harelbeke.
Harelbeke is een plaats en stad in de Belgische provincie West-Vlaanderen. De stad ligt aan de rivier de Leie en telt zo'n 27.500 inwoners. De bebouwing van Harelbeke sluit aan op de verstedelijkte kern van de stad Kortrijk.
Geschiedenis.
De stad in Sanderus' Flandria illustrata, 1641
Harelbeke is ontstaan op de droge, zandige oever van de rivier de Leie, ter hoogte van de uitmonding van de Arendsbeek in deze rivier. Omstreeks 9000 voor Christus werd het waterrijke Gavergebied reeds herhaaldelijk door mensen bewoond. Op de Collegewijk werden resten teruggevonden van een Romeins dorp. Harelbeke komt aan bod in verhalen en overleveringen die meestal eeuwenoud zijn. De meest bekende sage is die van de forestiers die aan het graafschap Vlaanderen en de stad Harelbeke ten grondslag zouden liggen. De aanwezigheid van een grafelijk verblijf, de stichting van een kapittel, de ligging aan de Leie, de aloude weg van Kortrijk naar Gent, het toekennen van een octrooi voor de productie van laken en het houden van een markt, werkten het ontstaan en de groei van het stadscentrum in de hand.
Kernen.
De stad telt drie deelgemeenten. Naast Harelbeke-centrum zijn dit nog Bavikhove en Hulste. Harelbeke-centrum ligt grotendeels op de rechteroever van de Leie. Het grondgebied is voor een groot stuk verstedelijkt, en sluit door bebouwing langs de rivier en de steenweg Kortrijk-Gent aan op de stedelijke kern van Kortrijk. Ten zuiden van het centrum ligt langs het Kanaal Bossuit-Kortrijk het gehucht Stasegem, dat door het nijverheidsgebied Harelbeke-Stasegem en het natuurgebied De Gavers van Harelbeke zelf is gescheiden. De deelgemeenten Bavikhove en Hulste liggen meer naar het noorden, aan de overkant van de Leie.
Naast de Sint-Salvatorparochie in Harelbeke-centrum, telt het stadscentrum nog een aantal wijken die hun eigen parochie hebben. Ten zuiden van het centrum liggen de Arendswijk met parochie Onze-Lieve-Vrouw Koningin en de wijk Eiland met de parochie Sint-Jozef. Richting Kortrijk ligt de Zandberg met de parochie Sint-Rita.
Kaart.
Harelbeke, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2013-2018.
Burgemeester is Alain Top (sp.a-Groen). Hij leidt een coalitie bestaande uit sp.a-Groen, Open Vld en N-VA. Samen vormen ze de meerderheid met 16 op 29 zetels.
Resultaten gemeenteraadsverkiezingen sinds 1976.
De zetels van de gevormde coalitie krijgen als achtergrondkleur de partijkleur. De zetels van de lijst die de burgemeester levert, staan vetjes afgedrukt.
Sport.
Jaarlijks vindt de wielerwedstrijd E3 Harelbeke plaats, een van de Vlaamse voorjaarsklassiekers.
Daarnaast vindt ook nog de Vlaamse Pijl plaats, die onderdeel is van de rittenwedstrijd Driedaagse van West-Vlaanderen.
Sinds begin jaren 30 speelde in Harelbeke voetbalclub KRC Harelbeke, dat halverwege de jaren 90 Eerste Klasse bereikte. Begin 21ste eeuw zakte de club weer en ging enig tijd later door financiÃ«le problemen in vereffening. Men ging samenwerken met KSV Ingelmunster, dat in Harelbeke ging spelen en enige tijd later de naam SWI Harelbeke aannam. Enkele jaren later gingen de twee clubs opnieuw hun eigen weg en werd de naam van de Harelbeekse club SW Harelbeke. Ondertussen werd de naam van de club terug omgevormd naar KRC Harelbeke.

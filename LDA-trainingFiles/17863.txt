 BELASTINGCLAIM MULDER BOSKOOP INGETROKKEN. 
 AMSTERDAM, 20 nov (Reuter) - Machinefabrikant Mulder Boskoop zei woensdag dat zij met succes een belastingclaim over 1990 van circa drie miljoen gulden heeft aangevochten. 
 De claim, die werd vermeld in het jaarverslag over 1994 en 1995 onder de rubriek 'niet uit de balans blijkende verplichtingen' is in zijn geheel ingetrokken, aldus Mulder Boskoop in een bericht. 
 Mulder Boskoop meldde in september een bescheiden halfjaarwinst van 186.000 gulden, tegenover een verlies van 468.000 gulden in de eerste helft van 1995. 
 - redactie A'dam +31 20 504 5000, Fax +31 20 504 5040. 
 (c) Reuters Limited 1996. 

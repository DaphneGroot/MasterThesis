	PERSOONLIJK
	EDOUARD BLED, auteur van tal van boeken over de Franse grammatica en spelling, is zondag op 97-jarige leeftijd overleden. Bled, directeur van twee scholen, publiceerde in 1946 met zijn vrouw de spellingshandboekjes-in-zakformaat met op de karakteristieke blauwe kaft een rode schrijfmachine en een ganzenveer.
Generaties scholieren in Franstalige landen zijn ermee opgegroeid. In 1960 ging Bled met pensioen, maar zijn handboekjes - in Frankrijk bekend als 'Les Bleds' - beleefden herdruk na herdruk.


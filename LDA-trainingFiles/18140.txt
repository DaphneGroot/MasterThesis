 VAN LANSCHOT GEEFT MAX F 500 MLN BANKBRIEVEN UIT. 
 DEN BOSCH, 24 feb (Reuter) - F. van Lanschot Bankiers NV heeft meegedeeld dat zij met ingang van 3 maart voor maximaal 500 miljoen gulden aan bankbrieven zal gaan uitgeven in een doorlopende afgifte tot en met 28 februari 2002. 
 De aan te trekken middelen zullen worden gebruikt als aanvulling op al beschikbare middelen op middellange en lange termijn in het kader van de groei in het activiteitenvolume, aldus de bank. 
 Er zullen bankbrieven worden uitgegeven met een coupon van 5,75 procent en een looptijd tot 1 maart 2007 alsmede vijfjarige bankbrieven met een coupon van 4,75 procent. 
 De afgiftekoers zal steeds voor beurs bekend worden gemaakt en worden aangepast aan de marktomstandigheden. 
 Het effectief rendement zal bij eerste afgifte respectievelijk circa 0,20 procent en 0,15 procent boven het rendement op tienjarige en vijfjarige staatsleningen komen te liggen, aldus Van Lanschot. 
 De bankbrieven zullen worden genoteerd op de Amsterdam Exchanges. 
 (c) Reuters Limited 1997. 

Cirrocumulus.
Ci=Cirrus, Cs=Cirrostratus, Cc=Cirrocumulus, As=Altostratus, Ac=Altocumulus, Ns=Nimbostratus, Cb=Cumulonimbus, Cu=Cumulus, Sc=Stratocumulus, St=Stratus
De cirrocumulus of schapenwolk is een type wolk (wolkengeslacht) die op grote hoogte, 5 tot 12 km voorkomt.
Dit soort wolk komt voor in grotere velden. Dit wolkentype wijst op een toenemende luchtvochtigheid en kan een voorbode zijn van een weersverslechtering door een naderend koufront en worden dan gevolgd door altocumulus. Vooral als de wolken een golfvormige structuur (undulatus) hebben, gaat het meestal mis.
Dat geldt zeker voor het wolkengeslacht cirrostratus van het soort nebulosus (sluier), een melkachtig witte lucht die geleidelijk een scherm voor de zon trekt, waardoor deze uiteindelijk verdwijnt, wat voorkomt bij een naderend warmtefront.

	Ethiopië gaat niet in de ban na vlucht van voetbalselectie
	Reuter
LISSABON
Ethiopië mag mee blijven doen aan het toernooi om het Afrikaans voetbalkampioenschap.
Eerder deze maand kon een duel tegen Marokko niet doorgaan omdat zestien Ethiopische spelers bij een tussenlanding in Rome drosten en politiek asiel aanvroegen. Vijf selectieleden hebben zich bedacht en zijn teruggekeerd naar hun vaderland.
De algemene verwachting was dat de Afrikaanse voetbalbond (CAF) het land zou uitsluiten van verdere deelname. 'Ethiopië trof geen blaam. Dit was overmacht. De Ethiopische bond kon het niet helpen dat de spelers uit het vliegtuig stapten', aldus CAF-voorzitter Issa Hayatou.
'Marokko mag zes data noemen waarop de wedstrijd kan worden ingehaald. Alle andere duels in de betreffende kwalificatiegroep gaan door op de vastgestelde dag.'


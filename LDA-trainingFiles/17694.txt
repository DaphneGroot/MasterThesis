 NIEUWE DIRECTEUR BOLS ROYAL DISTILLERIES. 
 AMSTERDAM, 11 okt (Reuter) - Koninklijke BolsWessanen NV heeft meegedeeld dat algemeen directeur M.H. Emondts van Bols Benelux BV met ingang van 1 oktober is benoemd tot algemeen directeur van Bols Royal Distilleries. 
 De 43-jarige Emondst is in zijn nieuwe functie verantwoordelijk voor alle gedestilleerd-activiteiten van BolsWessanen. 
 Volgens het voedingsmiddelen-en drankenconcern ligt deze benoeming in het verlengde van de in augustus aangekondigde vereenvoudiging van de topstructuur van BolsWessanen. 
 Bij deze herstructurering van de top worden de twee bovenste bestuurslagen van het bedrijf, namelijk raad van bestuur en groepsdirecties, tot een concerndirectie samengevoegd. 
 (c) Reuters Limited 1996. 

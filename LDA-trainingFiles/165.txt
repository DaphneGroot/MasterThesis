	Politie Enschede grijpt saboteurs liften
	ANP
ENSCHEDE
De politie van Enschede heeft twee mannen van 25 en 39 jaar aangehouden die ervan worden verdacht minstens vijftien liften in flats onklaar te hebben gemaakt. Door het geknoei met de installaties stonden liftdeuren urenlang open en bleven cabines onderweg steken.
De verdachten zaten zelf anderhalf uur vast in de lift van hun flat, als gevolg van hun eigen sabotage. Bij hun arrestatie vond de politie een video van de film De Lift. Psychische problemen zouden hebben geleid tot het geknoei met liften.


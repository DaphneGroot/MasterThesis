Honda NSX.
De Honda NSX is de supersportwagen van het Japanse automerk Honda. Ook het luxemerk van Honda, Acura, produceerde deze wagen onder de naam Acura NSX.
In 2005 werd de productie van de eerste generatie, na vijftien jaar, afgesloten. In deze tijd zouden ongeveer 18.000 modellen onder deze naam geproduceerd zijn.
Tijdens de North American International Auto Show van 2012 werd door Acura een conceptauto voorgesteld onder de naam Acura NSX concept. Tijdens de 2015-editie van de Noord-Amerikaanse autoshow heeft Honda de productieversie van de nieuwe NSX gepresenteerd. De auto wordt aangedreven door een viertal motoren, drie elektromotoren en één V6 met dubbele turbo.

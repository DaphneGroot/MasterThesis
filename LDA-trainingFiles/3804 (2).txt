Mary J. Blige.
Mary Jane Blige (New York, 11 januari 1971) is een Amerikaanse soulzangeres. In 1992 brak zij door met het nummer "You Remind Me" van haar debuutalbum "What's the 411?". Grote hits waren "As", met George Michael (1999), "Family Affair" (2001), "No More Drama" (2001), "Be Without You" (2005) en "One" met U2 (2006). In 2003 is Mary getrouwd met Kendu Isaacs.
Ze wordt ook wel de "Queen of Hip Hop Soul" genoemd. Haar eerste twee albums "What's The 411?" en "My Life" worden beschouwd als klassiekers binnen het hiphop-soulgenre.
In 2014 werkte ze samen met de houseact Disclosure. De singles "F For You" werd een hit in meerdere landen en werd genomineerd voor een Grammy Award.

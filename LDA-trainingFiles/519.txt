	Abvakabo ziet af van acties bij postkantoren
	ANP
ZOETERMEER
Er zullen geen actie komen bij de postkantoren. De Abvakabo toonde zich dinsdag tevreden met concessies van de Postkantoren NV. De werknemers die bij de reorganisatie zijn betrokken, hebben volgens de bond meer zekerheid gekregen dat het concern zijn best doet een andere baan voor hen te vinden.
De Postkantoren BV, een gezamenlijke organisatie van KPN en ING, concentreert de ondersteunende diensten in Utrecht. Daardoor verdwijnen er 280 banen en krijgen 700 mensen een andere functie waardoor zij moeten verhuizen. In totaal werken er bij de postkantoren 5800 mensen.
De directie heeft de bond toegezegd soepel om te gaan met een groep van tientallen mensen die onder de Sociale Begeleidings Regeling (SBR) vallen.
De SBR regelt bij overcompleetverklaring twee jaar voorrang bij sollicitaties binnen KPN. De werknemers van de postkantoren zouden nu al overcompleet verklaard worden, terwijl de werkelijke concentratie pas over twee jaar zal plaatshebben.
Afgesproken is nu dat anderhalf jaar na de verhuizing de werknemers nog onder de SBR regeling vallen. De bond kreeg het niet voor elkaar een ruimere reis- en verhuiskostenregeling af te dwingen.


	Primitief aids-virus week uit naar Heerlen
	Wat ligt er meer voor de hand dan een boek over het aids-virus (HIV) en de wereldwijde epidemie die het veroorzaakt, te laten schrijven door een viroloog met verstand van retrovirussen, het soort virussen waar HIV toe behoort? Toch zijn in de omvangrijke reeks van populair-wetenschappelijke boeken over aids die de afgelopen tien jaar zijn verschenen, zulke publicaties eerder uitzondering dan regel.
Zo'n uitzondering is het nieuwe boek Vrijend virus; over aard en oorsprong van het aidsvirus van de viroloog prof. dr. J. Goudsmit, hoofd van de afdeling Humane Retrovirologie van het Academisch Medisch Centrum in Amsterdam. Goudsmit is al meer dan tien jaar ten nauwste betrokken bij het aids-onderzoek in Nederland en de rest van de wereld.
Vrijend virus is een bijzonder boek, waaruit verrassende conclusies vallen te trekken. Bijvoorbeeld dat aids niet door HIV wordt veroorzaakt. Zo'n conclusie staat in de wereld van het aids-onderzoek gelijk aan vloeken in de kerk. Maar Goudsmit is geen renegaat of een aanhanger van de omstreden Amerikaanse moleculair-bioloog en viroloog Duesberg, die deze stelling al jaren met hand en tand verdedigt.
Hij betoogt slechts dat er drie verschillende typen aids-virus bestaan, met ieder hun eigen naam (HIV-1, HIV-2 en HIV-0), hun eigen karakteristieken, verspreidingsgebieden, overdrachtsroutes en ziekteverwekkende eigenschappen. Er zijn dus zeker drie aids-epidemien gaande in de wereld, veroorzaakt door drie tamelijk sterk verschillende aids-virussen met minstens even veel subtypes - van HIV-1 kent men er momenteel al acht.
Dat mag scherpslijperij lijken van iemand die (nagenoeg) alles van retrovirussen bij mens en dier afweet, maar Goudsmit heeft de onderscheiden nodig voor een van de kernpunten in zijn betoog over aard en oorsprong van het aids-virus: 'virale seks' - niet toevallig ook de titel van de Engelstalige versie van zijn boek, die bij Oxford University Press verschijnt.
'Virale seks' is de metafoor die Goudsmit gebruikt voor het proces van de recombinatie van genetische informatie - die bij retrovirussen in de vorm van RNA is vastgelegd - dat zo'n belangrijke rol speelt in de ontwikkeling van steeds nieuwe typen en subtypen van HIV. Door het 'paren' van de RNA-strengen van verschillende aids-virussen, wat zich kan voltrekken als cellen dubbel genfecteerd worden, kunnen nieuwe soorten HIV ontstaan met nieuwe of betere overlevingskansen. Bijvoorbeeld doordat ze nieuwe gastheren kunnen infecteren.
Gedetailleerde kennis van de genetische make-up van de aids-virussen, hun onderlinge overeenkomsten en hun verschillen, maakt het mogelijk de evolutie van de aids-virussen in kaart te brengen en hun ontwikkelingsgeschiedenis te vertellen.
En dat leidt tot opmerkelijke conclusies. Hoewel aids voor het eerst eind 1980, begin 1981 als nieuw syndroom van ziekteverschijnselen werd herkend en het eerste aids-virus (HIV-1) in 1983 werd gesoleerd, is aids geen ziekte van de jaren tachtig. Vermoedelijk bestond de ziekte al langer, aldus Goudsmit.
En daarmee doelt hij niet op de Noorse zeeman die rond 1966 met HIV genfecteerd moet zijn geraakt, noch op de legendarische Engelse marinier die in 1959 als eerste persoon ter wereld aids zou hebben gekregen. Aids dateert in een 'primitieve' vorm, zoals Goudsmit het noemt, zeker van v¢¢r de Tweede Wereldoorlog, en misschien zelfs wel van v¢¢r de laatste eeuwwisseling.
Ter adstructie daarvan bespreekt hij uitvoerig een mysterieuze epidemie van longontsteking bij pasgeboren baby's, die zich tussen 1955 en 1958 afspeelde in Heerlen. In totaal 81 kinderen, die in die jaren in de zogeheten Zweedse barak van de Heerlense Kweekschool voor Vroedvrouwen opgenomen waren geweest, ontwikkelden een zeldzame vorm van longontsteking door de parasiet Pneumocystis carini - dezelfde parasiet die in 1980 de kop opstak onder homoseksuele mannen in San Francisco, Los Angeles en New York en het begin van de westerse aids-epidemie markeerde.
Van de 81 genfecteerde baby's overleden er 24. Het is voorstelbaar, aldus Goudsmit, dat deze zeldzame, gesoleerde epidemie waarvan de oorzaak nooit is achterhaald, een vroege manifestatie is geweest van aids in Europa. Het bijpassende scenario zou dan zijn dat een Limburgse mijnwerker van Oosteuropese afkomst met het aids-virus besmet is geweest, en het virus aan zijn vrouw zou hebben overgedragen. Die zou, eenmaal zwanger en bevallen in de Heerlense kraamkliniek, het virus daar hebben gentroduceerd. Met niet-steriele naalden zou het vervolgens van kind op kind kunnen zijn overgedragen.
De Oosteuropese herkomst van dit 'vroege' Europese aids-virus voert Goudsmit terug op verschillende epidemien van Pneumocystis-longontsteking in Oost-Europa, de eerste in 1939 in Danzig en vervolgens in Zwitserland (1941), Oostenrijk (1942) en Itali (1946). De uitbraak in Danzig zou weer terug te voeren zijn op de terugkeer in september 1939 van de ongeveer driehonderd laatste Duitsers uit de eens Duitse kolonie Kameroen.
Daarmee belandt Goudsmit bij een ander kernpunt uit zijn betoog over de herkomst van het aids-virus. Het lijdt voor hem geen twijfel dat HIV in al zijn types en subtypes gevolueerd is uit het verwante SIV, dat al eeuwen circuleert onder apen in hun natuurlijke omgeving. Opmerkelijk is dat SIV deze dieren nooit ziek maakt - een teken dat virus en gastheer 'optimaal' aan elkaar zijn aangepast.
Bij de overgang van een (retro)virus van de ene naar de andere soort is het niet ongebruikelijk dat het virus dat bij de oude gastheer geen ziekteverschijnselen veroorzaakte, de nieuwe gastheer wl ziek maakt. De evolutie van HIV-1 uit SIV van chimpansees is daar een duidelijk voorbeeld van.
Volgens Goudsmit is die overgang een rechtstreeks gevolg van de bedreiging van de chimpansee door de mens. De diersoort werd door de kolonisatie aan het einde van de negentiende eeuw en de vernietiging van zijn leefomgeving steeds verder teruggedrongen, waardoor het virus 'genoodzaakt' was een nieuwe gastheer te zoeken.
De evolutie van HIV-2, dat voornamelijk in West-Afrika circuleert, uit SIV van de roetmangabeys, laat zien dat die toenemende virulentie bij een overgang geen regel is: HIV-2 is veel minder virulent en ziekteverwekkend dan HIV-1.
De introductie in en de verdere verspreiding van HIV-1 onder de wereldbevolking noemt Goudsmit 'een calamiteit die nooit meer ongedaan gemaakt kan worden'. De beste langetermijnstrategie tegen de verwoestende opmars van HIV-1, oppert hij, is de ontwikkeling van een levend HIV-vaccin, te vervaardigen uit bijvoorbeeld een genetisch gemanipuleerde HIV-2-stam die geen ziekte veroorzaakt, maar die zich wel sneller verspreidt dan HIV-1, zodat het gevaarlijke aids-virus gaandeweg wordt verdrongen.
Een futuristische gedachte, beseft Goudsmit. T¢t die verwezenlijkt kan worden - wat hij overigens niet uitsluit - zit er voor de wereldgemeenschap weinig anders op dan zorg te dragen voor twee essentile zaken. De eerste is het naleven van effectieve methoden van aids-preventie, vooral in de arme landen in de Derde Wereld. Zonder deze maatregelen, schrijft Goudsmit, 'zullen de meest volmaakte wetenschap, vaccins en behandelingen nooit in staat zijn HIV te bedwingen.'
Het tweede is de bescherming van de habitat van de apen en mensapen die nog in het wild leven, zodat niet n¢g eens misschien nog wel gevaarlijker virussen dan HIV de overstap van aap naar mens maken.
Gerbrand Feenstra
Jaap Goudsmit: Vrijend virus; over aard en oorsprong van het aidsvirus
Uitgeverij Contact;  49,90
ISBN 90 254 24 813


Foto
	Duitse kolonisten aan zee in Kameroen. FOTO SPAARNESTAD


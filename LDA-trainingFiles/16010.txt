Werchter.
Werchter is een deelgemeente van Rotselaar, een dorp in de Belgische provincie Vlaams-Brabant. De plaats ligt aan de samenvloeiing van de Dijle en de Demer en behoort volgens alle Nederlandstalige encyclopedieÃ«n (Winkler Prins, Standaard, Larousse...) tot de Zuiderkempen. Werchter telt 3528 inwoners (2015).
Werchter is onder andere bekend vanwege het meerdaagse rockfestival Rock Werchter (voorheen Torhout-Werchter), dat daar jaarlijks op de festivalweide georganiseerd wordt (laatste weekend van juni of eerste weekend van juli). Ook het TW Classic festival en Werchter Boutique worden hier georganiseerd.
Geschiedenis.
Werchter maakte in de 14e eeuw samen met Rotselaar en Haacht deel uit van de baronie Rotselaar die in 1533 in handen kwam van het hertogdom Aarschot. Wakkerzeel werd in 1577 een aparte parochie, Tremelo in 1783. In 1795 werd Werchter een zelfstandige gemeente. In 1837 werd het gehucht Tremelo een zelfstandige gemeente. Werchter bleef zelfstandig tot aan de gemeentelijke herinrichting van 1977. Het gehucht Wakkerzeel werd op dat moment bij de gemeente Haacht gevoegd en Werchter zelf werd samen met Wezemaal bij Rotselaar gevoegd.

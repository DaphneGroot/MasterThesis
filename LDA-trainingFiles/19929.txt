Brandon Lee.
Brandon Bruce Lee (Oakland (Californië), 1 februari 1965 – Wilmington (North Carolina), 31 maart 1993) (jiaxiang: Guangdong, Shunde) was een Amerikaans acteur (op het gebied van vechtsport). Hij was de zoon van de legendarische vechtsportacteur Bruce Lee en zijn vrouw Linda C. Emery. Hij is de oudere broer van Shannon Lee.
Zodra hij lopen kon begon zijn vader Bruce Lee hem te onderwijzen in oosterse vechtkunsten. Brandon was slechts 8 jaar oud toen zijn vader overleed.
Brandon Lee begon zijn professionele acteercarrière op 20-jarige leeftijd in 1986 in de CBS-televisiefilm ', waarin hij de lang verloren en wraakzuchtige zoon van de door David Carradine gespeelde Caine speelt. Hierna acteerde hij in diverse films uit Hongkong en Hollywood.
Hij weigerde te spelen in de film '.
In 1993 begon de productie van "The Crow" waarin Brandon Lee de hoofdrol speelde. Op 31 maart raakte hij tijdens het filmen verwond door een pistoolschot. Het pistool was geladen met losse flodders maar er zat een echte kogel in de loop. Acteur Michael Massee schoot, niet wetend dat er nog een kogel in het wapen zat, waarna een losse flodder de kogel heeft afgevuurd. Enkele uren later overleed Lee aan zijn verwondingen in het Wilmington Hospital. Er wordt wel beweerd dat de film waarop het schietincident staat, daadwerkelijk in de film is gebruikt.
Het schietincident is uiteindelijk als een ongeluk afgedaan. Veel van zijn fans dichten het echter toe aan opzet. Een kogel blijft immers niet uit zichzelf in de loop van een pistool achter. Zowel de dood van Brandon Lee als van zijn vader Bruce Lee zijn omstreden. Beide Lee's zijn naast elkaar begraven op het Lakeview Cemetery te Seattle.

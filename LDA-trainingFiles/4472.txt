	Terug naar het kleine dorp
	BIOLOGISCHE verklaringen van menselijk gedrag gaan vaak gepaard met een zwarte kijk op de menselijke natuur. In de ethologie van de jaren zestig komt men populair wetenschappelijke auteurs tegen als Robert Ardrey, voor wie de menselijke oorsprong in bloed baadde.
Bloeddorstigheid is de mens eigen. Ook Konrad Lorenz bracht steevast naar voren dat het in de aard van de mens lag om agressief te zijn. Dergelijk werk volgde een oude traditie, waarin de mens in zijn natuurlijke staat als een onbeschaafde bruut werd gezien die alleen door een opgelegde beschaving tot min of meer fatsoenlijk gedrag kwam. Onder het vernis van de cultuur sluimert in elk van ons de barbaar.
Dit beeld is aan het veranderen. Steeds meer auteurs hebben het over de uiteindelijke goedaardigheid van ons en onze naaste verwanten. Het laatste boek van Frans de Waal over mensapen heet dan ook Van nature goed. Er zit iets paradoxaals in het feit dat deze nieuwe ontwikkelingen voortbouwen op ideen die op het eerste gezicht juist een versterking leken van het brute karakter van mens en dier. In de sociobiologie van de jaren zeventig en tachtig waren het immers zelfzuchtige genen die de ontwikkeling van het leven drijven. Die malen maar om n ding en dat is vertegenwoordigd te zijn in de volgende generatie.
Er is in de natuur maar n belang en dat is eigenbelang. In dat geval moeten vormen van altrusme en samenwerking in de natuur herleid worden tot uiteindelijk egosme. Wanneer dieren die elkaar helpen, verwanten blijken te zijn, dan klopt het model weer. Als ik mijn broer help, met wie ik een deel van mijn genetisch materiaal deel, dan draag ik bij aan de vermenigvuldiging van mijn 'eigen' genen. Het altrustisch gedrag van vele sociale insecten is precies daarop gebaseerd: het zijn gemeenschappen waarin inteelt een een leidend beginsel vormt.
Er zijn echter ook moeilijker gevallen, zoals het delen van voedsel onder groepen vampiervleermuizen. Deze vleermuizen hebben het allesbehalve gemakkelijk. Ze moeten omzichtig te werk gaan, wanneer zij een gaatje in een groot dier prikken en daaruit wat bloed opzuigen. Vaak mislukt dit, omdat de prooi te onrustig is, en regelmatig komen deze vleermuizen op hun roest terug zonder te hebben gegeten. Ze bedelen dan bij hun succesvolle buren, die wat bloed opbraken voor het hongerige exemplaar. Tenminste als die in het verleden heeft laten zien soortgelijke daden van naastenliefde in praktijk te brengen. Hebben ze in dat opzicht geen goede reputatie, dan wordt er geen eten gedeeld en loopt de hongerige vleermuis een flink risico het loodje te leggen. Vampiervleermuizen bedrijven zo een vorm van wederkerige hulpverlening, ook al is hun uiteindelijke motivatie zelfzuchtig: heden ben jij hongerig, morgen misschien ik wel.
Matt Ridley bouwt The Origins of Virtue op het fundament van dergelijke beginselen uit de sociobiologie. Vanuit de verwantenselectie bij insecten via het wederkerig altrusme van allerlei dieren komt hij terecht bij de mens. Geen dier heeft met die van de mens vergelijkbare sociale banden. Arbeidsverdeling is daarvan het voornaamste fundament.
Door arbeidsverdeling (mannetje jaagt voor vlees, vrouwtje verzamelt vruchten en wortels) wordt het samenleven een voordeel dat boven de individuele belangen uitstijgt. Arbeidsverdeling is volgens Ridley al heel vroeg ontstaan, wellicht al bij primitieve voorouders als de homo erectus. Elk samenleven waarbij een individu voordeel heeft van de activiteiten van de andere leden, is echter gevoelig voor profiteurs. Hoe bewerkstellig je dat sociale parasieten geen kans krijgen? Doordat niet alleen de tendens voor goedaardigheid en samenwerking, maar ook die tot morele verontwaardiging en bestraffing in ons genetisch materiaal zijn ingegroeid, brengt Ridley naar voren.
Onze evolutionaire geschiedenis, waarin mensachtigen in een droge, moeilijke omgeving van elkaar afhankelijk waren, heeft wederkerigheid, generositeit en hulpvaardigheid tot doel gemaakt van de erfelijke emotionele infrastructuur van mensen. Tegelijk daarmee ontwikkelden zich verontwaardiging over zelfzuchtigheid, over profiteren op kosten van de gemeenschap en afkeer van vrekkerigheid. De jacht op grote dieren zoals de mammoet, die nu eenmaal niet in n keer opgegeten kunnen worden, maakt vrijgevigheid met voedsel een rationele strategie. Het delen van voedsel is volgens Ridley een wezenlijk fundament van de maatschappij.
Ridley is dan iets over de helft van zijn goed geschreven en steeds met de juiste voorbeelden gellustreerd betoog. Wat hem nog rest is duidelijk te maken waarom dit prachtige, door zijn morele gevoelens van alle andere soorten afwijkende dier er zo'n rotzooi van maakt: oorlog, overexploitatie van hulpbronnen, diefstal en wat niet meer. Wat brengt Ridley over dergelijke thema's te berde?
Oorlog is de keerzijde van de extreem sociale aard van mensen. Samenwerking kweekt groepsbesef, en dat levert de vijand: iedereen die niet bij onze groep hoort. Vandaar de oorlog. Overexploitatie - gezien het grote aantal in de laatste dertigduizend jaar uitgestorven diersoorten al zeer oud - is een gevolg van onvoldoende ontwikkelde eigendomsrechten. Als ik de laatste mammoet niet neerhaal, doet mijn buurman het. Het dier is immers van niemand.
Diefstal komt door de grootschaligheid en anonimiteit van de moderne samenleving. Onze morele intuties werken alleen in overzichtelijke gemeenschappen. Daarvoor zijn ze ontwikkeld. Aan het einde, waar Ridley, zoals hijzelf zegt 'haastige politieke conclusies trekt', wordt de lezer aangeraden terug te keren naar de kleine dorpsgemeenschap, waar men elkaar kent en waar leegloperij of diefstal door morele verontwaardiging van de groep wordt ingesnoerd. Ridley zegt het nog net niet, maar eigenlijk is alle kwaad de schuld van het feit dat Groot-Brittanni lid is van de anonieme moloch van de Europese Gemeenschap.
Hiermee zakt hij na een mooie eerste helft over gedragsevolutie weg in politieke banaliteiten en drogredeneringen. Ten slotte is hij een conservatieve zeurkous die nostalgisch mijmert over en terugverlangt naar voorbije, betere dagen. Dat het boek die wending neemt, is buitengewoon jammer. Het onderzoek en het ideengoed dat Ridley in de eerste honderdvijftig bladzijden samenvat, zijn immers fascinerend en leveren interessante antwoorden op de vraag waarom wij bij uitstek morele primaten zijn.
Louis Boon
Matt Ridley: The Origins of Virtue.
Viking, import Penguin Nederland; pagina's;  67,40.
ISBN 0 670 86357 2.

Foto
	Vampiervleermuis. FOTO NATURA


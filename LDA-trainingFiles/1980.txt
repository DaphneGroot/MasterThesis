	Jonge autocoureur wil zo snel mogelijk een plaats in de Formule 1 zien te veroveren    Voor Coronel bestaat het leven alleen uit racen
	Van onze verslaggever
Frank Hendrickx
 HUIZEN
'In Japan heb ik helemaal niets te doen. Ik voel me vaak machteloos, want ik versta geen woord, ik kan met niemand praten en ik kan niets lezen. Af en toe luister ik naar muziek, maar het enige waar ik aan denk is racen, racen, racen. En als ik dan in die auto kruip, leef ik weer. Het is net zo lekker als seks na weken van onthouding.'
Tom Coronel is autocoureur in Japan. Hij is 25, maar ziet er ouder uit. 'Een afgeleefde kop, h. Dat komt omdat ik veel heb meegemaakt.' Een macho is hij naar eigen zeggen niet, maar het gevaar is een goede vriend van hem. Als Coronel praat, is het bijna altijd een lofzang op het risico. 'Het leven bij de afgrond is gevaarlijk, maar het uitzicht is mooi. Dat heb ik niet zelf verzonnen, maar het klopt wel.'
De autocoureur zoekt sinds 1996 het gevaar in Japan. Toen ze hem belde met de vraag of hij naar Azi wilde komen, was Coronels eerste reactie: 'No interest'. Hij reed al in de Formule 3 in Duitsland en wie wil er in Japan racen?' Totdat hij de namen hoorde van de coureurs die al eerder de stap hadden gewaagd: Irvine, Villeneuve, Herbert, Salo, Frentzen. Ze zijn later allemaal Formule 1 coureurs geworden. 'Toen dacht ik: dat moet ik ook maar doen.'
Hij begon pas op zestienjarige leeftijd met racen, maar zijn loopbaan is sindsdien steil omhoog gegaan. Coronel kan moeilijk omschrijven wat aanleg voor autorijden inhoudt. 'De coureur, de machine en de bocht moeten n zijn. Het is een heerlijk gevoel om een bocht perfect te nemen.'
De resultaten zijn goed. Dit jaar staat hij bovenaan in de tussenstand van het Japans kampioenschap. De coureur rijdt nu nog in de Formule 3, maar in de toekomst wil hij strijden met de grote jongens. Daarom woont hij in Japan, om een plaats in de Formule 1 af te dwingen. 'Het is geen pretje in Japan, maar ik heb het er voor over om mijn doel te bereiken.'
Een liefdesrelatie heeft de coureur al opgeofferd voor de grote ambities. De afstand tussen Japan en Nederland was te groot, het contact te sporadisch. 'Ze zei: Tom, alles draait om jou. Ik zei: Nee, alles draait om racen. Een vrouw zal bij mij altijd op de tweede plaats komen. Ja, ik ben een egost, maar dat is iedere topsporter.'
Coronel heeft zich neergelegd bij het moeilijke leven in Japan. 'In het begin had ik enorme telefoonrekeningen, maar nu bel ik niet meer zoveel. Soms ben ik eenzaam, maar ik probeer me voortdurend voor de gek te houden door alleen maar aan racen te denken. Ik kan me wel in de cultuur en de taal gaan verdiepen, maar daarvoor ben ik niet in Japan. Over anderhalf jaar wil ik terugkomen als Formule 1-coureur. Dat is alles.'
Wie Coronel op het terras in zijn gebortedorp Huizen ziet zitten, gelooft niet dat hij de verantwoordelijkheid heeft over een raceteam waarin jaarlijks miljoenen worden genvesteerd. Hij straalt onbezonnenheid uit. 'Ik hoop altijd een kind te blijven', zegt hij zelf. Toch rust er veel verantwoordelijkheid op zijn schouders.
Coronel mag geen fout maken. En verkeerde beslissing en de wekenlange voorbereiding van het vijftienkoppig team is verloren. De financile consequenties van een crash zijn enorm. 'Die druk is er, maar ik probeer er zo min mogelijk aan te denken.' Coronel kijkt ernstig uit zijn ogen. 'Een coureur moet finishen.'
Over de fysieke risico's van zijn vak maakt Coronel zich minder zorgen. 'Ik ken geen angst.' Hij vindt de steeds strengere veiligheidsmaatregelen in het racen maar niets. 'Niemand mag ons het gevaar afnemen. Als ik met driehonderd kilometer per uur door een bocht wil, moet dat kunnen. En als het mis gaat dan ga ik maar dood. Ik heb toch zelf voor deze sport gekozen.'
'Sommige mensen zullen denken dat ik gek ben, maar als ik naar hun kijk, denk ik: willen jullie nooit eens wat beleven, nooit eens wat meemaken? Ik zou gek worden van het geordende leven in een rijtjeshuis.'
Coronel koestert de losbandigheid. De coureur houdt van uitspraken als: 'Ik mag volgens mijn contract absoluut niet parachutespringen . . . vorige week heb ik het nog gedaan.' En: 'Tijdens wintersport spring ik met skies zo over huizen heen. Daar kan ik je foto's van laten zien.' Of: 'Toen ik voor het eerst op waterskies stond, sprong ik al over de hoogste schans.'
Voortdurend is hij op zoek naar een nieuwe kick. Het gewone leven is voor Coronel te saai en vooral te langzaam. 'Ik ben ooit in vier uur en 35 minuten van Mnchen naar Hilversum gereden. De afstand is, geloof ik, negenhonderd kilometer en ik heb geen moment onder de tweehonderd kilometer per uur gereden. Kom ik in Hilversum aan, wordt ik bekeurd voor het rijden in een nrichtingsweg. Ik heb me kapot gelachen.'
Rijk is hij nog niet geworden van zijn sport. 'In het begin nam ik nog wel wat geld uit Japan mee naar huis. Nu niet meer. Het leven is zo ontzettend duur daar. Bovendien heb ik een gat in mijn hand. Alles geef ik uit. Geld interesseert me helemaal niet.'
Nog anderhalf jaar en dan moet de poen niettemin binnenstromen. Coronel is er van overtuigd dat hij het zal halen, de Formule 1. Soms overvalt de twijfel hem. 'Ik presteer goed, maar sportieve prestaties zijn niet alles. Je bent ook afhankelijk van die paar mensen die aan de touwtjes trekken. Een coureur heeft goede contacten nodig en dat is als sportman frustrerend.'

Foto
	Tom Coronel FOTO BERT VERHOEFF- DE VOLKSKRANT


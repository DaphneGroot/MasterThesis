	Visafslag Lauwersoog wil pact met Denen
	Van onze verslaggever
AMSTERDAM
De visafslag in Lauwersoog zoekt samenwerking met de Deense visafslag van Thyborng. Directeur J. van Wieren sluit niet uit dat het komt tot een fusie, maar ook andere vormen van samenwerking zijn mogelijk.
De afslag in Lauwersoog krijgt al het grootste deel van zijn vis van Duitse, maar vooral van Deense schepen. Volgens Van Wieren schommelt dat percentage al jaren rond de 60 procent.
Vorig jaar adviseerde de commissie-Rozenmond aan minster Van Aartsen van Landbouw en Visserij dat de veelal gemeentelijke afslagen zouden moeten worden geprivatiseerd en hun schaal zouden moeten vergroten.
De afslag in Lauwersoog is al geprivatiseerd, en Van Wieren heeft niet zo'n belang bij samenwerking met de Nederlandse collega's. Samenwerking met een Duitse afslag zit er volgens hem niet in.


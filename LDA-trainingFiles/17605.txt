 AMSTERDAMSE EFFECTENBEURS BEHAALT WEER RECORDOMZET. 
 AMSTERDAM, 9 sept (Reuter) - De Amsterdamse Effectenbeurs zei op maandag dat de recordjaaromzet van vorig jaar opnieuw is overtroffen. 
 "Met een dagomzet van 4,6 miljard gulden (3,2 miljard in obligaties en 1,4 miljard in aandelen) bereikte de omzet van de Amsterdamse Effectenbeurs op maandag een waarde van 1.364,8 miljard gulden (953 miljard in obligaties en 417 miljard in aandelen)", zei de beurs in een mededeling. 
 In 1995 was de totaalomzet 1.361,7 miljard gulden. 
 Toen werd op 9 november de jaaromzet van 1994 overtroffen, terwijl het voorgaande jaar nu wordt gepasseerd op 9 september. 
 Als redenen voor de steeds hogere omzetten noemde de beurs het goede beursklimaat als gevolg van de lage rente, toenemende professionalisering van de effectenhandel en de goede bedrijfsresultaten. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

	Generaal b. d. Rudini ziet Soekarno's dochter als speerpunt van protesten tegen Indonesische bewind 'Volgens mij komt Megawati wel weer terug op politiek toneel'
	Van onze verslaggeefster
Marianne Boissevain
 JAKARTA
In de loop van het gesprek zegt hij het maar n keer: 'Ik weet het niet, ik zit niet meer in de regering.' Dan gaat het gesprek juist over iets dat heel Indonesi wel zeker meent te weten, namelijk dat de regering de hand heeft gehad in de val van Megawati Soekarnoputri als leidster van de Democratische Partij Indonesi (PDI).
Toch weet generaal Rudini veel meer dan de meeste mensen. Hij weet zelfs wie die geheimzinnige 'kaalkoppige geesten' zijn die volgens president Soeharto de verkiezingen in de war willen sturen en Indonesi aan stukken willen scheuren.
- Wie zijn dat dan toch? Zijn het de communisten, die na de mislukte putsch van 1965 bloedig zijn uitgeroeid maar die nog als van ouds de schuld krijgen van zaken die Soeharto niet bevallen? Of zijn het soms Megawati en haar aanhangers die, ofschoon ze niet mogen meedoen aan de verkiezingen van 29 mei, tijdens de campagnes voortdurend de aandacht hebben weten te trekken?
'Ja, ik geloof dat de president Megawati en haar aanhangers bedoelt', zegt Rudini lachend. 'Zeker niet de communisten. Die stellen niets meer voor, maar er zijn nog altijd veel aanhangers van Soekarno (Megawati's vader, de in 1966 door Soeharto afgezette president van Indonesi), onder wie ook een aantal oudere politici.
'De Megawati-groep maakt gebruik van de naam van wijlen president Soekarno. Maar in Soeharto's Nieuwe Orde is het verboden de leer van Soekarno te verbreiden. Daarom ziet de regering natuurlijk liever Soerjadi aan het hoofd van de PDI. Megawati heeft nog geprobeerd aan de verkiezingen mee te doen, maar haar kandidatenlijst is afgewezen. Ze geniet inmiddels de steun van de kleine linkse Democratische Volkspartij (PRD), die illegaal is en waarvan de leiders gevangen zitten.
'Samen proberen ze de verkiezingen te laten mislukken. Tijdens de campagnes heeft dit gezelschap kennelijk geprobeerd de islamitische PPP te infiltreren. Ze hebben de bijeenkomsten van de PPP aangegrepen om rellen te schoppen. Hier vlakbij zijn ook relletjes geweest', zegt hij met een armbeweging naar het raam van zijn kantoor op de twintigste verdieping van een fonkelnieuwe kantoorkolos.
'Wat het Megawati makkelijker maakt om onrust te stoken is de toegenomen politieke bewustwording onder de bevolking na 25 jaar van economische ontwikkeling. De mensen zien de corrupte bureaucratie niet langer als een overheid in dienst van de bevolking en dat speelt Megawati in de kaart, omdat zij duidelijk een tegenstander van deze regering is. In bepaalde gebieden heeft Megawati veel aanhangers, met name in Midden- en Oost-Java. Misschien dat het hele Megawati-blok 5 procent van de kiezers omvat., maar dat is moeilijk te schatten.'
- De campagne van de officile PDI, nu onder leiding van Soerjadi, trekt steeds minder mensen. Zal de partij worden weggevaagd?
'Weggevaagd niet, maar de partij zal veel stemmen kwijtraken. Veel intellectuelen (van wie velen PDI plachten te stemmen, red.) hebben een hekel aan Soerjadi.'
- Soerjadi zelf zegt dat hij de verkiezingscampagne niet belangrijk vindt en dat hij een geheime tactiek heeft om toch een aantal parlementszetels te bemachtigen. Weet u misschien wat die geheime tactiek van hem is?
'Ha', grijnst Rudini, 'wat voor geheim wapen zou dat dan moeten zijn? Hij wil gewoon doen geloven dat hij niet zo zwak staat als iedereen denkt. Zeventig procent van de stemmen komt van het platteland, en dat wordt nog altijd beheerst door de Golkar. En in de steden, waar islamitische bewegingen actief zijn, zal de PPP het wel goed doen - die partij is ervan overtuigd dat ze in Jakarta gaan winnen. Vooral op Java heeft de islam veel invloed.
- Maar van Soerjadi wordt gezegd dat de regering hem een bepaald aantal zetels heeft toegezegd, als beloning voor het uitschakelen van Megawati.
Rudini moet opnieuw grinniken. 'Daar geloof ik niets van. De regering heeft het druk genoeg om de Golkar aan zetels te helpen. Maar misschien zal ze nog net willen voorkomen dat de PDI wordt weggevaagd. In geval van nood kan de regering, strikt legaal, de reststemmen toekennen aan de PDI.'
- Denkt u dat Megawati ooit nog kan terugkeren op het officile politieke toneel?
De generaal b.d., in zijn donkergrijze safaripak, kijkt nadenkend. 'Volgens mij zit die kans er nog wel in. Dat zou kunnen gebeuren op het volgende partijcongres van de PDI, in 1998. Dat is pas na de presidentsverkiezingen, ja, ja, ja.'
Volgend jaar maart kiest het voltallige volkscongres (de 425 leden die vandaag worden gekozen plus 75 benoemde militairen, aangevuld met 500 indirect gekozen regionale afgevaardigden) de president die Indonesi de komende vijf jaar zal besturen. Op dit moment gaat iedereen ervan uit dat dat wederom Soeharto wordt, die dan al bijna 77 zal zijn. Dat maakt de vraag des te interessanter wie Soeharto zal aanwijzen als vice-president - dat is nu eenmaal de eerst aangewezen persoon om hem op te volgen. Bij de eeuwig terugkerende speculaties over de nieuwe vice-president wordt ervan uitgegaan dat de kandidaat-opvolger aan twee voorwaarden moet voldoen: het moet een militair zijn en een moslim. Dat laatste ligt voor de hand in een land waar meer dan 85 procent van de bevolking islamitisch is. Maar waarom moet het per se een militair zijn?
'Tja, tot op heden hebben de militairen een toegevoegde waarde op het gebied van leiderschap', antwoordt Rudini met zijn trage, hese stem. 'Ze kennen discipline, en een groter verantwoordelijkheidsbesef. Maar op dit moment vinden de meeste intellectuelen het, geloof ik, niet meer zo'n punt of de volgende president een militair is dan wel een burger. Misschien als het ging tussen twee kandidaten, een burger en een militair, dat de mensen de komende tien jaar nog voor de militair zouden kiezen. Maar daarna niet meer, want er zijn genoeg capabele jonge burgers.'

Foto
	Generaal b.d. Rudini FOTO JAKARTA POST


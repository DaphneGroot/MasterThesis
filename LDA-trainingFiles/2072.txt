	De pokerface is er al, nu de gebalde vuist nog
	EEN DAVERENDE lach klinkt door de eetzaal. Onderwerp van gesprek vormt de positie die Judith Meulendijks inneemt op de wereldranglijst. De badmintonster staat 25ste en ze was na een goed WK en een topprestatie in Singapore zelfs tijdelijk nummer zeventien. Een positie die haar in de tennissport toch al gauw een miljoentje zou hebben opgeleverd.
'Ik heb de verkeerde sport gekozen, h! Nee hoor, dat is gekheid. Vroeger heb ik ook weleens op de tennisbaan gestaan, maar ik vind badminton veel leuker dan tennis. In tegenstelling tot de tennissers kan ¡k maar net rondkomen. Als ik niet thuis zou wonen, zou het trouwens helemaal niet lukken.'
Judith Meulendijks krijgt een uitkering van NOCNSF, ze vangt ook nog wat centjes van een paar sponsors en scharrelt hier en daar wat prijzengeld bij elkaar. Maar een vetpot is het bepaald niet, zelfs niet als je de beste van Nederland bent en in de topvijf van Europa staat.
Maar daar doet ze het ook niet voor. 'Als ik thuis ben, ga ik drie keer per week met de trein van Helmond naar Utrecht om met de nationale selectie mee te trainen. Dat doe ik omdat ik nu eenmaal maf van mijn sport ben. Alleen voor de centen badmintonnen zou ik niet kunnen. Ik zou de motivatie missen.'
Vorige week haalde ze haar rijbewijs. Nu hoopt ze via een gulle geldschieter aan een autootje te komen. De talentvolle winnares van de Dutch Open komt nog niet in aanmerking voor een Olympic Car van het NOCNSF. 'Dan moet ik eerst een kwartfinale halen bij EK, WK of Olympische Spelen en die A-status moet ik dan een half jaar vasthouden. Laat ik het eerst maar bewijzen. Het winnen van de Dutch Open was leuk, maar het is maar een eerste stap.'
Bij de komende Europese titelstrijd in Bulgarije heeft Meulendijks meteen al een goede kans op zo'n topprestatie. Naast de veruit sterkste Europese speelster, de Deense Camilla Martin, behoort ze tot de grootste kanshebsters op een tweede of derde plaats. 'De concurrentie in Europa is in de breedte heel groot. Ik moet optimaal presteren om de halve finale te kunnen halen.'
En dat is na haar Dutch Open-winst een beetje Meulendijks' probleem: ze is nog te wisselvallig. 'In Den Bosch liep alles op rolletjes. Daarna ging ik naar Azi en raakte voor mijn gevoel geen bal meer. Ik verloor in Hongkong en China in de eerste ronde en ik had soms het idee dat ik niks meer kon. Alsof ik een recreant was.'
De vederlichte shuttle kan je beste vriend zijn, maar als het fout loopt, zoals in China, dan haat Meulendijks het grillige kreng. In overleg met haar trainer Rinus Mhlmann besloot ze haar zelfvertrouwen te versterken bij wat kleinere toernooien. Dat lukte in Wales, waar ze de finale haalde, maar waar ze ook verrassend onderuit ging tegen haar grote rivale Brenda Beenhakker. 'Maar dat was beslist geen schande want Brenda speelde de sterren van de hemel.'
Judith Meulendijks en Brenda Beenhakker - twee namen die vaak in n adem worden genoemd - zijn de opvolgsters van de generatie die werd aangevoerd door Eline Coene en Astrid van der Knaap. Meulendijks en Beenhakker delen bij internationale toernooi vaak de kamer, maar ze zijn compleet verschillende types en geen hartsvriendinnen. 'Maar het respect voor elkaar staat bij ons voorop', zegt Meulendijks.
Uiterlijk en speltechnisch zouden de twee niet mr kunnen verschillen. Beenhakker is groot, blond en oersterk. Het type van de 'Hollandse meid', die gaten in de baan kan slaan. Meulendijks daarentegen is met haar 1 meter 69 aanzienlijk kleiner van stuk. Haar moeder is een in Indonesi geboren vrouw van nog geen n meter vijftig; haar vader een boomlange, oer-Brabander. Judith is een typische 'mix' met haar iets getinte huid en donkere haar.
Op de baan is Meulendijks een groot tacticus, die zich snel aanpast aan gewijzigde omstandigheden. Met haar 'pokerface', en af en toe eens een priemende blik, jaagt ze de tegenstandsters vaak de schrik op het lijf. Ze zou ook weleens een vuist willen laten zien, 'maar dat wordt in ons brave badmintonwereldje jammer genoeg niet toegestaan.'
Twee toppers-in-spe met zo te zien verschillende ambities. Brenda Beenhakker (nummer 27 van de wereld) studeert aan het CIOS en probeert het badminton er zo goed en zo kwaad als het gaat bij te doen. Judith Meulendijks gaat na het behalen van het havo-diploma in 1995 'vol' voor een internationale carrire. 'De concurrentie is zo groot, dat ik denk dat je het als semi-prof niet redt. Ik leef volledig voor mijn sport, maar het zal ook voor mij een hels karwei worden om de toptien te halen.'
Haar eerste doel is een medaille bij de EK en daarna wil ze zich proberen te kwalificeren voor de Olympische Spelen in Sydney. Als Europese speelster heeft Meulendijks een 'natuurlijke achterstand' op haar Aziatische concurrenten. In Indonesi, Korea en China behoort badminton tot de belangrijkste sporten die door overheid en bedrijfsleven worden gesteund. 'Ik speelde een jeugdtoernooi in Indonesi, dat volledig op de televisie werd uitgezonden. Toen Susanti en Budi Kusuma in Barcelona goud wonnen, barstte er in het hele land een compleet volksfeest los.'
In China behoren de beste tafeltennissers en badmintonners automatisch tot de wereldtop. Meulendijks denkt dat daar specifiek wordt geselecteerd op lichamelijke eigenschappen. 'Het kan geen toeval zijn dat de Chinese vrouwen zo lang en sterk zijn. Ze hebben daar zo'n enorm aanbod dat er heel bewust gekozen kan worden.' Tegenover het 'power play' van de Chineses, en bij tijd en wijle ook van Brenda Beenhakker, staat de 'Indonesische school' waarvan Meulendijks een representante is.
De beste speelster aller tijden, olympisch kampioene van 1992 Susi Susanti, is Meulendijks' grote voorbeeld. 'Zo iemand zullen we nooit meer zien. Ze danst als het ware over de baan, heeft het beste voetenwerk van de wereld. Ze weet de shuttle tot op de centimeter nauwkeurig te plaatsen.' Van dat niveau zou Meulendijks ook willen zijn. Met haar prachtige techniek en tactische inzicht komt ze in de buurt, maar ze weet dat het verschil met de wereldtoppers nog aanzienlijk is.
'Ik moet veel meer in Azi gaan trainen om die vastheid en hardheid te krijgen. Afgelopen zomer heb ik voor het eerst in het nationale trainingscentrum van Indonesi meegetraind. En dan merk je wat echt trainen is en ook wat discipline inhoudt. Daar wordt urenlang twee tegen n gespeeld. Tot je er letterlijk bij neervalt. Daar heb ik heel veel van geleerd, ja.'
In de zomer wil ze naar China of Zuid-Korea. Ook denkt ze serieus na over een - tijdelijke - verhuizing naar Kopenhagen. 'Ik heb er familie wonen, dus het zou wel kunnen. En daar gebeurt het wat Europa betreft toch. Daar zitten bijna alle toppers. In Nederland kan ik op dit moment niet genoeg meer leren.'
Vaststaat dat Meulendijks de komende jaren d¡e beslissingen zal nemen die haar carrire ten goede komen. Ze kijkt met een schuin oog naar Jeroen van Dijk. 'Jeroen vond dat hij in Nederland niet genoeg meer kon leren en is in Denemarken gaan wonen. Nu is hij een vaste topper. Ik sta op de wereldranglijst bijna op hetzelfde niveau, maar ik ben nog niet zo ver. Ik ben nog lang niet stabiel genoeg.'

Foto
	Judith Meulendijks FOTO ARNO LINGERAK


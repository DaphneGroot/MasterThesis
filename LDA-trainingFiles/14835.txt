Coronavirussen.
Coronavirussen ("Coronavirinae") vormen een onderfamiliefamilie van virussen de Coronaviridae, die in de orde der Nidovirales thuishoren. Daarnaast staat de onderfamilie "Torovirinae". Hun genetisch materiaal is positief enkel-strengs RNA.
Ziekten bij de mens.
Het belang van coronavirussen als ziekteverwekker bij de mens is moeilijk te evalueren omdat ze moeilijk te kweken zijn in een laboratorium. Coronavirussen zijn naast rhinovirussen hoogstwaarschijnlijk de veroorzakers van een groot percentage van alle gewone verkoudheid bij volwassenen. Zij veroorzaken, over het algemeen in de winter en vroeg in de lente, verkoudheid. Van de ruim 30 geïsoleerde stammen "(strains)", zijn er 3 of 4 die mensen kunnen infecteren.
In 2002 volgde de uitbraak van SARS in Azië en twee gevallen elders in de wereld. De Wereldgezondheidsorganisatie gaf aan dat SARS veroorzaakt wordt door het Severe acute respiratory syndrome-related coronavirus (SARS-virus).
Het Middle East respiratory syndrome coronavirus behoort ook tot de coronavirussen. Het virus bestaat al langer bij kamelen, en zou overgedragen worden van kameel op mens. Midden mei 2014 had MERS zich al verspreid van Europa tot Nieuw-Zeeland, met twee gevallen (een teruggekomen bedevaartganger uit Mekka en Medina en zijn zus) in Nederland. In 2015 dook het virus ook op in Zuid-Korea.

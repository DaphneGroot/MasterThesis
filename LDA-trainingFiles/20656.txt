Gewas.
Een gewas is een plantensoort, die geteeld wordt voor de productie van planten in de land- en tuinbouw, bijvoorbeeld in de akkerbouw en sierteelt. Gewoonlijk wordt hieronder niet de bosbouw ten behoeve van de houtteelt en houtproductie begrepen. Het woord gewas is afgeleid van het werkwoord 'wassen' dat groeien betekent (vergelijk het Duitse "wachsen").
Een voedselgewas is een gewas dat gebruikt wordt als voedsel of om voedsel van te maken. Sommige gewassen worden ook gebruikt als energiegewas. Daarnaast is er de teelt van siergewassen, zoals snijbloemen, heesters en bomen.

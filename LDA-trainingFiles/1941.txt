	Afslanken?
	R. Oudkerk, huisarts en Tweede-Kamerlid: 'Ik weeg mijn patinten om hun klachten over overgewicht te objectiveren, maar jezelf te dik vinden en te zwaar voelen is uiteindelijk subjectief. De meesten stuur ik door naar de ditiste, omdat het heel individueel ligt. De een moet oppassen met eiwitten, de ander met vetten of koolhydraten. Wat diten betreft: ten dele klopt de theorie, ten dele moet je erin geloven.
'Zelf heb ik de methode-Montignac gevolgd. Daarbij mag je niet tegelijkertijd vetten en koolhydraten nuttigen. Ik ben er als een idioot van afgevallen, van boven de negentig tot onder de tachtig. Of de theorie klopt weet ik niet. Het werkt niet, maar het helpt wel, zeg ik altijd maar. Wat wil je met zo'n boektitel: ''Ik ben slank, want ik eet''. Dat is als ''Ik zondig, maar ik ga toch naar de hemel''. Daar hebben de Weight Watchers natuurlijk veel last van gehad.'
Cles van de Ven, deed de methode-Montignac: 'Ik begon ermee toen ik las dat je er rode wijn bij mag drinken. Daar houd ik nogal van. Nadat ik was gestopt met roken, kwam ik tien kilo aan. Die zaten me in de weg en die zijn allemaal verdwenen dankzij Montignac, en eigenlijk zonder een centje pijn. Maar toen ik een andere baan kreeg werd mijn leven veel onregelmatiger. Toen kwamen ze er weer bij, nu vijftien kilo. De regelmaat is de grootste kracht van ieder dieet, en die is weg. Het volgende dieet dat ik ga volgen is weer Montignac. Ze gaan er vanaf, maar of ze er ook van af blijven?'
L. Perk, bedenker van het Voldafar Slank-tablet: 'We hebben altijd gezegd tegen onze klanten: Weight Watchers, blijf erbij, het is perfect. Maar ja, het regime is natuurlijk wel erg streng, eigenlijk ongeschikt voor een gezin. Je weet wel hoe dat gaat. Als voor pa een lekker biefstukje wordt gebakken, neemt ma dat ook.
'Ons tablet is gemaakt van cascarabast, berkenbast en selderij. Dat kreeg je vroeger in zakjes bij de drogist en toen dacht ik: dat kan ook best in een pil. Het heeft een zeer positieve invloed op de spijsvertering, zodat er een calorietekort wordt gecreerd dat wordt gecompenseerd door het overtollige lichaamsvet. Een gehandicapte vrouw is er 62 kilo mee kwijtgeraakt. De bedoeling is dat Annie Schilder, die reclame maakt voor ons, met haar een nieuwe garderobe gaat kopen. Daar verschijnt dan weer een artikel over in Priv, als het goed is.'
Zangeres Annie Schilder: 'Ik probeerde voor mezelf altijd wel wat minder te eten, maar dat lukte niet. Acht jaar geleden heb ik eerst Voldafar geprobeerd, en toen ben ik er reclame voor gaan maken. Bij mij werkt het gewoon. Als het nodig is, neem ik een kuurtje met zo'n zes pillen per dag. Nu ben ik zwanger en daarom slik ik in principe niets.'
Mary Macrander, oud-cursiste van de Weight Watchers: 'Vijf jaar geleden ben ik dankzij Weight Watchers bijna 20 kilo afgevallen. Als ik nu een paar kilo te zwaar wordt, pak ik het boekje erbij en ga ik zelf afvallen. Weight Watchers is zonder trucs, je eet gewoon zo dat er een optimale verbranding ontstaat.'
Margreet Hinfelaar, distributeur van Herbalife-producten: 'Ik ben in maart 1995 met Herbalife begonnen, omdat ik totaal geen energie meer had. Ik had een drukke baan in de kinderpsychiatrie en twee kinderen. Ik geloofde er absoluut niet in, maar binnen een week vroegen mijn collega's wat er aan de hand was. Ik voelde me vl beter. Na twee maanden was ik negen kilo kwijt. Nu is het een vast product in ons keukenkastje.
'Sinds maart ben ik zelf distributeur. Het bijzondere van Herbalife is dat het niet om een dieet gaat. Je kunt gewoon blijven eten; dit gebruik je ernaast. Het is een combinatie van high-techvoeding en heilzame Chinese kruiden. Bij ons hoef je niets af te wegen. Weight Watchers is een uitstekende methode, maar ik denk dat mensen het op een gegeven moment zat waren om alles af te wegen. Dat is calorien tellen, bij Herbalife neem je gewoon een shake.'
Directeur T. Leverink-Krebbers van de Nederlandse Obesitas-kliniek in Hilversum: 'Weight Watchers is een goed dieetprogramma. Bij ons komen mensen met een ziekelijk overgewicht, die zijn de diten voorbij. Kijk, van lijnen word je dik. Vaak gaat er tien kilo af, maar komt er twaalf kilo bij, omdat de stofwisseling zich tijdens het lijnen heeft aangepast. Die gaat zo goed om met het voedsel, dat alles er uit gehaald wordt en vaak direct in vet wordt omgezet.
'De enige manier om de stofwisseling aan te jagen is: meer bewegen. Maar mensen die bij ons komen kunnen dat niet meer, ze zijn te dik. Het is een fuik waar ze niet meer uitkomen. In een proces van jaren proberen we hen daar uit te helpen. Die populaire methode-Montignac is onzin. Dingen apart eten? Het komt allemaal bij elkaar in je maag. Daar zit zoveel zuren in, die maag maakt echt geen onderscheid. Vroeger had je dr. Atkins: geen koolhydraten, alle vetten. Ook dat bracht je lichaam van slag. Onze ditistes lachen erom.'
Harmen Bockma


Antillen.
De Antillen in het Caribisch gebied
De Antillen of Cara誰ben zijn een eilandengroep in de Cara誰bische Zee.
Alle eilanden in de Cara誰bische Zee worden tot de Antillen gerekend, met uitzondering van de Bahama's. De eilanden krullen zuidwaarts vanaf de punt van Florida naar het noordwesten van Venezuela. De Antillen worden onderverdeeld in Grote Antillen en Kleine Antillen. De Kleine Antillen worden op hun beurt onderverdeeld in Bovenwindse Eilanden en Benedenwindse Eilanden. Verwarrend hierbij is dat in het Nederlands de zogeheten SSS-eilanden als "Bovenwindse Eilanden" en de ABC-eilanden als "Benedenwindse Eilanden" worden beschouwd, terwijl in het Engels deze begrippen precies andersom worden gebruikt.
Er zijn ten minste 7000 grote en kleine eilanden en riffen in het gebied. Meer in detail zijn de eilanden onderverdeeld in 25 delen waarvan sommige onafhankelijke staten, en andere afhankelijke gebieden zijn.
Op een bepaald moment was het grootste deel van de eilanden, die voordien Britse kolonies waren, verenigd in de West-Indische Federatie (die echter niet lang stand hield).
Geschiedenis.
Aangenomen wordt dat de Grote Antillen zijn bevolkt door Arowakken vanuit Belize, terwijl de Kleine Antillen zijn bevolkt door Arowakken vanuit Venezuela. Aan het eind van de 15e eeuw werd het gebied bezocht door Spaanse ontdekkingsreizigers als Christoffel Columbus en Alonso de Ojeda. Veel eilanden werden aanvankelijk ingenomen door Spanje. Later werden sommige eilanden veroverd door Frankrijk, andere door Nederland, en weer andere door het Verenigd Koninkrijk. Tegenwoordig zijn de meeste eilanden onafhankelijk.
Economie.
De handelsorganisatie in de Cara誰ben is de Caricom.

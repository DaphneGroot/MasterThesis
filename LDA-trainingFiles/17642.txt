 PTT VERHOOGT POSTTARIEVEN OP 1 JAN 1997. 
 DEN HAAG, 25 sept (Reuter) - PTT Post verhoogt vanaf 1 januari 1997 het tarief voor losse drukwerken en kaarten van 70 cent naar 80 cent, aldus een bericht van PTT Post. 
 Daarmee wordt het tarief van losse drukwerken en kaarten in alle gewichtsklassen gelijk gesteld aan dat van een brief. 
 Aan bedrijven en instellingen die een frankeermachine gebruiken, en post verzenden die zwaarder is dan 20 gram, biedt PTT Post een lager binnenlands tarief aan dan wanneer postzegels worden gebruikt. 
 Het tarief voor brieven, dat sinds 1991 80 cent is, blijft ongewijzigd. 
 Van de 21 miljoen postzendigen die PTT Post dagelijks verwerkt is het merendeel afkomstig van zakelijke klanten. 
 PTT Post vervoert met ingang van 1997 pakketten tot 30 kilo (nu maximaal 25 kilo). De losse pakketzegel wordt in alle prijsklassen 50 cent duurder. Het minimumtarief gaat daarmee van 7,50 gulden naar 8,00 gulden. 
 - redactie Amsterdam +31 20 504 5000 fax +31 20 504 5040. 
 (c) Reuters Limited 1996. 

	Alles moet camel!
	Ja, hoe gaat dat in het eigentijdse huwelijk? Neem Kees en zijn niet nader genoemde vriendin. Onlangs kocht zijn vriendin een nieuwe bank die zo afwijkt van de stijl in hun flat, dat Kees vermoedt dat zij eigenlijk een heel andere sfeer wil.
Scheurtje in het huwelijk na deze stiekeme actie? Nee, Kees begrijpt de hint en verrast haar met een nieuw interieur. Wie anders dan Jan des Bouvrie kan deze relatie redden? De camelkleurige bank is het uitgangspunt voor het 'metamorfose-team' dat hij op de flat afstuurt.
De diagnose van de interieurdokter luidt: 'De woonkamer heeft veel donkere accenten. Ik vind het bewonderenswaardig dat de bewoonster dat zelf geprobeerd heeft op te lossen. De bank is een stap in de goede richting. De donkere raamkozijnen moeten echter lichter! Het contrast met het binnenstromende daglicht is veel te scherp. Kies om die reden ook liever geen donkergekleurde gordijnen.'
Wat is het medicijn voor die lastige L-vorm met de dooie hoek? 'Diagonalen! Dat wordt mijn thema voor de nieuwe indeling. De bank plaats ik schuin in de hoek bij het grote raam. Het mobiele tv-meubel zet ik daar tegenover. Voor de eethoek blijft maar een logische plaats over: in de diagonaal naast de deur.'
En zo is er weer een Lucky Leder-flat veranderd in een Des Bouvrie-tempel. Het recept is beproefd: negen van de tien keer verstopt hij de fauteuils in hoezen, doopt hij de kwast in 'actuele Historkleuren' als daar zijn: camel, geel, crme, witnuances en beachtinten. In deze woningen zijn apes-Des Bouvrie achtereenvolgens taboe: honden met modderpoten, kinderen met chocolademelkmondjes, krolse katten, echtparen met het temperament van George and Martha uit Who's afraid of Virginia Woolf.
Het schijnt een doorslaand succes te zijn, de wekelijkse beurt die een Nederlandse woning onder leiding van interieurarchitect Des Bouvrie ondergaat in het programma TV-woonmagazine. Menig onbemiddeld gezin vlast op uitverkiezing in de uitzending om zo voordelig praktische woonideen te bemachtigen, die soms ook nog ruimhartig worden gesponsord.
De Histor-Monodek doet wonderen, en van die Ikea-kubus valt ineens ook wat te maken. Wat Des Bouvrie met huizen uithaalt, heeft eerder in de vrouwenbladen uitnemend gewerkt onder de noemer 'voor- en na de behandeling', maar toen ging het om gelaatsmaskers, verwisseling van jurken, en de overgang van fout naar goed kapsel. Een week later zie je niks meer van die behandeling, na zo'n interieurbeurt zit je nog jaren vast aan het vreselijk gruizende camel sisaltapijt. Geen mooiere ellende dan andermans ellende, geen prettiger smaak dan andermans wansmaak.
Het succes van tv-woonmagazine is verklaarbaar. Logisch dat er dus ook een boek op moest volgen. Nou ja, boek, eerder een aangekleed tijdschrift voor het bedrag van f 29,90 gulden. Barstensvol praktische woonideen, met de mooiste voorbeelden uit het tv-programma.
Studentenflat kreeg woonzones, rommelige vrijgezellenwoning werd gekalmeerd, en in het dagverblijf 'kreeg zelfs het puzzeltafeltje van de bewoners een prominente plaats'. Des Bouvrie geeft aanzetten, daarna 'ga je met je eigen creativiteit aan de slag'. Vervolgens zie je de bewoners niet meer in de uitbehandelde interieurs, die zijn zeker collectief in therapie.
Bij metamorfose 1 is het meteen raak. Lilian wilde haar huis zonniger maken, ze maakte een begin maar wist niet hoe ze verder moest. Ook al zo'n herkenbare manier van werken. Des Bouvries team hanteerde vooral de witkwast. Keukenkastjes, trap, grootmoederskast, lampekap, al het bruin werd verdreven. Alleen de vloer mocht blijven zoals die was. De fan aan het plafond ook. Maar die was al wit.
Jaap Huisman
Het Grote Metamorfose Ideenboek van Jan des Bouvrie, door Marieke van Zalingen. Uitgave: Eigen Huis & Interieur.

Foto
	De Hollandse huiskamer v¢¢r. . . . . .en n  de behandeling van Jan des Bouvrie.


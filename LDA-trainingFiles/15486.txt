Zingem.
Zingem is een plaats en gemeente in de Belgische provincie Oost-Vlaanderen. De gemeente telt ruim 7000 inwoners, die Zingemnaars worden genoemd. Zingem wordt ten oosten begrensd door de Schelde.
Naamgeving.
De naam gaat terug op de Germaanse nederzettingen: "Sigginga-heim" betekent letterlijk "nederzetting van de lieden van Siggo", die zich vestigden op de zachte helling van de linker Scheldevallei.
Kernen.
De gemeente bestaat naast Zingem zelf nog uit de deelgemeenten Huise en Ouwegem.
De muntschatten van Zingem.
In 1861 ontdekte men 400 munten uit de 3de eeuw, die in 262 werden verstopt en met zekerheid wijzen op aanwezigheid van Romeinen in Zingem.
Op 31 mei 1997 ontdekte een bewoner bij verbouwingswerken aan zijn woning in de Pulmstraat een aarden kruikje met een aantal munten. Onderzoek wees uit dat het om een 16e-eeuws kruikje ging met 76 goudstukken en 8 zilverstukken, voor het grootste deel uit de 16e eeuw toen de Spanjaarden hier heersten. Deze muntschat is tentoongesteld in het Provinciaal Archeologisch Museum (Ename). Het is mogelijk dat de muntschat werd opgeborgen ingevolge de inval in 1578 van een Gents garnizoen van de Gentse Republiek (1577-1584) die de kerk plunderden, of als gevolg van de inval van Franse troepen hetzelfde jaar.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
De Sint-Bavokerk van Zingem bevat een 18de-eeuws orgel van de bekende orgelmakers Van Peteghem.
Politiek.
De gemeente Zingem ligt in het kieskanton Kruishoutem in het provinciedistrict Oudenaarde, het kiesarrondissement Aalst-Oudenaarde en de kieskring Oost-Vlaanderen.
Gemeentebestuur 2007-2012.
De burgemeester was Kathleen Hutsebaut. De Zingemse gemeenteraad telde 17 raadsleden en bestond uit twee fracties. De meerderheidsfractie Samen had 10 zetels, de minderheidsfractie Open Vld 7 zetels.
Gemeentebestuur 2013-2018.
Burgemeester is Kathleen Hutsebaut van de lijst Samen. Deze partij heeft een absolute meerderheid met 11 op 19 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde meerderheid staan vetjes afgedrukt

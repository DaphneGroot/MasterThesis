	Topjaar voor het Van Gogh Museum
	Van onze verslaggever
AMSTERDAM
Het Van Gogh Museum in Amsterdam heeft het afgelopen jaar 130 duizend bezoekers meer getrokken dan in 1995: ruim 971 duizend. 'Een topjaar', zegt het museum dat normaal gesproken veel buitenlandse bezoekers trekt, maar dit jaar ook het grootste aantal museumjaarkaarthouders ooit binnen kreeg. Dat duidt erop dat veel bezoekers uit Nederland kwamen.
Het museum denkt dit vooral te danken te hebben aan de herwaardering van het werk van Alma-Tadema (nog t/m 2 maart in het Van Gogh). De overzichtsexpositie over deze Nederlandse schilder is 'een absolute topper'.
Het bezoek van het rijksmuseum Kröller-Möller bleef in 1996 nagenoeg gelijk ten opzichte van 1995. Ruim 448 duizend bezoekers.


	Gesol met dode Evita Per¢n
	@@0IER@@0oFBOFo*A  NDERS DAN men misschien zou vermoeden, heeft het succes van de roman Santa Evita niets van doen met de publiciteit rond de Hollywoodproductie Evita. Het boek verscheen oorspronkelijk in 1995, dus geruime tijd voordat de filmopnamen van start gingen, en werd in veel landen onmiddellijk een bestseller.
De goede ontvangst van dit werk is veeleer de verdienste van de auteur, Tom s Eloy Martinez (1934). Hij verzamelde niet alleen een schat aan gegevens over Eva Per¢n, maar vond ook een aantrekkelijke vorm voor zijn relaas: een ondefinieerbaar mengsel van de journalistieke reportage en het fictieve verhaal, even ongrijpbaar als Evita zelf.
Mart¡nez geniet in Argentini vooral bekendheid als journalist, maar hij begaf zich al eerder op het grensvlak van fictie en non-fictie. In 1985 publiceerde hij De roman van Per¢n, waarin hij de fictieve memoires van Eva's echtgenoot vervatte. Voor dit boek baseerde hij zich op een reeks gesprekken die hij met Per¢n in diens ballingsoord Madrid had gevoerd.
Hoewel Mart¡nez de 'memoires' als fictief bestempelde, wekte het boek veel beroering. Diverse passages werden door de Argentijnse pers gepresenteerd als opzienbarende onthullingen, die een nieuw licht zouden werpen op Per¢ns leven. In feite betrof het echter veelal door Mart¡nez verzonnen prozafragmenten.
Deze werkwijze is niet ongewoon in de Latijns-Amerikaanse literatuur. De officile geschiedenis van dit continent wordt vertroebeld door een weinig objectieve kijk op het eigen verleden en vertoont bovendien tal van hiaten. Veel auteurs hebben dan ook historische romans op hun naam staan. In een recent interview drukte Mart¡nez het als volgt uit: 'We zijn gedwongen om feiten te ontdekken (. . .) door fictie.'
Dat Mart¡nez in het knap geconstrueerde Santa Evita de waarheid 'liegt' is geen onoverkomelijk probleem. Hij wekt nergens de indruk ongebreideld uit zijn duim te zuigen. Wat Evita's leven betreft, stroken de gegevens uit zijn verhaal bovendien in grote lijnen met de feiten die reeds uit andere bronnen bekend waren.
In de loop van het verhaal voert Mart¡nez verschillende mensen op die Eva persoonlijk gekend hebben. Aan de hand van hun getuigenissen laat hij de belangrijkste voorvallen uit Evita's leven de revue passeren. Hij weet daarbij een verhelderend licht te werpen op haar complexe persoonlijkheid en op haar relatie met Per¢n, die duidelijk minder harmonieus was dan zijzelf deed voorkomen.
Maar Mart¡nez beperkt zich niet tot Eva's leven. Hij gaat ook uitgebreid in op haar voortbestaan in de dood. Je zou zelfs kunnen stellen dat niet Evita, maar haar wonderbaarlijk goed gebalsemde lichaam de werkelijke hoofdpersoon is.
Na haar dood in 1952 werd weldoenster Evita voor veel Argentijnen een mythische figuur. Als zodanig vervulde zij met name in de jaren zestig en zeventig een hoofdrol, toen de Argentijnse samenleving ten prooi viel aan een sterke polarisering. De linkse guerrillabeweging Montoneros riep zelfs een speciale, naar Evita vernoemde gevechtseenheid in het leven.
Aan deze mythevorming werd nog bijgedragen door de mysterieuze lijdensweg die Evita's lichaam na de val van Per¢n in 1955 onderging. De nieuwe machthebber, generaal Aramburu, meende dat een dode Evita nog gevaarlijker was dan een levende, en dus moest haar lichaam verdwijnen.
Bij gebrek aan betrouwbare bronnen werd Mart¡nez hier in sterkere mate gedwongen de waarheid te 'fantaseren'. Enerzijds is dat jammer, omdat je juist over deze duistere episode graag zou willen weten hoe de vork in de steel zat. Anderzijds heeft Mart¡nez de artistieke vrijheid van het romangenre ten volle benut om een aangrijpend relaas, met memorabele personages van vlees en bloed te creren. In zijn versie krijgt een kolonel van de inlichtingendienst, Carlos de Moori Koenig, opdracht Evita op een geheime plek te begraven. Dat blijkt geen geringe opgave: de aanhangers van Evita liggen op de loer en er bestaan verschillende wassen kopien, die amper van het stoffelijk overschot te onderscheiden zijn.
Na een bizarre zwerftocht belandt Evita's lichaam uiteindelijk in Milaan, waar het onder een valse naam ter aarde wordt besteld. Pas in l971 zou het stoffelijk overschot weer opduiken en aan de bejaarde Peron worden overgedragen.
De verwikkelingen rond Evita's lijk vormen de rode draad van het boek. Met veel oog voor het macabere detail verhaalt Mart¡nez over het spoor van ellende dat haar stoffelijk overschot achterlaat. Met diverse bij de verdwijning betrokken personen loopt het slecht af. En officier raakt zo in de ban van het lichaam dat hij zich verliest in vunzigheden en vervolgens zijn vrouw vermoordt.
Ook de kolonel wacht een tragisch einde. Evita's wonderschone lichaam en de dreigementen van haar volgelingen maken hem langzaam maar zeker knettergek. Zijn geestelijke aftakeling wordt op aangrijpende wijze vertolkt door Mart¡nez, die de kolonel tot een van de meest intrigerende personages van Santa Evita laat uitgroeien.
De verloedering van de kolonel kan als symbool opgevat worden voor het morele verval dat de Argentijnse strijdkrachten in de jaren zeventig zou treffen. Met instemming van de hoogste bevelhebbers liet men toen duizenden Argentijnen verdwijnen. Ironisch genoeg trof generaal Aramburu, de opdrachtgever van wat Mart¡nez wel 'de eerste verdwijning' heeft genoemd, eenzelfde lot; in 1970 werd hij ontvoerd door de Montoneros en na een 'revolutionair proces' gefusilleerd.
Op een ander niveau is Santa Evita te lezen als het relaas van Martinez' obsessie voor Eva's mysterieuze verdwijning. De passages waarin hij verhaalt over de mysterieuze kracht die hem dwong deze voor Argentini traumatische zaak te onderzoeken en vervolgens te boek te stellen, maken dat je als lezer nog meer bij het verhaal betrokken wordt.
Sander de Vaan
Tom s Eloy Mart¡nez: Santa Evita.
Uit het Spaans vertaald door Harrit Peteri.
Anthos/Icarus; 369 pagina's;  49,90.
ISBN 90 414 0088 5.

Foto
	Eva Per¢n


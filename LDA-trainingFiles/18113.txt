 AOT verkoopt deel BHI aan Van der Moolen. 
 AMSTERDAM, 18 feb (Reuter) - Amsterdam Options Traders NV (AOT) heeft meegedeeld dat zij een pakket van 20 procent in Brondgeest van Hees Interdealer Broker BV verkoopt aan Van der Moolen NV. 
 Als gevolg van die transactie heeft Van der Moolen nu 70 procent van BHI in eigendom en AOT nog 30 procent. 
 In het verleden hebben beide bedrijven afspraken gemaakt, waarbij werd vastgelegd dat in 1997 een van de twee een meerderheidsbelang zou nemen in BHI. 
 AOT heeft besloten zo'n meerderheidsbelang niet na te streven, aldus het bedrijf in een persbericht. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

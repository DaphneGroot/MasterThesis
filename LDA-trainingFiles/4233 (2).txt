Lessen.
Lessen (Frans: "Lessines") is een stad in de Belgische provincie Henegouwen. Lessen telt ruim 18.000 inwoners. De stad is gelegen aan de Dender, tussen Aat en Geraardsbergen en ongeveer 38 kilometer ten zuidwesten van Brussel.
Lessen is befaamd om haar porfiergroeven en heeft als toeristische bezienswaardigheden onder meer het Gasthuis Onze-Lieve-Vrouw met de Roos (Frans: "Hôpital Notre-Dame à la Rose"), dat tot een paar decennia geleden als ziekenhuis in gebruik was en, nu ingericht als museum, een mooi beeld geeft van de verschillende genees- en verzorgingswijzen door de eeuwen heen.
Kernen.
Lessen bestaat naast het stadscentrum zelf nog uit de overige deelgemeentes Ghoy, Lessenbos ("Bois-de-Lessines"), Ogy, Papegem ("Papignies"), Twee-Akren ("Deux-Acren"), Wannebeek ("Wannebecq") en Woelingen ("Ollignies"). De dorpjes Wannebeek en Papegem waren al in 1965 tot één gemeente samengevoegd.
Kaart.
Lessen, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Sport.
Lessen telt zo'n 32 sportclubs waaronder een judoclub en een duikclub.
Resultaten gemeenteraadsverkiezingen sinds 1976.
(*) 2012: IC-RL, L. EN W.
Bestuur 2013-2018.
Het bestuur van Lessen bestaat uit een coalitie van PS met Ensemble (de lijst van de MR) en Oser-cdH.

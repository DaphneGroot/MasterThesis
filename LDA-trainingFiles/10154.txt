Oude Wereld.
De Fra Mauro-wereldkaart,een historische kaart van de Oude wereld.
Met het begrip de Oude Wereld worden de continenten bedoeld die in Europa bekend waren voor de Europese ontdekkingen vanaf 1492. Dit zijn Europa, Afrika en Azië.
Met de Nieuwe Wereld worden Noord- en Zuid-Amerika en Oceanië bedoeld.
Biologie.
Het begrip wordt soms nog gebruikt, bijvoorbeeld om het verschil aan te geven in soorten dieren: de Apen van de Oude Wereld en die van de Nieuwe.
Cultuur en politiek.
Ook om verschillen in cultuur en politiek aan te duiden worden deze begrippen nog steeds gebruikt.
Wijnen.
In de wijnwereld wordt een ander onderscheid gemaakt in de nieuwe en de oude wereld. Europese wijnen noemt men "oudewereldwijnen" en wijnen uit onder andere Zuid-Amerika, Australië, Californië, Libanon en Zuid-Afrika noemt men "nieuwewereldwijnen".

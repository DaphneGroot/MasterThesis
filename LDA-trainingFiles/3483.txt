	Veelbelovende Van Saueers wint cabaretfestival
	Camerettenfestival, Luxortheater Rotterdam
De Amsterdamse stand up-comedian Eric van Sauers heeft het cabaretfestival Cameretten gewonnen. Hij kreeg zowel de jury- als de publieksprijs. Het was een finale van drie genres. Naast stand up-comedy was Rob Urgert (tweede prijs) de verhalenverteller, het Groningse dameskwartet Vrouw Holland vertegenwoordigde het traditionele muzikale cabaret.
Het niveau van de avond was redelijk, met Vrouw Holland als uitschieter naar beneden. Niet ten onrechte wenste de jury de vier dames 'een pittige, eigentijdse regisseur' toe. 
 Van de drie finalisten heeft Eric van Sauers ongetwijfeld de beste kansen om verder te komen. Zijn grote voorbeeld is Richard Pryor. Met hem deelt hij het vermogen om zichzelf tot op de grond toe af te branden, waarmee zoveel krediet wordt opgebouwd dat ook de rest van de wereld neergemaaid kan worden.
Stand up-comedians hebben doorgaans maar n onderwerp. Ofschoon seks ook in Sauers' repertoire een wezenlijk onderdeel is, ontroerde hij met een verhaal over zijn vader die hem tijdens de maanlanding uit bed haalde. De manier waarop hij deze schijnbaar ongecompliceerde jeugdherinnering vertelde deed denken aan de stijl van Theo Maassen, de presentator van de avond, die zeven jaar geleden Cameretten won. En als je met hem kunt worden vergeleken, zit het wel goed.
Patrick van den Hanenberg


 MULTITECHNIC NEEMT HENGSTLER OVER. 
     AMSTERDAM, 1 okt (Reuter) - Multitechnic NV in Vilvoorde, 
 Belgie, een meerderheidsdeelneming van Geveke NV, en Hengstler 
 GmbH in Aldingen, Duitsland, hebben overeenstemming bereikt over 
 de overname door Multitechnic van alle aandelen in Hengstler 
 Belgium BVBA en Hengstler Nederland. 
     Hengstler Belgium en Hengstler Nederland zijn de 
 verkoopmaatschappijen van Hengstler in Belgie en Nederland voor 
 producten van Hengstler. Het programma omvat tellers, sensoren, 
 encoders en relais. 
     De omzet van beide ondernemingen voor 1995 bedroeg ongeveer 
 5 miljoen gulden welke werd gerealiseerd door 11 medewerkers. 
     -- redactie Amsterdam, +020 - 504 5000. 
 (c) Reuters Limited 1996. 

	Met een slap bovenlijf de beste van de wereld
	Van onze verslaggever
John Volkers
 EINDHOVEN
Aan de overwaardering van de Nederlandse volleybalploeg - een normaal verschijnsel na Olympisch goud - doet aanvoerder Peter Blang niet mee. 'Vanaf de kant kan Ron Zwerver gezellig roepen dat we Europees kampioen worden omdat we dat aan onze stand verplicht zijn, maar Ron heeft makkelijk praten. Hij heeft zijn handen van het team afgetrokken.'
Leer Peter Blang de beste stuurlui aan de wal kennen. 'Op die manier praat ik ook makkelijk over het vrouwenteam; zo van: ze hadden dit zus en zo moeten doen. Heus, als Ronnie had meegespeeld dan had hij heel anders gepraat.'
Hij imiteert zijn vriend met een zogenaamd praatje uit de kleedkamer. Met verdraaide stem: 'Jongens, we focussen ons op de eerste wedstrijd. En daarna is de tweede wedstrijd het volgende belangrijke doel. Nee, als Zwerver had meegespeeld dan had je hem niet gehoord over al die wedstrijden voor de halve finales, die volgens hem, nu niks zouden voorstellen.'
Het Nederlands volleybalteam van dit moment is minder sterk dan de gouden ploeg van Atlanta. Blang stelt het onomwonden vast. 'Met de Olympische kampioensploeg speelden we twee jaar in dezelfde samenstelling. We hoefden elkaar helemaal niets uit te leggen.
'In de slotweek van Atlanta steeg iedere speler boven zichzelf uit. Tegen Oekrane had ik vandaag voor het eerst het gevoel dat ons ploegspel weer van Olympisch gehalte was, maar ik wil ook weten hoe we ons houden als we onder druk komen te staan.'
'Onze ups kunnen we wel halen, maar we moeten zorgen dat onze dalen niet te diep zijn. Het vorige team, met Van der Meulen en met Zwerver, twee unieke, onvervangbare spelers, had het vermogen om op vijftig procent van zijn krachten, het basisniveau, toch alle teams buiten de top-4 van de wereld aan te kunnen.'
De verminderde kracht is het uitvloeisel van de nieuwbouw van het team. 'Zelf heb ik, doelbewust, vier, vijf maanden stil gestaan. En ik ben nu zes weken met deze ploeg bezig. We hebben nog maar heel weinig sets in de benen. Bovendien is het team in vergelijking met vorig jaar compleet veranderd. De spelers komen nu uit heel andere hoeken.
'Van der Meulen is als libero door Schuil vervangen. Grtzen speelt op de positie van Zwerver en Nummerdor op de plaats van Grtzen. En in het midden hebben Held en Van de Goor van positie gewisseld. Dat is ontstaan in de maanden waarin Latuhihin als spelverdeler optrad, tijdens de World League. Ik heb aan dat hele nieuwe team moeten wennen. We blijven mensen en dit is een sport van millimeters, van precisiewerk.'
Blang heeft wel vertrouwen in de nieuwkomers. 'Schuil en Nummerdor moeten ook door een fase heen waarin veel van hen wordt gevraagd en waarin ze nog veel verteld moet worden. Bas van de Goor en Grtzen hadden dat een paar jaar geleden ook. Guido heeft het zwaar te verduren gehad. En nu zijn hij en Bas plots gerenommeerde krachten die hun waarde inmiddels bewezen hebben. Dat zijn ze mede geworden door die geroutineerde spelers om hen heen, die hen voortdurend corrigeerden. Van wie ze het kunstje konden afkijken. Zo zal het ook nu weer gaan.'
De langste spelverdeler van de wereld, 2.06, heeft het zelf ook allemaal meegemaakt. 'In 1985 zat ik bij het Europees kampioenschap in Nederland op de tribune, thuis in Voorburg, in de Vliegermolen. Zag ik Fabio Vullo spelen, bij de Italianen. Die was 1.96 maar de beste spelverdeler die er was.
'Toen kreeg ik het vertrouwen dat ik met mijn lengte als spelverdeler ook uit de voeten zou kunnen. Tot dat moment was dat een vraagteken. Spelers met mijn lengte en met mijn postuur stonden voor andere dingen in het veld dan een balletje op te gooien. Ik had een stevig onderwerk, maar ook een slap bovenlijf. Ik was niet zo geschikt om te timmeren.
'Ik miste dat EK in eigen land als spelverdeler omdat de naturalisatie van Avital Selinger drie maanden voor dat toernooi rond kwam. Hij was Isralir, maar een goed woordje van Marco Brouwers bij de FIVB deed wonderen. Raterink en Selinger werden de spelverdelers, maar ik ervoer dat niet als een ramp. Ik kon nog niet zoveel.'
Twaalf jaar later kan Blang bijna alles, op het vlak van de set-up. In '96 werd hij al spelverdeler in het wereldteam gekozen. Tofoli, Diago en Mauricio Lima gingen hem voor. In zijn eigen ploeg is hij nog de enige die over is van de gouden lichting die in 1986 haar oorsprong vond.
'Posthuma, Grabert en Zwerver zijn nu ook uit de nationale ploeg. De eerste twee zijn zelfs helemaal gestopt. Met Ron ga ik samen spelen bij Treviso, nog n keer bij een topclub. Daar verheug ik me op. Heimwee naar die oude tijden heb ik overigens niet meer hoor.
'Die beginperiode was allesbehalve leuk. De trainingen waren erg zwaar: het was nodig voor de ontwikkeling van onze techniek en motoriek. Zelf hadden we de kennis en de voorbeelden niet. Arie Selinger bracht die in. Hij wist dat onze lengte bepalend was. Hij heeft ons geleerd die lange massa te cordineren. Maar ik vond het een regelrechte nachtmerrie. Ik ging met lood in de schoenen naar de training.'
'Het was ook allemaal zo voorgeprogrammeerd. Dinsdag was een aanvalsdag, dat vinden wij Nederlanders lekker. Wij zijn volleyballers die er graag in kleunen, creatief zijn. Maar woensdag was verdedigingsdag; een regelrechte ellende voor mensen met onze lengte.'
De training moet vooral leuk zijn; de Oost-Europese doctrine was in Nederland niet de weg, het Amerikaanse powervolleybal was wel een begaanbare route voor de gemotiveerde kerels van Selinger. 'De leukste trainingen waren, ook onder Alberda, als we dingetjes aan het uitvinden waren. De optie van vijf aanvallers in n rotatie, meer kunnen het er nooit worden, bood iedereen vreselijk veel plezier.
'Zelfs die lange Posthuma wilde de pipe nog leren slaan, onze centrale drie-meteraanval dus. Ik hoor ze nog allemaal om me heen roepen. Met die jonge honden-mentaliteit is het makkelijk vol te houden. Het maakt het spel ook aantrekkelijk, maar ik moet zeggen dat het nu wel moeilijk is geworden weer nieuwe dingen uit te vinden.
'Ik concentreer me op de hele snelle, lange steek op Grtzen. Op linksvoor valt hij aan, ik moet dan echt de snelheid maximaliseren. Het andere nieuwe is om Nummerdor op rechtsvoor te lanceren. Hij slaat graag rechtdoor. Zulke jonge spelers goed bedienen is een uitdaging.'
De beginnersgeest onder Toon Gerbrands bevalt Blang bijzonder. 'Hij is rechtuit, zegt klote als het slecht is. Maar laat mij mijn keuzes doen. Hij respecteert zijn spelers. Ik heb met Bebeto gewerkt, de Braziliaan die nu Itali coacht. Het was in mijn Parma-tijd. Die is ook een grote spelverdeler geweest en wilde zich steeds met mijn spel bemoeien. Hij is een Zuid-Amerikaan: hosanna als er wordt gewonnen, in zak en as bij een nederlaag.'
Met Alberda werkte Blang jaren met plezier, maar de Olympische cyclus van vier jaar is n jaar te lang, stelt de kritische topspeler vast. 'Drie jaar is ideaal. Bij Parma werden we twee jaar achter elkaar kampioen, het derde jaar begon het gedonder. Ik moest nog twee jaar blijven om mijn geld te krijgen.
'Bij het Nederlands team is zo'n eerste jaar, n zomer feitelijk, zo voorbij. Zowel onder Alberda als nu onder Gerbrands was dat het geval. Maar in het tweede jaar leer je de aard van het beestje wel kennen. Het derde jaar begin je je te ergeren en in het vierde jaar is in de verhouding coach-spelers te moeilijk. Daarom heb ik ook gezegd dat Alberda zeker niet langer had kunnen blijven.
'Als ik lees dat spelers het zo goed met elkaar kunnen vinden, schiet ik in de lach. Het is niet waar. Zelfs als je bevriend bent, zoals Zwerver en ik, dan heb je lastige perioden. Dat je je stevig aan elkaar ergert. We hebben in Atlanta niet voor niets met twaalf spelers om tafel moeten zitten.'
Blang is ondanks zijn leeftijd van plan Sydney 2000 te halen. Iedereen denkt dat hij dan op de tribune zal zitten. 'Ik ben nog nooit in Australi geweest. Ik wil er heen.' De kans dat hij dat als official (assistent chef-de-mission naast Alberda?) of als trainer (assistent van Gerbrands) doet is groter dan een een laatste stunt als spelverdeler.
'Maar ik sluit het niet eens uit. Mijn onderstel doet het nog steeds goed. Ik heb steeds minder blessures. Mijn motivatie is ook weer goed. Ik doe al jaren dingen naast het volleybal, dat heb ik nodig om de sport leuk te blijven vinden.
'Bij Moers was mijn motivatie ernstig afgenomen. Ik speelde er in totaal maar 21 wedstrijden. Het was een competitie van niks. En dan dat reizen. Met de bus acht uur naar Mnchen of Berlijn en vervolgens acht uur terug. Ik had echt het idee van ''het is voorbij''.
'Ik had geen zin meer om lekker te gaan trainen. En de spelers deden het ook niet goed. Dan zien je er als spelverdeler ook uit als een doetje. Sisley Treviso is een topclub, een buitenkans. Ik volg daar Tofoli op. Ik heb een contract voor een jaar om te zien of ik het nog leuk vind. En een optie voor nog een jaar. Volgens Zwerver moeten we kampioen worden. Want die wil nog een nieuw contract afsluiten.'
Blang wil de winter in Noord-Itali ervaren, om te kijken of hij zijn nieuw gebouwde huis in Oegstgeest en zijn aanstaande nieuwe familiestatus zal kunnen missen. Treviso en Oranje hoeven niet te wanhopen. 'Mijn tijd is nog niet gekomen: ik kan nog wel even mee.'

Foto
	Peter Blang: 'Dit is een sport van millimeters, van precisiewerk.' FOTO GUUS DUBBELMAN - DE VOLKSKRANT


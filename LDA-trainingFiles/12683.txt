Superoxide.
Een superoxide is een chemische verbinding die het superoxide-ion formula_1 bevat.
Naast het superoxide-ion bevat de verbinding in de regel een alkali- of aardalkalimetaal-ion.
Superoxiden zijn reactieve en sterke oxidatoren, reactiever dan peroxiden. Het formula_1 superoxide-ion is een radicaal, dat een ongepaard elektron bevat en daarom paramagnetische eigenschappen heeft. Formeel heeft elk zuurstofatoom in het superoxide-ion een oxidatietoestand van -1/2. In werkelijkheid, zoals kan afgeleid worden uit de Lewisstructuur (zie figuur), hebben beide zuurstofatomen een andere oxidatietoestand: eentje heeft oxidatiegetal 0, het andere heeft oxidatiegetal -1.
Als gevolg van de biologische oxidatieve reacties, kan ook superoxide-ion als bijproduct in cellen ontstaan. Dit is een zeer reactief deeltje. Het deeltje wordt dan ook zo snel mogelijk, voor het schade kan aanrichten, door het enzym superoxidedismutase opgeruimd. Superoxide wordt in verband gebracht met allerlei ziekten en het verouderingsproces. Het enzym superoxidedismutase dat superoxide laat reageren tot zuurstof en waterstofperoxide, is voor zover bekend het snelste enzym.

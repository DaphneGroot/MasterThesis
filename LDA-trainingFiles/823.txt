	Weduwe van Albanese dictator vrijgelaten
	Reuter, AFP, ANP
TIRANA
Nexhmije Hoxha, de weduwe van de Albanese dictator Enver Hoxha is vrijdag vrijgelaten. Zij was in 1993 tot elf jaar gevangenisstraf veroordeeld wegens machtsmisbruik en verduistering van overheidsgeld. De conservatieve president Sali Berisha heeft haar straf aanzienlijk bekort.
Hoxha regeerde als stalinistische dictator vanaf het einde van de Tweede Wereldoorlog. Tijdens zijn heerschappij in het armste en meest ge√Øsoleerde land van Europa genoten zijn familieleden allerlei privileges. Na de dood van haar man in 1985 speelde Nexhmije Hoxha een belangrijke rol in de politiek. Een volksopstand maakte in december 1990 een einde aan het regime.



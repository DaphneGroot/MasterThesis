Maagd (sterrenbeeld).
Maagd ("Virgo", afkorting Vir) is een sterrenbeeld aan de hemelequator, liggende tussen rechte klimming en en tussen declinatie. Het bevat de ecliptica en is ook een teken van de dierenriem, de zon staat hier van 16 september tot 31 oktober.
Wat is er verder te zien?
In het noordelijk gedeelte van het sterrenbeeld zijn vele extragalactische stelsels te vinden, de zogenaamde Virgocluster. Daar bevindt zich ook de radiobron Virgo A.
Van 7 tot 18 april, met een maximum op 12 april lijkt de meteorenzwerm de Virginiden uit dit sterrenbeeld te komen.
Wanneer het best te zien?
De verschillende sterrenbeelden zijn slechts waarneembaar wanneer ze vanaf de Aarde gezien niet in dezelfde richting staan als de Zon. Omdat de Aarde in een jaar rond de Zon reist is er voor elk sterrenbeeld dus een periode waarin het beter kan worden waargenomen. Maagd is na Waterslang het grootste sterrenbeeld maar kan toch vrij moeilijk te herkennen zijn doordat er behalve Spica maar weinig heldere sterren deel van uitmaken. In het algemeen is voor de meeste waarnemers de beste periode voor observatie april tot juni. De beste tijd om deze sterrengroep te zien is eind mei omstreeks negen uur 's avonds.

Leek (christendom).
Met leek wordt in de hiërarchie van de Katholieke Kerk iedereen bedoeld die geen wijding tot bisschop, priester, zuster of diaken heeft ontvangen. Het begrip leek wordt ook gebruikt binnen sommige kerken van de Oosters-Orthodoxe Kerk.
Algemeen en bijzonder priesterschap.
Volgens de Kerk oefent de leek, als onderdeel van Gods Volk en lidmaat van het mystiek Lichaam van Christus, het algemene priesterschap uit, dat met het doopsel begint. Het bijzonder priesterschap van de bisschoppen, priesters en diakens ontleent zijn betekenis aan het algemene priesterschap van de leken, zonder ervan afgeleid te zijn. Deze beide vormen van priesterschap zijn op elkaar aangewezen. Deze complementariteit is vastgelegd in de constitutie van de kerk "Lumen Gentium", een constitutie van het Tweede Vaticaans Concilie.
Laïcale spiritualiteit.
Binnen de Katholieke Kerk zijn verschillende vormen van georganiseerde lekenspiritualiteit. Zo zijn er veel vormen van religieus leven (zuster- en broedercongregaties) van mensen die geen priesterlijke wijding hebben ontvangen. In de Oosters-Orthodoxe Kerk worden deze overigens niet tot de leken gerekend.
Ook zijn er verschillende seculiere instituten.
Pastoraal werk(st)er.
Ook pastoraal werkers zijn leken. Zij hebben immers geen wijding ontvangen.

Kim Appleby.
Kim Appleby (Hackney, 28 augustus 1961) is een Britse zangeres. In de jaren 80 had ze samen met haar zusje Melanie (11 juli 1966 - 18 januari 1990) succes als Mel & Kim. Samen scoorden ze hits als "Showing out (get fresh at the weekend)", "Respectable", "F.L.M." en "That's the way it is". Tot tweemaal toe bereikten zij een nummer-1-notering in de Nederlandse hitparade.
Begin jaren 90 scoorde ze solo hits met "Don't Worry", "G.L.A.D". en "Mama". In 1993 bracht ze het album "Breakaway" uit, dat echter flopte. Ze probeerde het opnieuw in 1994 met de single "Free Spirit", maar ook was dit geen succes.
Kim is gestopt als zangeres maar produceert en schrijft nog wel voor andere artiesten. Ook heeft ze de afgelopen jaren gewerkt als actrice (bijvoorbeeld "Docters" (BBC, tv) en in het theater met "De vaginamonologen") en heeft ze een tijdje gewerkt als E-Jay voor het eerste Internet-radiostation Stormlive. Op muzikaal gebied heeft ze in 2005 met de Duitse DJ Tonka op zijn album "84" nog twee nummers ("Believe" en "Follow You") opgenomen en uitgebracht.

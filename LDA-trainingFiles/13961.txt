Boulderen.
De Duitse Dorothea Karalus tijdens het wereldkampioenschap boulderen in 2012
In de klimsport is een boulder een korte, vaak erg moeilijke, route op een relatief kleine rots, steen of kunstmatig gebouwde muur.
Bij boulderen wordt, net als bij routeklimmen, de Franse gradatie aangehouden. Een bouldergradatie is echter anders dan die van een lange route. Vaak wordt gezegd dat de waardering van een boulder (bv 6a) even moeilijk is als de "crux" uit een route die drie gradaties hoger ligt (dus 6b+).
Het bouldergebied bij uitstek is Fontainebleau in Frankrijk ten zuidoosten van Parijs. Het gebied ligt vol rotsblokken met duizenden routes. Indoorboulders zijn terug te vinden in de meeste klimhallen.
Het spotten bij het boulderen bestaat uit het opvolgen van de klimmer om hem bij een mogelijke val zo te leiden dat hij veilig neer komt. Het aantal ongevallen die zich bij het boulderen voordoen, toont aan dat dit een niet te onderschatten veiligheidsvoorzorg is bij het boulderen.
Boulderen in competitieverband.
Een boulder is voltooid wanneer de klimmer de eindgreep met beide handen stabiel kan vasthouden en de scheidsrechter dit heeft erkend door "ok√©" te zeggen. Een zonegreep (ook wel bonus) wordt toegekend wanneer de klimmer deze stabiel kan vasthouden. Een voltooide boulder impliceert altijd het behalen van de zonegreep, ook wanneer deze niet gebruikt werd.

Landerd.
Landerd () is een gemeente in de provincie Noord-Brabant gelegen in de Peelrand. De gemeente telt inwoners (, bron: CBS) en heeft een oppervlakte van 70,68 km² (waarvan 0,32 km² water) dat tot het landelijk gebied binnen de Stedelijke Regio Oss behoort. Het dorp Zeeland ligt echter dicht bij de Stedelijke regio Uden-Veghel.
Deze (nieuwe) gemeente is na een gemeentelijke herindeling ontstaan per 1 januari 1994.
Buurtschappen.
Brand, Duifhuis, Graspeel, Hoefkens, Hooge Heide, Kreitsberg, 't Mun, Nabbegat, Slabroek, Trent, Voederheil, Witte Dellen en Zevenhuis
Geschiedenis.
Vanwege een gemeentelijk herindeling begin jaren 1990 in Noordoost-Brabant is de gemeente Zeeland samengevoegd met de gemeente Schaijk, waarvan ook Reek deel uitmaakte tot een nieuwe gemeente Landerd, die per 1 januari 1994 werd gesticht.
Het raadhuis (gemeenteraad/representatie) bevindt zich in Schaijk. Het gemeentehuis (kantoor) is in Zeeland gevestigd.
Toponymie.
De naam "Landerd" heeft betrekking op een historische landweer of linie van die naam. Deze liep door het moeilijk toegankelijke gebied van de Gaalse Heide ongeveer op de grens van Schaijk en Reek. Het was een wal voorzien van een gracht. Ze deed dienst bij het Beleg van Grave in 1674, toen de Franse bezettingsmacht in Grave door de Staatsen belegerd werd.

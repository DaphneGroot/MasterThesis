Ministerie van Justitie.
Het ministerie van Justitie is een afdeling van een overheid waar het beleid van de regering wordt uitgevoerd met betrekking tot de rechtsorde in een land. De taakomschrijving verschilt per land en kan onder meer betrekking hebben op wetgeving, preventie, handhaving, strafoplegging en slachtofferzorg. Aan het hoofd van het ministerie van Justitie staat de minister van Justitie die de leiding heeft over het ministerie.

 NEDCON ZIET MINSTENS GELIJK 2E HALFJR. 
 DOETINCHEM, 26 aug (Reuter) - Magazijninrichter Nedcon Groep NV verwacht in 1996 ondanks een lagere halfjaarwinst een beter jaarresultaat te zoeken dan in 1995 toen netto 0,7 miljoen gulden werd verloren. 
 Het bedrijf verwacht dat de winst in de tweede helft van dit jaar minstens gelijk zal zijn aan de 1,3 miljoen gulden die in de eerste helft van 1996 werd verdiend. 
 In het eerste halfjaar steeg Nedcons omzet met 27 procent tot 52,2 miljoen gulden maar de netto winst daalde met drie ton tot 1,3 miljoen. 
 Halverwege dit jaar was er een orderportefeuille van 63,7 miljoen gulden, vergeleken met 41,9 miljoen in 1995. 
 Van de huidige portefeuille is 42,3 miljoen gulden bestemd voor uitvoering in het nu lopende jaar en de resterende 21,4 miljoen voor overloop naar 1997. Medio vorig jaar was er een overloop naar 1996 van 5,6 miljoen gulden. 
 Volgens Nedcon is de omzetgroei in het eerste halfjaar vooral geboekt op de exportmarkten. 
 Daarbij deed vooral de Britse markt het goed maar de omzet in Duitsland bleef gelijk door prijsdruk en uitblijvend herstel van volumes. 
 De Tsjechische vestiging heeft qua omzet en produktiewaarde "bescheiden positief" aan het halfjaarresultaat bijgedragen, aldus de directie. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

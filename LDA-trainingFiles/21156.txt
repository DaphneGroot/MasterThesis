Manuel Bosboom.
Manuel Bosboom (24 januari 1963) is een Nederlandse schaker met de titel van Internationaal meester. Manuel Bosboom is een schaakspeler die in het bijzonder erg sterk speelt in zogenaamde snelschaakpartijen, waarin de spelers hun partij moeten spelen met een korte bedenktijd van vijf minuten of minder.
Zo won hij in Wijk aan Zee tijdens zo'n snelschaakpartij van de toenmalige wereldkampioen Garri Kasparov.
Verder is Manuel Bosboom vermaard om zijn originele behandeling van het schaakspel en van de opening in het bijzonder. Thans speelt hij bij de schaakvereniging "En Passant" in Bunschoten.
Simbase.
In de schaakdatabank Simbase staan 855 partijen (peildatum maart 2004) die door Manuel Bosboom gespeeld zijn: hij won 373 partijen, hij verloor 252 partijen en 230 partijen eindigden in een remise. Zijn winstpercentage is 57.

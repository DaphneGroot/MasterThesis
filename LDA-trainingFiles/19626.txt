Zwarte dwergmeerval.
De zwarte dwergmeerval ("Ameiurus melas") is een exotische vis die voorkomt in de wateren van de Benelux. Van oorsprong komt hij uit het oosten van de Verenigde Staten.
De zwarte dwergmeerval kan een lengte bereiken van 20/30 cm met een maximum van 45 cm en kan tot 5 jaar oud worden.
Ecologische betekenis.
De zwarte dwergmeerval kan zich in onze wateren voortplanten, het effect dat deze vis zal hebben is nog niet duidelijk. De zwarte dwergmeerval is voorzien van stekels die hij opzet als hij aangevallen wordt. De stekels zijn bovendien giftig.
Hij kan goed tegen troebel, zuurstofarm water.
Vijvers en aquaria.
De zwarte dwergmeerval is niet geschikt voor het gebruik in vijvers omdat hij 's nachts actief is en op de bodem niet opvalt. Bovendien zal hij als hij groter wordt vis eten. Hij is echter zeer geschikt voor in aquaria.
Er is een albino variant bekend van deze vis.
Visserslatijn.
De vis laat zich makkelijk vangen en in Amerika wordt hij graag gegeten.

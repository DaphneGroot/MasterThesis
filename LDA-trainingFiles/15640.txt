Willebroek.
Willebroek is een plaats en gemeente in de provincie Antwerpen. De gemeente telt ruim 25.000 inwoners. Willebroek is de hoofdplaats van het gelijknamige gerechtelijk kanton, maar behoort tot het kieskanton Mechelen.
Kernen.
Naast Willebroek zelf bestaat de gemeente nog uit de deelgemeenten Blaasveld, Heindonk en Tisselt. Ten noorden van het centrum van Willebroek, tegen de Rupel, ligt het gehucht Klein-Willebroek.
Hydrografie.
Willebroek ligt nabij de Rupel en wordt doorsneden door het Zeekanaal Brussel-Schelde.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Willebroek maakt deel uit van het kieskanton Mechelen, gelegen in het provinciedistrict Mechelen, het kiesarrondissement Mechelen-Turnhout en ten slotte de kieskring Antwerpen.
Sinds 1921 was de socialistische partij steeds de grootste en was de burgemeester steeds socialistisch. Na de verkiezingen van 2012 is N-VA de grootste.
Legislatuur 2007 - 2012.
Grote winnaar van de verkiezingen van 2006 werd Willebroek Anders. De partij haalde bijna 20%, goed voor 5 raadsleden.
In 2008 maakten de drie raadsleden van Willebroek Anders (Luc Spiessens, Leo Walbers en Ronny Somers) hun overstap naar N-VA bekend, ook een voormalig verkozene van het Vlaams Belang (Yolande Emmerechts) maakte de overstap naar N-VA. Eerder maakte ook Myriam Van Epperzeel reeds de overstap van Willebroek Anders naar N-VA. Hierdoor kreeg de partij 6 raadsleden, een meer als kartelpartner CD&V. De partij Willebroek Anders werd hierop ontbonden.
Legislatuur 2013 - 2018.
Burgemeester is Eddy Bevers (N-VA). Hij leidt een coalitie bestaande uit Open Vld- N-VA en CD&V. Samen vormen ze de meerderheid met 15 op 27 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde meerderheid staan vetjes afgedrukt (*)1976: AMADA (0,31%) / 1982: GMB (0,45%), TRO.SOC (0,56%)

 BEHEERD VERMOGEN GREENFIELD CAPITAL STIJGT IN H1. 
 UTRECHT, 1 okt (Reuter) - Greenfield Capital Partners BV investeringsmanagers in Utrecht zag het beheerde vermogen in de eerste zes maanden van 1996 stijgen tot 760 miljoen gulden versus 600 miljoen ultimo 1995. 
 Van die groei is 50 miljoen gulden toe te schrijven aan toevertrouwd nieuw kapitaal. 
 De werkelijke performance van het beheerd vermogen bedraagt over de eerste zes maanden van 1996 derhalve 110 miljoen, of 18 procent, aldus het bericht. 
 De vooruitzichten voor de tweede helft van 1996 worden door de directie positief beoordeeld. 
 Belangrijk nieuwe transacties worden voor deze periode niet verwacht, aldus Greenfield Capital Partners. 
 - redactie Amsterdam +020 - 504 5000. 
 (c) Reuters Limited 1996. 

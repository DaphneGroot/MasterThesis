	Vaksbondsleiders Korea verlaten kathedraal
	AP, Reuter
SEOUL
De Zuid-Koreaanse vakbondsleiders, die bijna een maand doorbrachten bij de Myongdong-kathedraal in Seoul, hebben vrijdag hun kamp opgebroken. 'We verlaten de kathedraal', zei Kwon Young-kil, leider van de verboden Confederatie van Vakbonden, die stakingen organiseerde tegen de arbeidswet die onder meer het ontslagrecht verruimt.
Kwon en zijn medewerkers vluchtten eind december het kerkterrein op om aan arrestatie te ontkomen. Afgelopen dinsdag verklaarde president Kim Young-sam dat de arrestatiebevelen tegen de stakingsleiders waren opgeschort. De president heeft ook toegezegd dat hij de arbeidswet opnieuw in het parlement zal brengen, maar de bonden eisen onmiddellijke intrekking. Kwon kondigde verdere acties aan.
Elf leiders van het studentenprotest in augustus vorig jaar hoorden vrijdag celstraffen tegen zich eisen variÃ«rend van vier tot tien jaar. Van de 5500 studenten die werden aangehouden, zijn er 444 aangeklaagd wegens openlijke geweldpleging.


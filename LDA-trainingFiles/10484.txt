Sawielly Tartakower.
Sawielly Grigorevitsj Tartokower (Russisch:) (Rostov aan de Don (Rusland), 22 februari 1887 - Parijs, 4 februari 1956) was een Pools schaker. Zijn naam wordt ook wel gespeld als Savielly Grigorievitch Tartakower, Savellij Tartakover, Xavier Tartakower en andere varianten.
Biografie.
Rond zijn tiende leerde hij het schaken van zijn vader. In 1899, op veertienjarige leeftijd, vertrok hij naar Wenen waar hij het examen gymnasium deed in 1904. Hem werd de schaakmeestertitel toegekend in 1906, toen hij in Neurenberg als nummer een eindigde in een internationaal toernooi met vijftig deelnemers. In 1909 promoveerde hij tot doctor in de rechten aan de universiteit van Wenen. Wenen was in die tijd de schaakhoofdstad van Europa; de Wiener Schachklub was een beroemde en toonaangevende schaakvereniging waar hij veel sterke schakers leerde kennen. Hij stond bekend als een eerlijk man, maar met een opvliegend karakter.
Tartakower maakte twee wereldoorlogen mee, in de eerste raakte hij gewond. Via Polen vertrok hij op latere leeftijd naar Frankrijk, waar hij in WO II als luitenant onder Charles de Gaulle diende. Vanaf 1924 woonde hij in Parijs, waar hij erelid werd van verscheidene Franse schaakverenigingen.
Toernooien en matches.
Tartakower tegen Emanuel Lasker (New York, 1924)
Naast toernooioverwinningen won hij ook matches tegen Spielman, Réti, Lilienthal en Paul Johner.
Kort na de Tweede Wereldoorlog speelde Tartakower in Rotterdam bij Lever Brothers & Unilever (thans Unilever) een simultaanwedstrijd tegen ruim dertig schakers. In december 1931 speelde hij, ook in Rotterdam, een vierkamp; andere deelnemers waren Colle, Landau en Rubinstein. Tartakower eindigde toen als 3e met 2½ uit 6.
Schaaktheorie.
De schaakwereld heeft hij met talrijke nieuwe ideeën verrijkt. Hij speelde bij voorkeur onbekende openingsvarianten, meestal met succes. Hij was een groot kenner van de theorie van het eindspel.
Aforismen.
Tartakower stond bekend om zijn schaakaforismen, zoals
Journalistiek.
Naast schaken hield Tartakower zich bezig met schaakjournalistiek; hij schreef voor vele schaakperiodieken, onder meer de "Wiener Schachzeitung", "Les Cahiers de l'Echiquier Français", "Rotterdams Schaaknieuws" en "The Chess Review", wat hem de bijnaam "kampioen der schaakjournalisten" gaf.

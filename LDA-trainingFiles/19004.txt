Quiévrain.
Quiévrain is een plaats en gemeente in de Belgische provincie Henegouwen. De gemeente telt ruim 6500 inwoners.
Kernen.
Quiévrain heeft drie kernen: Quiévrain zelf, Baisieux en Audregnies.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2007-2012.
Het bestuur van Quiévrain bestaat uit een coalitie van PS en de lijst AC.
Sport.
Tot 2008 speelde in Quiévrain voetbalclub RUS Quiévrain, bij de KBVB aangesloten met stamnummer 70 en daarmee een van de oudere clubs van het land. Nu speelt in de gemeente nog AS Baisieux-Quiévrain 70.
Quiévrain is een plaats waar regelmatig postduiven gelost worden.
Spraakgebruik: "Outre-Quiévrain".
Bij het openen van de rechtstreekse spoorverbinding tussen Brussel en Parijs (1842) was het station Quiévrain de plaats waar de grenscontrole gebeurde. Zowel in België als in Frankrijk werd "voorbij Quiévrain" al snel een manier om naar het buurland te verwijzen. Op treinen vanuit Parijs gebeurde de controle feitelijk in het Franse station Blanc-Misseron, maar dit is nooit spreekwoordelijk geworden. De uitdrukking "outre-Quiévrain" heeft stand gehouden, ook al zijn de rechtstreekse treinen maar vijftien jaar langs daar gepasseerd.

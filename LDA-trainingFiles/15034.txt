Justus Vingboons.
Justus Vingboons (ca. 1620-ca. 1698) was een Amsterdamse architect.
Leven en werk.
Hij was de broer van de bekendere architect Philips Vingboons. Justus bouwde net als zijn broer in de stijl van het Hollands Classicisme. Zijn belangrijkste werk is Kloveniersburgwal 29 (het Trippenhuis) te Amsterdam, waarin het Hollandse Classicisme zijn zuiverste en rijkste uitdrukking vindt. De geheel zandstenen gevel is zeer rijk gedetailleerd en heeft acht kolossale Korinthische pilasters met cannelures: een unicum voor een woonhuis. Justus was ook werkzaam in Zweden, waar hij betrokken was bij de bouw van het Riddarhuset in Stockholm.
Voorbeelden van woonhuizen toegeschreven aan Justus Vingboons: Herengracht 257 (1661), Herengracht 390-392 (1665).

Toelkarem.
Toelkarem of Tulkarm (Arabisch: ‏طولكرم, "Ṭūlkarm") is een Palestijnse stad op de Westelijke Jordaanoever. Het ligt in het noordwesten van het gebied, ten noordoosten van Qalqiliya, dicht bij de grens met Israël en de stad Netanya, en op slechts 15 kilometer afstand van de Middellandse Zee. In 2007 had de stad 51.300 inwoners.
Eind 1995 werd het bestuur van de stad door Israël overgedragen aan de Palestijnse Autoriteit.

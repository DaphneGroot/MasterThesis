Overijse.
Overijse is een plaats en gemeente in de Belgische provincie Vlaams-Brabant en het arrondissement Halle-Vilvoorde. De gemeente ligt in het hart van de Druivenstreek en maakt deel uit van de landstreek Dijleland. Overijse telt ruim 25.000 inwoners(01/01/2017).
Kernen.
Naast Overijse-centrum bestaat de gemeente uit de gehuchten Maleizen, Terlanen, Jezus-Eik, Tombeek en Eizer. Overijse is in 1976 niet gefusioneerd met buurgemeenten, waardoor het geen deelgemeenten heeft..
Overijse en buurgemeente Hoeilaart vormen het hart van de Druivenstreek. Jaarlijks worden er in augustus druivenfeesten georganiseerd. Ook ligt Overijse in de landstreek Dijleland.
Bestuur 2013-2018.
Burgemeester is Dirk Brankaer (OV2002-N-VA-CD&V). Hij leidt een coalitie bestaande uit OV2002-N-VA-CD&V en Open Vld. Samen vormen ze de meerderheid met 18 op 27 zetels.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedruktDe rode cijfers naast de gegevens duiden aan onder welke naam de partijen telkens bij een verkiezing opkwamen.

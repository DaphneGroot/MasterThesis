Shanghai Knights.
Shanghai Knights is een actiefilm, uitgebracht in februari 2003. Hierin spelen Jackie Chan en Owen Wilson een duo dat de strijdt aangaat met Lord Nelson Rathbone, die verantwoordelijk is voor de dood van de vader van Chon Wong (Jackie Chan). Shanghai Knights is het vervolg op Shanghai Noon uit 2000. Die film speelde zich af in het Wilde Westen.
De verhaallijn werd geschreven door Alfred Gough en Jeff Millar. Bewerking van de film werd uitgevoerd door Malcom Campbell. De kledingverzorging was in handen van Anna Sheppard.
Verhaal.
In 1888 reizen Chon Wang en Roy O'Bannon (Jackie Chan en Owen Wilson) naar Londen.
Ze gaan daarheen om wraak te nemen op Lord Nelson Rathbone (Aidan Gillen). Rathbone is namelijk verantwoordelijk voor de moord op de vader van Wang. Natuurlijk belanden ze in Londen in heel wat situaties waar normale mensen liever niet zouden willen zitten maar dankzij de vechtkunsten van Chan redden ze zich overal uit.
Verder redden ze de koningin en haar familie van het complot van Rathbone om hen allemaal uit te moorden en natuurlijk nemen ze ook nog wraak op Rathbone.
Wanneer Chon Wangs vader, met wie hij geen contact meer had, vermoord wordt door een Chinese opstandeling reizen Chon en Roy naar Londen om wraak te nemen. De zuster van Chon, Lin, heeft dezelfde bedoelingen, en ontdekt een wereldwijd complot om de koninklijke familie te vermoorden, maar niemand wil haar geloven.
Met de hulp van een vriendelijke politieagent en een 10 jaar oud straatjochie zet de acrobatische Chon het Victoriaanse Engeland op stelten in zijn poging de dood van zijn vader te wreken, en Roy in toom te houden die zijn oog heeft laten vallen op zijn zus. Hilarische escapades en angstaanjagende avonturen staan de mannen te wachten als ze met de Big Ben, Madame Tussaud en Covent Garden in aanraking komen.

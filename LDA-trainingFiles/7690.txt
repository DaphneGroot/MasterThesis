Kor Mulder van Leens Dijkstra.
Kornelis Dirk (Kor) Mulder van Leens Dijkstra (Wier, 24 augustus 1917 â€“ 10 augustus 1989) was de eerste Nederlandse grootmeester correspondentieschaak; in 2003 waren er zestien.
Een correspondentiepartij is over het algemeen beter dan een bordpartij omdat de schaker meer tijd heeft voor zijn zet en ook meer gelegenheid heeft de partij te analyseren. Kor is driemaal kampioen correspondentieschaak van Nederland geweest, in 1946, 1947 en 1948, dat was dus voor de oprichting van de NBC. Hij heeft ook meegespeeld in het Axelson herdenkingstoernooi dat van 1984 tot 1993 gehouden werd: hij eindigde als zesde.
Hij woonde op een boerderij in Friesland waar vele honderden schakers hem in de loop der jaren bezocht hebben: hij had namelijk een fobie en geloofde te zullen sterven zodra hij zijn erf verliet. Kor kwam dus nooit onder de mensen en heeft het niet makkelijk gehad al was hij, dankzij de pootaardappelen, een miljonair.

Decennium.
Een decennium (meervoud: "decennia" of "decenniën") is een periode van tien jaar. Het woord is afkomstig van het Latijnse "decem", dat tien betekent, in combinatie met "annus" voor "jaar".
Het woord komt ook terug in het SI-voorvoegsel deci.
Naar analogie zijn er bij het indelen van de tijd in aansluitende perioden van 100 jaar (eeuw) en 1000 jaar (millennium) ook steeds twee voor de hand liggende systemen. Bij een consequente keuze van het systeem is er bij een millenniumwisseling tevens een eeuwwisseling, en bij een eeuwwisseling tevens een decenniumwisseling.
Trivia.
De leeftijd in hele jaren van personen en objecten wordt gerekend als het aantal volbrachte jaren. Een leeftijd 0 jaar betekent dat het eerste levensjaar nog niet geëindigd is. Het eerste decennium van de leeftijden bestaat weliswaar uit het eerste tot en met het tiende levensjaar, maar betreft dus de leeftijden 0 t/m 9. Zo bestaat het tweede decennium van een leven uit de leeftijden 10 tot en met 19, wat de levensjaren 11 tot en met 20 inhoudt.

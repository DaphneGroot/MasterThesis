	Leidse parochot gerestaureerd
	De Joodse Gemeente in Leiden is in het bezit van enkele bijzondere parochot: rijk versierde voorhangseldoeken die van oorsprong de afscheiding markeren tussen het Heilige en het Allerheiligste. Volgens de joodse traditie vormen de doeken in de synagoge de afscheiding tussen de Torarollen in het tabernakel en de gebedsruimte. De Leidse doeken komen deels uit het eigen bezit van de Joodse Gemeente (ze dateren uit 1899 en 1910) en deels van kleine joodse gemeenten die na de oorlog werden opgeheven en hun parochet aan de Leidse gemeente afstonden: Hoorn (1880), Heenvliet (1859), Ommen (1917) en Middelharnis (1904).
De kostbare doeken, die lange tijd in zorgelijke staat verkeerden, zijn in de jaren tachtig grondig gerestaureerd. De geschiedenis van de doeken en hun restauratie staat uitgebreid beschreven in de fraai gellustreerde uitgave Leidse parochot - Voor de glorie van de synagoge (Joodse Gemeente Leiden;  49,50, exclusief verzendkosten).
'Zoals de parochot eens een scheiding vormden tussen het ene aspect van joods leven, de Torarollen in de Arke, en het andere aspect, het gemeenschapsleven in de synagoge, zo hebben zij met hun restauratie opnieuw een ''scheidende'' taak gekregen', schrijft rabbijn Lody van de Kamp in een voorwoord. 'Zij vormen een scheidslijn tussen de oude geschiedenis van de kehillot, de joodse gemeenten waar zij vandaan kwamen, en het hernieuwde gebruik in de kehilla Leiden.'
Han van Gessel


Rijkevorsel.
Rijkevorsel is een plaats en gemeente in de Belgische provincie Antwerpen. De gemeente behoort tot het gerechtelijk kanton en kieskanton Hoogstraten. In de volksmond wordt van "Veussel" gesproken. De Kempense gemeente telt ruim 11.500 inwoners.
Geschiedenis.
De parochie van Vorsel, later Rijkevorsel, dateert uit de middeleeuwen. In 1194 werd ze door Jean d'Antoing, deken van Kamerijk, afgestaan aan de kanunniken van de collegiaalkerk van Antwerpen. Van de heerlijkheid Rijkevorsel is reeds sprake in de 13de eeuw, toen ze aan Weinemar van Gemenich toebehoorde. In 1358 vindt een overdracht plaats van Jan, heer van Kuyk en Hoogstraten, aan zijn broer Hendrik. In 1581 werd Hoogstraten een graafschap onder Antoine de Lalaing. Rijkevorsel maakte er deel van uit maar behield zijn eigen bestuur.
Woonkernen.
Binnen de grenzen van Rijkevorsel liggen enkele kleinere woonkernen. Namelijk Sint-Jozef, Achtel, Gammel en Keirschot. Luchtopname van Rijkevorsel
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Rijkevorsel ligt in het kieskanton Hoogstraten en het provinciedistrict Turnhout. Deze maken deel uit van het kiesarrondissement Mechelen-Turnhout en de kieskring Antwerpen.
Legislatuur 1995 - 2000.
Het ACW, 'Dorp Voor De Mensen' (DVDM)/VU en enkele onafhankelijke kandidaten bundelden de krachten en trokken als kartel onder de kieslijst 'Samen Nieuw Rijkevorsel' (SNR) naar de kiezer. Burgemeester was Jan De Gruyter (SNR).
Legislatuur 2013 - 2018.
In de aanloop naar de lokale verkiezingen maakten Karl Geens en Dorien Cuylaerts van SNR hun overstap naar N-VA bekend. Burgemeester is Dorien Cuylaerts (N-VA). Zij leidt een coalitie bestaande uit N-VA, CD&V en SNR. Samen vormen ze de meerderheid met 15 op 21 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Economie.
Volgens Het Nieuwsblad produceerde Rijkevorsel de kleinste afvalberg van Vlaanderen met zo'n 69,76Â kg restafval per inwoner. Buurgemeente Merksplas staat op de tweede plaats.

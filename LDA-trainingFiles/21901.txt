Lijst van premiers van België.
Dit is een lijst van alle premiers of eerste ministers van België.
Alhoewel de regeringsleiders aangeduid werden sinds het ontstaan van het land was het tot 1918 officieel de Koning zelf die de ministerraden voorzat. Dus, de moderne eerste minister ontstond pas na de Eerste Wereldoorlog. Voor de benaming van eerste minister of premier heette de regeringsleider "kabinetsleider" ("Chef du Cabinet") of "voorzitter van de Ministerraad".
De gekleurde rijen in de lijst staan voor de partijen en hun ideologie.
De huidige eerste minister is Charles Michel (MR).
Kabinetsleiders/premiers van België.
Tot 1918 werd de term "premier" niet gebruikt, maar wel de term "kabinetsleider". Charles Michel is dus eigenlijk de 51ste kabinetsleider van België, maar qua titel pas de 32ste premier. Al wordt dit onderscheid in de praktijk nooit gemaakt (voornamelijk omdat het in essentie om dezelfde post gaat).
De laatste christendemocratische en Vlaamse eerste minister dateert van 6 december 2011 (Yves Leterme, CD&V), de laatste socialist van 11 oktober 2014 (Elio Di Rupo, PS). De laatste liberale eerste minister vóór Charles Michel dateert van 28 maart 2008 (Guy Verhofstadt, VLD). De laatste Brusselse eerste minister dateert van 3 maart 1979 (Paul Vanden Boeynants, PSC).
Van de 51 premiers waren er 37 christendemocraten, 9 liberalen en 5 socialisten.
Premiers van België met de kortste staat van dienst.
In deze lijst komen enkel premiers voor die minder dan een jaar aan het bewind geweest zijn.
Jongste premiers aan begin ambtstermijn.
Deze lijst bevat uitsluitend eerste ministers die jonger waren dan 40 jaar bij het begin van hun mandaat.
Oudste premiers op einde ambtstermijn.
Deze lijst bevat uitsluitend eerste ministers die ouder waren dan 70 jaar bij het einde van hun mandaat.

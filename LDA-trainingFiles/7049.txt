People mover.
People movers zijn automatisch bestuurde voertuigen (bijvoorbeeld automatische busjes, kabelbanen en monorails) die rijden op een eigen infrastructuur. Wanneer de voertuigen of cabines erg klein zijn (2 tot 6 passagiers) kan gesproken worden over Personal Rapid Transit-systemen (PRT).
Phileas.
In Eindhoven rijdt een 18 meter lange bus onder de naam Phileas als openbaar vervoer. Deze bus reed tussen 2004 en 2008 met geleiding tussen Eindhoven Centrum, Meerhoven, Eindhoven Airport en Veldhoven. Er bestaat ook een 24 meter lange variant.
ParkShuttle.
Er reed tussen 1999 en 2002 een ParkShuttle van metrostation Kralingse Zoom in Rotterdam naar kantoorpark Rivium in Capelle aan den IJssel. Op 1 december 2005 kon ParkShuttle II officieel in gebruik worden genomen door premier Balkenende. Sinds september 2008 is deze verbinding weer in dienst na een periode van stilstand. In totaal gaat het om 6 Parkshuttles en 5 haltes op een lineair trac√© van 1800 meter.
ParkingHopper.
De ParkingHopper was met vier voertuigen tussen 1997 en 2004 in werking op grote parkeerterrein P3 op Schiphol. De ParkingHopper reed over de parkeerplaats P3 en overbrugde de afstand tussen de geparkeerde auto en de toegangspoort van het parkeerterrein. Vanaf de toegangspoort reed een pendelbus (een gewone autobus) naar de aankomst- en vertrekhallen. Het project is inmiddels niet meer, de baan voor de peoplemover wordt gebruikt als parkeerruimte.
People mover-systemen in andere landen.
Tot nu toe zijn people movers vooral veel toegepast als intern vervoermiddel op luchthavens. Deze kunnen we echter niet tot het openbaar vervoer rekenen.

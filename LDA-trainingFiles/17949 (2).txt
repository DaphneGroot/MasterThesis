Heist (West-Vlaanderen).
Heist is een badplaats aan de Belgische Kust en een deelgemeente van Knokke-Heist. Heist telt bijna 13.000 inwoners. Heist was tot 1971 een zelfstandige gemeente. Heist werd opgenomen in de nieuwe fusiegemeente Knokke-Heist.
Naast de oude kern van Heist liggen in de deelgemeente ook Duinbergen en een deel van Albertstrand. Deze maken echter alle deel uit van één stedelijke kern, die ook samengegroeid is met die van Knokke.
Beknopte geschiedenis.
Heist groeide uit van vissersdorp tot badplaats. De oorspronkelijke naam is Coudekercke. Het toerisme kwam reeds eind 19e eeuw op gang. Samen met Oostende en Blankenberge was Heist de 3e grootste badplaats aan de Belgische kust. Het elitaire publiek verbleef in stijlvolle villa's en hotels.
Na de Tweede Wereldoorlog werden grote infrastructuurwerken verricht. Zo werd bijvoorbeeld de spoorlijn naar het zuiden verlegd (van het huidige Heldenplein tot op het einde van de Bondgenotenlaan); "zie ook: Station Heist". Het nieuwe station werd in 1951 in gebruik genomen, samen met de komst van het massatoerisme. Dit alles heeft het uitzicht van de badplaats grondig veranderd. Zo rest op de zeedijk bijvoorbeeld praktisch geen enkel gebouw meer uit de begindagen van de badplaats. (Eén van de laatste overblijvende gebouwen, het Hotel Bristol uit 1927, werd in 2006 gesloopt)
Verkeer.
Heist ligt aan de Koninklijke Baan en het tracé van de kusttram. Het heeft ook een eigen treinstation.

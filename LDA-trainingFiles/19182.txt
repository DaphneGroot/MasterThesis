Corry Vreeken.
Corry Vreeken-Bouwman (december 1928) is een Nederlands schaakster en vijfvoudig Nederlands schaakkampioen bij de dames. Samen met Fenny Heemskerk, Ada van der Giessen en Rie Timmer behoorde ze tot de Nederlandse damesschaaktop in het midden van de twintigste eeuw.
Ze is vijf keer damesschaakkampioen van Nederland geweest, in 1960, 1962, 1964, 1966 en 1970. In 1968 werd haar door de FIDE de titel van Internationaal Meester toegekend en in 1987 ontving ze de titel HWGM ("Honorary Woman Grandmaster") wegens haar vroegere prestaties op het gebied van schaken. Ook was ze een aantal jaren voorzitter van de Schaakvereniging Rotterdam; onder haar leiding won deze club een aantal malen het Nederlands kampioenschap.
Vreeken schaakt tegenwoordig voor Schaakvereniging Maassluis.
Corry Vreeken Stichting.
De in 2013 opgerichte Corry Vreeken Stichting is naar haar genoemd. Deze vereniging heeft als doel het schaken in het algemeen te bevorderen, maar ook en in het bijzonder het jeugdschaak in en rond haar woonplaats Maassluis.

	Werknemer komt om bij explosie in chemiebedrijf
	Van onze verslaggever
ROTTERDAM
Bij een explosie in het chemisch bedrijf Kemira in het Botlekgebied is dinsdag een 38-jarige werknemer om het leven gekomen. Drie collega's raakten gewond.
Volgens een woordvoerder van Kemira gebeurde het ongeluk bij het schoonmaken van een aantal pijpleidingen op het fabrieksterrein. Bij het schoonspuiten van een aantal pijpen klapte een van de leidingen uit elkaar.
De brandweer vermoedt dat zich in de pijpleiding resten van chemicaliÃ«n bevonden die in contact met water kunnen exploderen. Kemira produceert grondstoffen voor de papier-, verf- en kunststofindustrie.
Het tweehonderd werknemers tellende bedrijf zal voor het komende onderzoek enkele weken worden stilgelegd. Kemira loopt daardoor volgens de woordvoerder enkele miljoen guldens aan inkomsten mis.


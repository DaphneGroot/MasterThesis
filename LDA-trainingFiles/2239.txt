	Rilsnip?
	J. Marijnissen, fractievoorzitter SP in de Tweede Kamer: 'Het woord alleen al: rilsnip. Gruwelijk. Huiveringwekkend. Het geeft in ieder geval duidelijk aan dat het sociaal minimum veel te laag is. Bij een beetje kou komen ze al in de problemen. Als het minimum wordt opgetrokken, heb je dat gedonder niet als het een beetje tegen zit. Ik begrijp heel goed dat mensen te trots zijn om voor een grijpstuiver in de rij te staan. Gaat een meisje van twintig grasduinen in de priv-gegevens van iemand van vierenzestig. Dat is vernederend. Die mensen hebben ook hun eigenwaarde. Daar wordt veel te makkelijk aan voorbijgegaan.'
E. Bnard, voorzitter vrouwenbijstandsgroep 'Ommoord': 'Al die rompslomp is waardeloos. Ik moet een bon uit de krant knippen, invullen en opsturen. Dan krijg ik een aanvraagformulier toegestuurd. Dat moet ik ingevuld terugsturen samen met de eindafrekening van de energie. Maar die heb ik nog niet eens. Ik weet niet hoeveel ik de vorige winter heb verstookt. Het is in ieder geval veel, want de meter knalde regelmatig de lucht in.
'Je hoort het goed: ik heb het over de vorige winter. Ze hebben in de zomer de meter opgenomen, daarna heb ik niks meer gehoord. Het Woningbedrijf Rotterdam is veel te laks. Dat gaat daar ook over en anders moet je bij Eneco zijn. Ze moeten alle minima gewoon 250 gulden geven. Dat kan er wel vanaf, het rijk verdient hartstikke veel aan dat aardgas. En wij hoeven dan niet met de billen bloot.'
K. van Rijn, voorlichter Woningbedrijf Rotterdam: 'Ik ben bang dat u bij ons aan het verkeerde adres bent. Wij zijn wel de grootste sociale huurbaas van Rotterdam, maar hier gaan wij niet over. U moet bij de energiemaatschappij Eneco zijn. Die zal daar wel een policy in hebben.'
B. Satoer, klantenservice Eneco: 'Als de meter in de zomer is opgenomen, moet de eindafrekening er al lang zijn. Die komt niet lang daarna. Maar ik moet meer gegevens hebben van dit individuele geval wil ik hierover iets zinnigs kunnen zeggen.
'Wij hanteren geen kalenderjaar, je kunt niet driehonderdduizend mensen in n keer afrekenen. Daar doen wij het hele jaar over. Sommige mensen krijgen een nota waar maar een klein gedeelte van de winter in zit, bijvoorbeeld alleen februari 1996 als hun rekening loopt van februari tot februari. De rest van de kou van 1995-1996 zit dan in de vorige jaarrekening. Dan wordt het moeilijk om voor de toeslag in aanmerking te komen. De berekeningsmethodiek is fout. Het moet over minstens twee jaar worden uitgesmeerd.'
J. Ganzevoort, hoofd administratie van Dokkum, gemeente Dongeradeel: 'Dat probleem hebben wij niet. Ons gasbedrijf rekent af per kalenderjaar. Voor 1996 bedraagt de koudetoeslag honderdvijftig gulden. Het gasbedrijf heeft berekend dat men dat bedrag extra heeft verstookt. Een gemeente mag de toeslag zo hoog maken als ze wil, als we zelf maar betalen. Het rijk doet niks, maar dat gaat veranderen, heb ik begrepen. Iedereen tot maximaal 10 procent boven het minimum komt ervoor in aanmerking. Exclusief vakantietoeslag. Dat kun je allemaal zelf bepalen. We verwachten ruim duizend aanvragen, op vijfentwintigduizend inwoners.'
T. Wouters, bestuurslid woningbouwvereniging Huis en Erf, Schijndel: 'De regeling in Schijndel is waardeloos. Het is nagenoeg onmogelijk in aanmerking te komen voor de koudetoeslag. Ik geloof dat het niemand is gelukt. De mensen zijn blij gemaakt met een dood vogeltje. En wat moet je in de winter doen om dat te voorkomen? Precies: bijvoeren. Het is netjes van Melkert dat ie met een landelijke regeling wil komen. Het is geen definitieve oplossing, maar het verlicht weer een beetje. Maar eerst zien en dan geloven.'
M. Jansen, cordinator inloopcentrum De Kloof, Amsterdam: 'Een koudetoeslag voor ons centrum voor daklozen zou geen gek idee zijn, maar wij hebben het niet cht nodig. Wij zitten in het souterrain en dat wordt verwarmd door de verwarmingsbuizen van het kantoor. Zelf hebben wij geen kachel. Het is een oude wijnkelder, in de zomer koel en in de winter hetzelfde, maar dan warmer in vergelijking met buiten. Het is hier goed uit te houden.'
Jaap Stam


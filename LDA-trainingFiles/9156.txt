De Bilt (gemeente).
Topografische gemeentekaart van De Bilt, december 2016
De Bilt () is een gemeente in het midden van de Nederlandse provincie Utrecht. De gemeente telt inwoners (, bron: CBS) en beslaat een oppervlakte van circa 67 km² (waarvan nauwelijks water). De gelijknamige kern en hoofdplaats De Bilt telt 10.465 inwoners (1 januari 2005).
De huidige gemeente De Bilt is op 1 januari 2001 ontstaan uit een samenvoeging van de gemeente De Bilt (De Bilt en Bilthoven) en de voormalige gemeente Maartensdijk (Maartensdijk, Westbroek, Hollandsche Rading en Groenekan).
"De Bilt" heeft 'anderhalf' spoorwegstation. Station Bilthoven aan de spoorlijn Utrecht-Amersfoort en, het perron richting Utrecht, van station Hollandsche Rading aan de spoorlijn Hilversum - Utrecht. De snelwegen A28 en A27 lopen ook langs of door de gemeente.
Sinds 1897 is het Koninklijk Nederlands Meteorologisch Instituut in De Bilt gevestigd, ten zuiden van het dorp. Een andere belangrijke werkgever in de gemeente is het RIVM.
Een deel van de gemeente (De Bilt en Bilthoven) is onderdeel van de agglomeratie Utrecht. De Bilt telt 66 rijksmonumenten.
Sport.
Een hockeyclub uit de gemeente De Bilt komt zowel bij de heren als bij de dames uit op het hoogste hockeyniveau in Nederland, de Hoofdklasse. Dit is SCHC uit Bilthoven. De Heren van MMHC Voordaan uit Groenekan, komen ook uit in de Hoofdklasse.
C.K.V.Tweemaal Zes komt in het zaalseizoen 2009-2010 uit in de Hoofdklasse B, één klasse verwijderd van de hoogste klasse. Korfbalvereniging Nova uit Bilthoven speelt 2e klasse en C.K.V. Dos Westbroek komt uit in de 3e klasse.
TC Groenekan is meermaals landskampioen geworden in het tennis.
De volleybalclub Irene uit Bilthoven speelt op nationaal niveau in de tweede divisie bij de heren. Bovendien biedt deze vereniging sinds het jaar 2009 de mogelijkheid om te beachvolleyballen op drie permanente velden, op de plek waar vroeger het buitenbad lag van zwembad Brandenburg.
Ook Waterpoloclub Brandenburg behoort tot de nationale top. Het 1e damesteam was landskampioen in 1991 en 2006 en won in 1992 zelfs de Europa Cup.
Ook andere sporten worden in de gemeente beoefend, waaronder voetbal, honkbal, korfbal (NOVA), badminton en inlinehockey.
De gemeente De Bilt was in 2007 de op een na de beste sportgemeente van Nederland, na Amsterdam. Ook is ze sportgemeente van het jaar 2009 geworden.
Natuurontwikkeling.
Het dorp De Bilt grenst in het zuidwesten aan de Voordorpse polder. Voor dit gebied is door provincie Utrecht, het Hoogheemraadschap De Stichtse Rijnlanden, het Utrechts Landschap, de Nieuwe Hollandse Waterlinie, de gemeente De Bilt en de gemeente Utrecht een herinrichtingsplan. opgesteld om het gebied van agrarische toepassing te wijzigen in 'nat schraal grasland'. Hiermee wil men bereiken dat het gebied op de ecologische hoofdstructuur van Nederland wordt aangesloten. Deze nieuwe natuur kan van dichtbij worden bekeken omdat er twee wandelpaden zijn ingepland. Het zogenoemde Centenlaantje zal weer begaanbaar worden gemaakt.
Het plan voor dit gebied zijn een onderdeel van een reeks van plannen voor Utrecht Midden.
De plannen voor herinrichting Voordorpse polder werden door de betrokken organisaties aan de bevolking gepresenteerd op 16 april 2008 in het H.F. Wittecentrum.
Door ruilverkavelingsproblematiek, sommige verkavelingen stammen nog uit de Middeleeuwen, en baggerwerkzaamheden ten behoeve van zuivering en uitdieping van de kanalen rond De Bilt werd het plan voor de herinrichting, dat begin 2009 ten uitvoer zou worden gebracht, uitgesteld tot medio 2010
Bekende (oud-)inwoners.
Zie ook onder het bij De Bilt horende Bilthoven

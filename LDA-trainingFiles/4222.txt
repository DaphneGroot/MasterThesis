	Streisand, voor bij de thee
	The Mirror has two Faces van Barbra Streisand. Met Barbra Streisand, Jeff Bridges. In twintig theaters, waaronder Bellevue Cinerama Amsterdam, Metropole 1 Den Haag, Path축 7 Rotterdam.
De Franse film Le miroir a deux faces van Andr축 Cayatte uit 1958 gaat over een lelijke vrouw die wegkwijnt in een huwelijk met een leraar en door een plastisch chirurg mooi gemaakt wordt, waarna haar jaloerse man de chirurg vermoordt.
Veertig jaar later is deze vergeten komedie in Hollywood bewerkt tot The Mirror has two Faces, zoals keurig vooraf wordt verklaard. Het gegeven had enige chirurgie nodig. Lelijke mensen zijn niet pleasing en moorden in een komedie zijn ook niet gezellig. Daarom gaat het nu om een niet supermooie (Barbra Streisand) vrouwelijke professor die niet getrouwd is en nog steeds bij haar moeder woont.
Tegenover haar een andere professor, die juist zo aantrekkelijk is dat hij elke dag volop keuze heeft uit studentes die graag met hem het bed willen delen. Terwijl Zij zo graag een man wil die haar aantrekkelijk vindt, wil Hij een rustige relatie die eens niet gebaseerd is op seks.
Een volstrekt ander gegeven dus.
The Mirror has two Faces is de derde film die Barbra Streisand regisseerde na Yentl en The Prince of Tides, met haarzelf in de hoofdrol. Jeff Bridges is de wiskundeprofessor die de meiden van zijn lijf moet houden en een advertentie zet voor een platonische liefde. De zus van Barbra (Mimi Rogers) antwoordt namens haar zus en de twee professoren vinden elkaar.
Van meet af aan is duidelijk hoe het zal aflopen. Veel tijd van de twee uur die The Mirror has two Faces zich uitrekt gaat op aan voor de hand liggend gedoe. Geen seks, dan maar uit elkaar, mekaar niet kunnen missen, toch allemaal ok축 aan het eind. Waardoor het een film is waarvan het gegeven lijkt op duizend eerdere films, en je je kunt afvragen waarom er zo nadrukkelijk verwezen wordt naar een Franse film uit 1958, waarvan helemaal niets is overgebleven.
Natuurlijk geeft La Streisand zichzelf alle ruimte om in het middelpunt van de belangstelling te staan. Routineus, zonder enige flonkering speelt zij zichzelf, terwijl Jeff Bridges evenmin moeite heeft met de clich축rol die Barbra hem aanbood. Lang en sloom, een film voor bij een kopje thee. PvB


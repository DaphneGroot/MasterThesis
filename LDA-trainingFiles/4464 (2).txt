Regelmatige vijfhoek.
Een vijfhoek of pentagoon, uit het Grieks, van πεντάγωνον, spreek uit "pentágoonon", is een figuur met vijf hoeken en vijf zijden. "Pente", πέντε, is Grieks voor vijf, "gonos", γωνος, is Grieks voor hoek. Een regelmatige vijfhoek is een vijfhoek waarvan de vijf hoeken en de vijf zijden gelijk zijn.
De hoeken van een regelmatige vijfhoek zijn 108°.
Dodecaëder en pentagram.
De dodecaëder is een regelmatig veelvlak, dus een driedimensionale figuur, met 12 zijvlakken. Deze zijvlakken zijn 12 congruente regelmatige vijfhoeken.
Een pentagram is een gelijkmatige vijfpuntige ster, het is een sterveelhoek. De hoekpunten van een pentagram liggen op een regelmatige vijfhoek, maar bij het verbinden van de hoekpunten moet steeds een hoekpunt worden overgeslagen.
Constructie van de regelmatige vijfhoek.
Constructie van een regelmatige vijfhoek met passer en liniaal
Voorbeeld.
Het Pentagon, het Amerikaanse ministerie van Defensie, is gebouwd in de vorm van een regelmatige vijfhoek.

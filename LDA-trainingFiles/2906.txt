	Manager ideologie
	@@0IER@@0W E WORDEN geen strijdbond. Wij gaan geen conflict creren om ons te profileren. Wij zijn constructief en opbouwend. Als een werkgever zich desondanks gedurig misdraagt, dan zijn we strijdbaar. Maar dan zijn we getergd, uitgedaagd. Het is niet het uitgangspunt.'
Met gematigdheid en redelijkheid wil Henk Krul de wereld veroveren. Hij is de beoogd voorzitter van FNV Bondgenoten, de megabond met 500 duizend leden die op 29 januari 1998 ontstaat door de fusie van de industriebond, de vervoersbond, de voedingsbond en de dienstenbond.
Nu is Krul al voorzitter van de Industriebond FNV, de grootste en veruit de rijkste van het kwartet. De bond heeft 250 duizend leden en ruim een half miljard gulden in kas. Dat vermogen is te danken aan jarenlang zuinig beleid, de trouw betaalde 'vakbondstientjes' van werkgevers - inmiddels 25 gulden per werknemer in vaste dienst - en koerswinsten op de beurs. De bond belegt een flink deel van het vermogen in aandelen en profiteert zo van de koersexplosies.
De bondsfusie is ingegeven doordat de kleine en arme dienstenbond in nieuwe sectoren als automatisering, dienstverlening, groothandel en detailhandel geen poot aan de grond krijgt. De drie andere bonden kunnen in hun traditionele sectoren wel groeien, maar de omvang van de sectoren is min of meer stabiel. In de dienstensector heeft de vakbeweging een wereld te winnen. Daar ligt de toekomst, die de FNV met schaalvergroting wil winnen.
'Vechten' ligt Krul niet in de mond bestorven. Ontspannen zittend, bij vlagen gedrapeerd over twee stoelen, gesticulerend met de armen. 'Er is een hoop jungle in het bedrijfsleven. Die gaan we te lijf. Kijk naar de schoonmaak en de metaalnijverheid, twee sectoren die de industriebond onder zijn hoede heeft. Daar hebben we mensen voor vrijgemaakt. Die gaan de bedrijven langs, die helpen werknemers die in de knel komen.'
Scepsis valt niet in goede aarde. Kruls grijs-blauwe ogen priemen naar de verten, zijn armen strekken zich uit naar een glorieuze toekomst. 'Dat slaat wl aan. De jungle wordt minder, het aantal leden groeit. Zo gaan we straks in Bondgenoten alle sectoren te lijf. We openen ongeveer vijftig kantoren in het land, we worden bereikbaarder en zichtbaarder. Dat is een geleidelijk proces, dat gaat niet in n nacht.'
Krul wordt vooral manager van de nieuwe bond. Hij gaat als voorzitter vijftien bedrijfsgroepen managen en budgetteren. 'We gaan met het hoofdbestuur de win-gebieden definiren. We gaan mensen en midelen vrijmaken om daar aan de slag te gaan.'
Hij verschiet van kleur bij de constatering dat hij wel erg kil en zakelijk klinkt. 'Nee, we zijn de ideologie niet ontstegen. Maar dit is een historisch proces in de geschiedenis van de vakbeweging. Dat moet goed gemanaged. Intern vergt het veel discussie, juist omdat de vakbeweging een ideologisch gedreven organisatie is en iedereen hier met hart en ziel en eigen gelijk werkt.'
Door de fusie en de reorganisatie lijken de bonden met de rug naar de buitenwereld te staan. Op het oog zoekt een groter aantal bondswerknemers elders emplooi. De benoeming van een bestuurder bij Philips lijkt een jaar op zich te laten wachten.
'Natuurlijk komen dit soort signalen voor. Die nemen we serieus. Er is geen reden voor onrust in de tent. Er is een goudgerand sociaal plan. En we zijn absoluut niet aan het navelstaren. Benoemingen zijn niet vertraagd. Tijdens de verbouwing gaat de verkoop gewoon door, hoor.' Ook de bezwaren van bijvoorbeeld de ondernemingsraad tegen de welhaast debiliserende toon van het begeleidende verhaal bij de statuten van de nieuwe bond, deren hem niet.
De bond wordt in de ogen van Krul weer teruggegeven aan de leden. Aan kaderleden is een cruciale rol toebedacht. Zij moeten in de bedrijven de cao's uitwerken en controleren. 'Dat is niet voor de basale klassenstrijd maar voor de uitwerking van cao-afspraken. Zo krijg je maatwerk. Daarover hebben werkgevers jaren geroepen. Nu kunnen ze het krijgen zoals ze het willen. Op onze manier.'
Dat is gematigder dan het bedrijvenwerk dat de industriebond twintig jaar geleden propageerde. Bedrijfsledengroepen waren toen de concurrent van de ondernemingsraad. Krul kwam toen, vers van de sociale academie, bij de bond werken. Bij een eerdere gelegenheid, ietwat dromerig: 'Dat was de tijd van grote idealen. Ik ben de vierde van acht kinderen. De eerste die naar de HBS ging. Pa was metaalbewerker. Nu gaan we anders met de idealen om, pragmatischer.
'Wij zijn en blijven een vereniging van werknemers. De belangenbehartiging concentreert zich op werk en inkomen. Binnen de bedrijfsgroepen geven de leden de prioriteit aan voor het beleid in hun bedrijf en hun sector. Dat moet wel binnen het beleid blijven dat we binnen Bondgenoten en de FNV afspreken. Het bestuur bewaakt die solidaire kaders. De hoofdlijnen van het huidige beleid staan niet ter discussie.'
De verhouding tot de vakcentrale FNV wijzigt volgens Krul niet wezenlijk. De veronderstelling dat FNV Bondgenoten het overwicht krijgt nu die bond bijna de helft van de FNV verenigt, verwerpt hij. 'We gaan toe naar een ongedeelde vakcentrale. Geen federatie van bedrijfsbondjes of sectorgroepen, maar een vakbeweging waarvan iedereen rechtstreeks lid is. Lodewijk (de Waal, voorzitter vakcentrale FNV, red.) wordt juist nog belangrijker. Als er iemand uit beeld verdwijnt, dan ben ik het. Ik verdwijn tussen de coulisssen. Daar komt mijn stoel te staan. Voor de cohesie moet er ook in een ongedeelde vakbeweging management blijven voor de samenstellende delen.'
Het feit dat de fusiebonden dit jaar de FNV-looneis lanceerden en niet de vakcentrale, was toeval. 'Een aantal bonden enquteert de leden al jaren over de cao-wensen. Als de vier het afzonderlijk hadden gedaan, was het misschien niet opgevallen. Nu krijgt dat wel aandacht. Maar dat is toeval.'
De looneis is des te markanter omdat hij een omslag markeert. Voor het eerst sinds 1991 kiest de FNV voor koopkracht. De looneis ligt 1,5 procent boven de inflatie, een verdubbeling ten opzichte van dit jaar. Bovendien is er geen tweede, dure cao-eis die de loonstijging kan matigen. Dit jaar fungeerde de invoering van de flexibele 36-urige werkweek nog zo.
De flexibele 36-urige werkweek was de afgelopen jaren het smeermiddel van de loonmatiging. Het succes, de invoering in een groot aantal cao's, heeft echter een keerzijde. In de concept-nota over het cao-beleid 1998 constateert de FNV dat de flexibele werkweken sterk bijdragen aan 'werkdruk' ofwel stress. Vroeger werd dagelijks van negen tot vijf gewerkt. Nu wisselen de roosters en de werktijden soms per week. Werknemers krijgen het gevoel dat zij een oproepkracht bij de eigen baas zijn geworden.
Ook het tamboereren op de noodzaak van voortdurende scholing draagt volgens de FNV bij aan de werkdruk. En dat terwijl de FNV scholing juist tot nieuw cao-thema bevordert.
De FNV trekt niet de conclusie dat de werkweek minder flexibel moet worden. Scholing blijft prominent op de agenda staan. Maar ook 'het nieuwe virus' in de arbeidsverhoudingen, werkdruk, moet worden aangepakt.
Krul zegt het stuk niet te kennen. 'Maar ik herken de teneur wel. In de jaren tachtig werd ook geklaagd over arbeidsduurverkorting: hetzelfde werk in minder tijd. Dat ligt gecompliceerder nu de werkweek tegelijkertijd korter en flexibeler is geworden. De noodzaak daarvan staat buiten kijf. Alleen door flexibeler te werken kunnen bedrijven de concurrentie weerwerk geven. Er hoeven minder uitzendkrachten te worden ingehuurd als er veel werk is. En er hoeven niet meteen mensen uit als het slecht gaat. Dit vergroot de werkzekerheid van de werknemers. Maar de flexibele werkweken moeten wel ordentelijk worden ingevoerd. Daar willen wij bij zijn, via onze kaderleden of onze bestuurders.
'Ook scholing moet ordentelijk en zinvol worden geregeld. Het moet niet bij de slogans blijven. Juist nu het goed gaat in Nederland moet met scholing genvesteerd worden in mensen. Liefst in de tijd van de baas. Dat is vervolgens een project van de lange adem.'
De omslag naar koopkrachtstijging lijkt een eerste stap van FNV Bondgenoten naar de verwezenlijking van het aloude vakbondsideaal, dat ook nu weer in de statuten prijkt: 'een rechtvaardige inkomens- en vermogensverdeling voor allen'.
Krul kijkt besmuikt als hem de oude vertaling wordt voorgehouden. In de jaren zeventig gold modaal tot vijfmaal modaal als de bandbreedte voor een rechtvaardige verdeling.
'Tja, dat is het niet meer. En ik weet ook niet meer of ik daar zo'n voorstander van was. Maar kijk naar de verontwaardiging over het graaien van de managers met hun optieregelingen. Dat rechtvaardigheidstreven spreekt wel aan.' Tot een eigentijdse concrete Krul-norm komt hij niet.
'Wij nemen onze eigen verantwoordelijkheid met gematigde looneisen. Nu gaat het goed in het bedrijfsleven en daar moeten de werknemers en, via de koppeling, de uitkeringsgerechtigden van mprofiteren. Door koopkrachtstijging. En deels door reparatie.
'FNV wil 2,5 miljard gulden extra voor de uitkeringen. Die zijn de afgelopen jaren, ondanks de koppeling, in koopkracht achteruit gegaan. Doordat de loonstijgingen gemiddeld laag uitvielen, ja. Maar daardoor is de koppeling wel uitbetaald en daardoor groeit en bloeit de economie nu. Wij hebben onze verantwoordelijkheid genomen, wij vragen het kabinet nu om zijn maatschappelijke verantwoordelijkheid te nemen en verarming tegen te gaan.
'Voor zover de inkomens in cao's geregeld zijn, zijn de verhoudingen redelijk in evenwicht. Als je heel Nederland met het buitenland vergelijkt, is het hier ook over het geheel evenwichtiger. Onze looneisen zijn ook reel. Vragen en krijgen ligt hier dicht bij elkaar. Dat is in het buitenland wel even anders. Wij regelen hier ook een reeks aanpalende zaken zoals verlof, loopbaanonderbreking. Wij proberen baanzekerheid vorm te geven. We moeten ons niet vastklampen aan zekerheden als ontslagbescherming die morgen misschien schijnzekerheden blijken. Dat is defensief. We moeten offensief investeren in mensen.
'Maar als de top van het bedrijfsleven zich blijft misdragen met de uit de hand gelopen optieregelingen dan ontvalt op een bepaald moment de ratio aan de loonmatiging. Het is toch hypocriet dat ze met de rechterhand de opties incasseren en met de linkerhand vermanend het wijsvingertje opsteken over de cao-lonen.
'Het is een gotspe dat Philips in april de optieregeling bekend maakt voor topmanagers en tegelijk de fabriek in Hoogeveen wil sluiten en 400 gezinnen het brood uit de mond wil stoten. Wij hebben ervoor gezorgd dat Philips een beetje tot inkeer kwam en een fatsoenlijke regeling afsloot voor de gewone werknemers. Dat is ¢¢k rechtvaardigheid.
'Ik heb geen principile bezwaren tegen optieregelingen maar ik geef veruit de voorkeur aan een winstdelingsregeling. Voor de gewone, kleine man zijn opties niet aantrekkelijk met het gewiebel van de koersen. Daar hebben hij niet de deskundigheid voor. Het zijn wel zijn centjes die hij zo kwijt kan raken.'
Krul is er van overtuigd dat de vakbeweging het in de 21ste eeuw helemaal gaat maken. 'De fusie, de reorganisatie van het vakbondswerk, de grotere rol voor kaderleden, de decentralisatie: het kan, het moet en het zal lukken.'

Foto
	'Het kan, het moet en het zal lukken.'FOTO GUUS DUBBELMAN - DE VOLKSKRANT


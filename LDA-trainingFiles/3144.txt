	Grot ontdekt waar Euripides werkte aan zijn stukken
	Reuter
ATHENE
Griekse archeologen zeggen de grot op het eiland Salamis te hebben gevonden waar Euripides waarschijnlijk enkele van zijn toneelstukken schreef. Zij hebben een lemen beker ontdekt uit de vijfde eeuw voor Christus waarop zijn naam staat. De beker lag in een grot in Peristeria in het zuiden van Salamis, dat in de buurt van Athene ligt.
Uit allerlei historische gegevens blijkt dat Euripides, de laatste van de drie grote Atheense toneelschrijvers, vaak in eenzaamheid in een grot op Salamis werkte. De schrijver van onder meer Medea, Trojaanse vrouwen, Hecuba en Hippolytus werd om zijn voorliefde voor de eenzaamheid in zijn tijd als een zonderling gezien. Biografen hebben hem weergegeven als een grimmig, onbuigzaam en bijzonder ernstig mens.
Euripdies werd rond 480 voor Christus op Salamis geboren. Het laatste deel van zijn leven bracht hij door aan het hof van koning Archaelaus van MacedoniÃ«. Hij stierf in 406.


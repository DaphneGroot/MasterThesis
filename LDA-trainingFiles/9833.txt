Korps landelijke politiediensten.
Volvo V70 op weg naar een melding op de A28 bij Soesterberg.
"VW Transporter 4 van de spoorwegpolitie (KLPD) voor NS-station Zwolle"
Het Korps landelijke politiediensten (KLPD) vormde vanaf de opheffing van de Rijkspolitie in 1993 tot de totstandkoming van de Nationale Politie samen met de 25 regiokorpsen de Nederlandse politie. Op 1 januari 2013 is het KLPD omgevormd tot de Landelijke Eenheid van de Nationale Politie.
Het KLPD was een landelijk werkend korps en verrichtte specialistische (politie)taken, zowel zelfstandig als ter ondersteuning van de andere onderdelen van de Nederlandse politie. Daarnaast was het KLPD actief in het buitenland: het Recherche Samenwerkingsteam op de Nederlandse Antillen was hiervan een voorbeeld. Ook waren in diverse landen van de wereld zogenaamde liaison-officers van de Dienst IPOL van het KLPD gestationeerd. Het Korps landelijke politiediensten maakte deel uit van de Contra-terrorisme Infobox: een samenwerkingsverband dat onder de AIVD valt en tot doel heeft bij te dragen aan de bestrijding van terrorisme.
Er werkten inclusief de Dienst Nationale Recherche ongeveer 4900 mensen bij het KLPD (jaarverslag 2008).
Korpsleiding.
Het Korps werd geleid door de Korpsleiding, op het laatst bestaande uit

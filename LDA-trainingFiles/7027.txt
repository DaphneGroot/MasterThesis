Limburgs Dagblad.
Het "Limburgs Dagblad" is een Nederlands-Limburgse krant en was sinds 1972 onderdeel van het Telegraafconcern. Het Limburgs Dagblad vormt samen met "De Limburger" de Media Groep Limburg (MGL).
De Nederlandse Mededingingsautoriteit ging in mei 2000 onder voorwaarden akkoord met een overname van De Limburger door "De Telegraaf". Belangrijkste voorwaarde was dat De Limburger niet mag fuseren met het Limburgs Dagblad, maar dat de twee dagbladen zelfstandig moeten blijven bestaan.
Begin april 2006 werd bekendgemaakt dat het Telegraafconcern de Media Groep Limburg heeft verkocht aan de Britse investeringsmaatschappij Mecom. Het Belgisch-Limburgse Concentra heeft per 1 oktober 2014 Media Groep Limburg overgenomen. Het drukken van de dagbladen is eind maart 2015 overgeplaatst naar België.
Sinds september 2014 verzorgen het Limburgs Dagblad en Dagblad de Limburger in samenwerking met regionale omroep L1 de nieuwswebsite 1Limburg.
Trivia.
Het oude hoofdkantoor van het Limburgs Dagblad in het Heerlense industriegebied In de Cramer is een kleinere kopie van het gebouw van De Telegraaf in Amsterdam. De drukpers naast het kantorencomplex werd in 1998 in gebruik genomen. Beide gebouwen worden momenteel gesloopt (juni 2017). Na het verplaatsen van de activiteiten naar België waren deze overbodig.

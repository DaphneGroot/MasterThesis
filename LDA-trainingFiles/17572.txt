 ING VERRE OOSTEN FONDS RESULTAAT 14,6 PCT. 
 AMSTERDAM, 3 sept (Reuter) - Het ING Bank Verre Oosten Fonds heeft de intrinsieke waarde per aandeel in de eerste helft van dit jaar zien stijgen met 14,6 procent tot 50,36 gulden, zo is meegedeeld door de beheerder. 
 Het fondsvermogen groeide met 88,5 miljoen gulden tot 296,3 miljoen. 
 De beheerder is gematigd positief voor de tweede helft van 1996 en ziet redelijk gunstige vooruitzichten voor de Japanse aandelenmarkt. Ook op de andere beurzen in het Verre Oosten zijn verdere koersstijgingen mogelijk, aldus de beheerder. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

Valmet.
Valmet "was" een Fins industrieel consortium, dat zich met diverse activiteiten in de metaalindustrie bezighoudt. Het is opgericht in 1951 als staatsbedrijf (originele naam "Valtion Metallitehtaat" - "Staats Metaalbedrijf") om de door de Sovjet-Unie na de Tweede Wereldoorlog opgelegde herstelbetalingen te coördineren.
In 1999 fuseerden Valmet en Rauma om Metso te vormen.
De designstudio werkt op een laag pitje, maar de Metso autofabriek - Valmet Automotive in Uusikaupunki - assembleert de Porsche Boxster en de Porsche Cayman. Daarmee is het de enige Porsche-fabriek buiten de hoofdzetel. Het contract met Porsche dateert van 1997 en loopt in 2012 af. De productie van Porsches bij Valmet bereikte in 2006 een hoogtepunt met circa 30 duizend stuks, ongeveer een derde van de totale Porsche-productie van dat jaar. Op 15 juli 2008 kondigde Valmet aan binnen enkele maanden een contract te zullen tekenen voor de productie van de Fisker Karma, een hybride auto van Fisker Automotive. Op 13 november 2008 werd het contract getekend. Van 2013 tot 2016 zullen in Valmet 100.000 Mercedes A-klasses gebouwd worden.
Valmet heeft nog geen eigen auto's gemaakt. In het verleden assembleerde Valmet Saab cabriolets, de Opel Vectra, Talbots en de Lada Samara Baltic.
Valmet produceerde locomotieven van het type Hr 11 en het type Dr 16 voor de VR, produceert ook tractoren, bekend onder de naam Valtra – tegenwoordig onderdeel van AGCO.
Andere producten van Valmet zijn wapens, vliegtuigen, machines voor de papierindustrie en apparatuur voor procesbesturing. Valmet heeft ook scheepsmotoren geproduceerd onder de merknaam VIRE.

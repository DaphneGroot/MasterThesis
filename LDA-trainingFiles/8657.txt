IJsdag.
We spreken van een ijsdag wanneer op deze dag de maximumtemperatuur, gemeten in een weerhut, niet boven 0 °C uitkomt.
Nederland heeft gemiddeld per jaar tussen de 6 en 12 ijsdagen (De Bilt: 8). Het totaal aantal ijsdagen in een winter is een van de methodes om te berekenen hoe streng een winter was, echter een meer gebruikte methode is het koudegetal (of Hellmanngetal).
In België haalden er in het verleden 2 perioden het record met 22 ijsdagen: in 1917 van 19 januari tot 9 februari en in 1853-1854 van 15 december tot 3 januari.

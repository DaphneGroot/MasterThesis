	De betekenis van de geschiedenis
	'Geschiedenis is definitief voorbij, als water dat niet verzameld werd. Toch willen we het verleden vasthouden en bewaren, om niet alleen met de wijze mannen en vrouwen van vroeger te verkeren, maar ook met de velen die in wijsheid tekortschoten. Elk artikel dat tot die omgang met gestorven medemensen iets bijdraagt, heeft zin, ook al zal het niet voor iedereen dezelfde betekenis hebben.'
Mooie woorden, neergeschreven door de historicus A.Th. van Deursen, in de inleiding van zijn nieuwe bundel In gemeenschap met de tijd (Bert Bakker; ÂŸ 49,90). De bundel bevat een groot aantal artikelen die de hele loopbaan van Van Deursen (emeritus hoogleraar van de Vrije Universiteit in Amsterdam en auteur van onder meer Mensen van klein vermogen en Een dorp in de polder) bestrijken. De artikelen zijn gegroepeerd rond thema's die Van Deursens bijzonder belangstelling hebben, zoals 'Gewone mensen', 'Politiek en geloof' en 'Crisis van de cultuur'.
HvG


	'RTL Nieuws is toch uitstekend?'
	Erik de Zwart, directeur Radio 538: 'Kijk-en luistergeld betaal ik niet. Laatst kwam er thuis zo'n meneer aan de deur, van de controledienst. Ik hoopte dat hij mijn tv zou meenemen. Dan had ik het tot de hoogste rechter uitgevochten. De overheid mag niet zomaar mijn brievenbus dichtplakken. Hetzelfde geldt, lijkt me, voor mijn radio en televisie.
Wat willen we nu met de publieke omroep? De tweeslachtigheid - zowel populair als onafhankelijk en chique willen zijn - nekt de publieke omroep. Daar komt bij dat het met die onafhankelijkheid vies tegenvalt. De publieke omroep stemt net zoals de commercile het werk af op de wensen van de adverteerders, alleen komen de publieke zendgemachtigden daar niet voor uit.
In Nederland is er altijd alleen nagedacht over het behoud van de publieke omroep. En over het zo lang mogelijk weren van commercile zenders. Nooit is er eens een doortimmerd plan gemaakt over de mogelijkheden van goed naast elkaar functionerende en elkaar aanvullende publieke en commercile zenders. Met als gevolg dat we nu met een systeem zitten opgezadeld waarin de grens tussen publiek en commercieel erg dun is.
De overheid moet een keuze maken. Of je financiert een publieke omroep en formuleert bepaalde, redelijke eisen, wat bij de ongelooflijke verspilling in Hilversum geen kwaad kan, ¢f de politiek houdt zich terzijde. Dat laatste gebeurt niet. Politici vrezen de commercilen. De ouderen onder hen hebben de angst bij de commercile zenders geen spreektijd te krijgen. Onzin natuurlijk: RTL Nieuws is toch uitstekend?
Elke dag zie ik minstens n journaal. Mijn voorkeur gaat uit naar dat van RTL. Het is ongebondener dan het NOS-Journaal. Jeroen Pauw en consorten brengen het nieuws met een houding van: dit is het, daar moet je het mee doen. Als Henny Stoel van het NOS-Journaal in beeld komt, heb ik toch het idee dat mijn tante mij komt uitleggen hoe de toestand in de wereld is.
Bij Nova bekruipt me dat gevoel ook. Die gezichten, die blik van: kijk ons eens, wat zijn we actueel vandaag. Onzin. Ook bij Nova staat ruim van tevoren in de planning wanneer de baas van het vluchtelingenwerk, of een ander betaald boos type, iets moeilijks gaat roepen. Zo noem ik dat: betaald boos. Ik hoor mensen in actualiteitenrubrieken kwaken, maar ik zie in gedachten een tekstballon boven hun hoofd met daarin hun riante salaris.
Dergelijke interviews maken nieuws ondoorzichtig. Spreekt iemand de waarheid, of zit hij voor de camera's slechts zijn honorarium op te krikken?
Wie kan mij nou eens uitleggen waaraan Radio 2 en Radio 3 hun bestaansrecht ontlenen? Radio 1 heeft dat wel, al kan dat journalistiek beter. Een nieuwszender moet een nieuwszender zijn. Al die andere programma's op Radio 1 wekken de schijn dat er elke ochtend tussen negen en twaalf niets gebeurt op de wereld. Eigenlijk heeft Radio 5 nog het meeste recht van spreken. Op die zender worden dingen uitgezonden die elders niet voorbijkomen.
Op televisie is BBC 2 mijn favoriet, op de voet gevolgd door Discovery Channel. Sky News is goed. Net zoals BBC Worldservice. Wat niet wil zeggen dat ik niet ook kijk naar The bold and the beautiful. Waar ik gek van word zijn programma's als De Ballen Op Stap en Lief en Leed. Ik zou minstens een cockring om mijn piemel moeten doen, mijn tepels moeten laten piercen en een strijkijzer aan mijn zak moeten hangen om nog een beetje normaal te kunnen neuken. Bij het zien van zulke programma's ben ik blij met mijn afstandsbediening. Dat zouden de voorstanders van de publieke omroep, die zo begaan zijn met de democratie in dit land, ook moeten zijn. Door de commercile zenders kan iedereen nu zien en horen wat hij wil.'
Ronald Ockhuysen


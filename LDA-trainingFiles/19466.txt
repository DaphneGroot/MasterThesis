Neil Jordan.
Neil Jordan (Sligo, 25 februari 1950) is een Iers filmregisseur, schrijver en producent. Zijn films hebben vaak een politiek en emotioneel geladen karakter, en gaan over de donkere kant van de menselijke psyche.
Hij werd geboren in county Sligo in Ierland, en begon zijn carri√®re met het schrijven van korte verhalen. Zijn eerste speelfilm die hij zowel schreef als regisseerde was "Angel" uit 1982. De film werd goed ontvangen, en hij maakte een aantal films die hem wereldwijd bekendheid gaven, waaronder "Mona Lisa" met Michael Caine (1986) en de thriller "The Crying Game" met Stephen Rea als de onwillige IRA "vrijwilliger" in 1992.

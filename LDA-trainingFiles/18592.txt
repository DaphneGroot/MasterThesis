Taka Takata.
Taka Takata is een Belgische humoristische strip die naar het hoofdpersonage genoemd is. Taka Takata is een Japanse militaire piloot, maar hij is bijziend en vredelievend. Het andere belangrijke personage is kolonel Rata Hosoja.
Het tijdperk waarin het verhaal zich afspeelt is niet concreet gedefinieerd. In het verhaal komen straalvliegtuigen, televisies e.d. voor, dus moet het zich ongeveer "in onze tijd" afspelen.
Het scenario was van Vicq, de tekeningen van Jo-El Azara. De verhalen werden eerst in stripverhalentijdschrift "Kuifje" gepubliceerd, maar later werden ze ook in albumvorm uitgegeven.

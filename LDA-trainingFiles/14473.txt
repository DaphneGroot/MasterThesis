Nieuweschoot.
Nieuweschoot (Fries: "Nijskoat") is een dorp in de gemeente Heerenveen ten zuiden van de plaats Heerenveen in de provincie Friesland (Nederland), met een inwoneraantal van 149 (1 januari 2003).
Beschrijving.
De nederzetting is gebouwd op een glaciale zandrug. De naam is afgeleid van 'Schoot', hetgeen 'hooggelegen' land betekent. Langs Nieuweschoot, aan de westzijde, loopt de Engelenvaart. Aan de noordzijde wordt het begrensd door woonwijk De Heide en recreatiegebied De Heide in Heerenveen.
Op sportgebied begon hier VV Nieuweschoot. Deze voetbalclub speelt sinds de jaren zeventig in Heerenveen.
Op de begraafplaats staat ook één van de Klokkenstoelen in Friesland.

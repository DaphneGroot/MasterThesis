Moravië (regio).
Moravië (Tsjechisch: "Morava"; Duits: "Mähren") is een historische regio in Midden-Europa. Het omvat het oostelijke deel van Tsjechië. Het gebied is genoemd naar de rivier de Morava, die Moravië van noord naar zuid doorsnijdt. In het noordoosten vormt de Moravische Poort de doorgang naar Silezië.
Geschiedenis.
Het hertogdom Moravië was in de negende eeuw de kern van het Groot-Moravische Rijk, een kortstondig Westslavisch rijk, waar de bekende missionarissen Cyrillus en Methodius actief waren. Dit rijk was in de 10e eeuw niet opgewassen tegen de invallende Hongaren. Vanaf de 11e eeuw deelde Moravië als markgraafschap Moravië meestal de lotgevallen van Bohemen, hoewel het er niet steeds deel van uitmaakte en het zijn eigen identiteit wist te behouden. Sinds 1927 maakt ook Tsjechisch-Silezië deel uit van Moravië.
Geografie.
Moravië wordt in het noorden (Polen) begrensd door de Sudeten, in het oosten (Slowakije) door de Kleine Karpaten en in het westen (Bohemen) door het Boheems-Moravisch Hoogland. Met Oostenrijk in het zuiden ontbreekt een natuurlijke grens. Hanna (streek) is een streek van Moravië.
Steden.
Historisch was Olomouc naast Brno de belangrijkste Moravische stad.
Verkeer en vervoer.
De Europese weg 50 van Praag naar Brno. De Europese weg 75 vanaf Žilina naar Bratislava.

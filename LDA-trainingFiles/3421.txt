	Studio Boterdiep behoudt het Senegalese erfgoed
	@@0IER@@0K IJK, HIER KUN je het precies zien. Van plaat nummer zes is er n verkocht in Oostenrijk, van de eerste productie welgeteld n exemplaar in Belgi', lacht Ted Jaspers. Vanuit zijn huiskamer in Groningen produceerde hij sinds 1980 talrijke cd's met Afrikaanse muziek voor zijn eigen label Dakar Sound. Net terug uit Senegal, waar hij met een cameraploeg opnamen maakte voor het VPRO-televisieprogramma Loladimusica, maakt hij zich vrolijk over zijn weinig lucratieve passie: 'Je moet een beetje gek zijn voor dit werk. Maar al die mooie muziek, die vaak als verloren wordt beschouwd, daar moet toch ¡emand iets mee doen?'
Tientallen Afrikaanse beelden in huize Jaspers kijken uit op een plank die doorbuigt onder het gewicht van muziekcassettes en geluidsbanden. Heel wat daarvan bevatten opnamen die in Afrika zelf al lang niet meer te vinden zijn. Oude registraties uit de jaren zestig en zeventig, van groepen als Etoile 2000, de Sorano Singers en het Orchestre Baobab, de illustere voorgangers van Youssou N'Dour, zette Jaspers op zes cd's onder de noemer An Anthology of the Modern Senegalese Music. Het is een bonte verzameling van mengstijlen, met gitaarrock, Cubaanse rumba's en Afrikaanse percussie. Jaspers toont zich tevreden over de verkoop van de serie, en is optimistisch gestemd over zijn label: vorig jaar ging hij in zee met de grote platenmaatschappij CNR-Arcade, die alle titels in de catalogus opnieuw op cd heeft uitgebracht.
'Mijn eerste kennismaking met levende Afrikaanse muziek was een Nederlands optreden van de Nigeriaan Fela Kuti in 1980', vertelt Jaspers. 'Ik sjokte toen nog zo'n beetje achter de muziek aan. Blues, reggae. En de soul van James Brown, de muziek van Fela Kuti lijkt daar eigenlijk op.' De liefde voor de Afrikaanse muziek ontvlamde pas goed, toen hij in 1981 naar Senegal reisde en hij daar op goedkope cassettebandjes Senegalese dansorkesten en popbands hoorde. De slechte geluidskwaliteit deerde hem allerminst: 'Ik hoorde die vervormde bandjes en dacht: dit is wel wat.'
Moderne Senegalese muziek klonk in de jaren zeventig nog hard en rauw, in de eerste afleveringen van Jaspers' anthologie gillen fors overstuurde gitaren boven bonkende bassen. Jaspers: 'Daar hield ik van, z¢ hoorde het volgens mij.' Het publiek oordeelde anders; voor Jaspers' eerste plaatproducties bleek aanvankelijk totaal geen interesse te bestaan.
Hij liet zich niet uit het veld slaan en reisde opnieuw een keer of vijf naar Senegal, 'ook om uit te leggen dat ik hier geen miljoenen verdiende met hun muziek. Dat er hier een klein publiek voor is en dat het toch belangrijk is dat hun muziek bewaard blijft.' Meer dan een bescheiden bedrag aan auteursrechten zit er voor de muzikanten niet in. 'Vroeger dachten Senegalezen dat zaken met ons doen het grote geld zou opleveren, maar inmiddels is wel duidelijk dat het niet lukt. Alleen in Parijs misschien, waar ze kunnen spelen voor eigen publiek.'
Bovendien weten de Senegalezen inmiddels zelf wel hoe ze hun muziek moeten opnemen, en hoe ze die in het buitenland aan de man moeten brengen. Er is zelfs sprake van enige overkill. 'In de hoofdstad Dakar heb je nu Studio 2000, een groot gebouw met witte lichtreclames. Daar staat alles wat je aan moderne spullen bij elkaar kunt krijgen.' En op een steenworp afstand heeft Youssou N'Dour zijn Xippi Studio. 'Twee grote studio's, terwijl er misschien vijf groepen in het land zijn die de huur van 1250 gulden per dag kunnen betalen', schampert Jaspers. 'Er zijn ook kleinere, zoals die van de zanger Baaba Maal, maar die klinkt dan weer voor geen meter.'
Hij maakt er zich niet druk om. Jaspers koopt bestaande opnamen die hij gebruikt als basismateriaal en laat waar nodig Afrikaanse muzikanten in Nederlandse studio's aanvullende begeleidingen spelen. Zoals voor Samba Gaye, zijn tiende en nieuwste uitgave. Het is de tweede Dakar Sound-cd van de 55-jarige Guinese topgitarist Sekou 'Bembeya' Diabat, die ditmaal wordt bijgestaan door zijn vrouw Djanka.
Samba Gaye  kent een lange voorgeschiedenis. 'Ik ken Sekou Diabat al heel lang', vertelt Jaspers, 'sinds hij met de formatie Bembeya Jazz naar Nederland kwam. In Guinee heb ik hem thuis opgezocht. Ik vertelde hem dat ik een akoestische plaat met hem wilde maken. Vijf jaar later kwam hij met een oude band aan, na nog een jaar zeuren over het geld heb ik die gekocht.' De ontbrekende drumpartijen liet Jaspers inspelen en aan de oorspronkelijke zes nummers voegde hij er vier toe. Het resultaat klinkt puntgaaf. Gitarist Sekou doet zijn troetelnaam 'Diamond Fingers' alle eer aan, en de drummer doet zijn werk zo vakkundig dat het lijkt alsof alles in n keer op de band werd gezet.
Terwijl zijn cd-producties zich doorgaans kenmerken door oude meesters die worden behoed voor de vergetelheid, zal hij in de medio juni uit te zenden VPRO-documentaire vooral aandacht besteden aan de muzikale actualiteit in Dakar. Traditionele muziek speelt daar volgens Jaspers nauwelijks nog een rol. 'Ik ken niemand die zegt: kom, we gaan nu eens even leuk trommelen. Ja, als er een toerist in zicht is, dan beginnen ze ineens allemaal.' Supersterren als Youssou N'Dour en Baaba Maal laat hij in de documentaire links liggen, want 'daar gaat iedereen altijd naartoe, wat moet ik daar dan nog?'.
Dus koos hij Aada-j, een van de 1600 rappende muziekgroepen die Dakar telt. 'De taal Wolof leent zich heel goed voor rap, lokale studio's leveren de tracks met samples van Europese en Amerikaanse origine. Jammer dat ze daarvoor geen Senegalese muziek nemen, er is maar n groep die wel dat doet. Maar ze gooien zich er voor de volle honderd procent in, rap is voor de jongeren een prima manier om zich te uiten.'
Voor de documentaire werden ook opnamen gemaakt van Jahanor, een popgroep die al twaalf jaar bestaat, met een zanger van het kaliber Salif Keita. Ook zanger-gitarist Omar N'Diaye komt in beeld, de ontdekking van 1995, en een oude djembe-slagwerker die leraar is aan het conservatorium en lesgeeft op het strand.
Voor Dakar Sound staat een nieuwe cd op stapel met muziek van de Horaya Band, een oud Guinees orkest. Daarop volgen wellicht opnamen van het legendarische Baobab, de banden liggen al klaar. Om zijn afzetgebied uit te breiden heeft Jaspers plannen voor een bureau in Dakar. Ook de muzikanten kunnen daarvan profiteren: zij winnen ontegenzeglijk aan status door belangstelling in het buitenland. En Studio Boterdiep in Groningen klinkt daar ongetwijfeld net zo interessant als Studio Xippi hier.
Anthology of the Modern Senegalese Music. Dakar Sound DKS 1 t/m 6.
Sekou Bembeya Diabat: Diamond Fingers (Guinee). CNR 2002849.
Alou Fan & Fot Mocoba (Mali). CNR 2002850.
Bana Maquis: Leila (Tanzania). CNR 2002968.
Sekou Bembeya Diabat: Samba Gaye. CNR 2003149.

Foto
	Ted Jaspers: 'Ik moest steeds uitleggen dat ik hier geen miljoenen aan verdien.' FOTO HARRY COCK


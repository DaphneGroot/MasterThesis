	Van der Linden stopt met betaald voetbal
Cees van der Linden moet met onmiddellijke ingang zijn voetbalcarrière beëindigen. De 33-jarige speler van RBC kampt met een slepende rugblessure.
Hij is vijftien jaar actief geweest in de voetballerij. Vóór RBC speelde hij bij NEC en Den Bosch. Van der Linden voerde de topscorerslijst bij de eerste-divisieclub aan met zeven doelpunten.
Vitesse en Sparta hebben overeenstemming bereikt over de overgang van Jochem van der Hoeven naar de Arnhemse club. Met zijn overgang naar Vitesse zal Van der Hoeven worden herenigd met Henk ten Cate.


	Levenskunst van Omar Khayy m
	'Rub iy t zijn enigzins te vergelijken met limericks', schrijft Johan van Schagen in zijn inleiding bij de Rub iy t van Omar Khayy m. Een rub i (meervoud: rub iy t) was een geestig versje, dat door zijn luchtige inhoud geschikt was om in gezelschap te worden geciteerd teneinde de feestvreugde te vergroten. Zo zijn de Rub iyat van Omar Khayy m niet tot ons gekomen.

 Verknoei geen levensdagen achtereen
Met jagen achter twist en voordeel  heen.
Liever vrolijk bij 't lonend druivensap
dan triest bij bittere vruchten, of bij  geen.

De ernst, de levenswijsheid en de mystiek zelfs die wij aan deze 'Perzische kwatrijnen' toedichten - en die tot hun immense populariteit in het Westen hebben geleid - danken we aan de Engelsman Edward FitzGerald, die op 31 maart 1809 als Edward Purcell in het White House te Bredfield werd geboren. Dat wij hem kennen als FitzGerald, komt doordat zijn gefortuneerde vader om erfrechtelijke redenen de naam van (zijn eveneens zeer gefortuneerde) moeder aannam.
In 1846 leerde hij de zeventien jaar jongere Edward Byles Cowell kennen. Zij raakten bevriend. Cowell had Latijn, Sanskriet en Perzisch gestudeerd, werd hoogleraar Sanskriet in Cambridge en bezorgde FitzGerald in die tijd 158 oorspronkelijke Perzische kwatrijnen, die hij had overgeschreven uit een handschrift dat zich nog steeds in Oxford bevindt, het Bodleian manuscript. Later, toen Cowell hoogleraar in Calcutta was geworden, stuurde hij zijn vriend nog een stel kwatrijnen die hij in een daar bewaard handschrift had gevonden, het Calcutta manuscript.
FitzGerald vertaalde ze - hij was in 1853 aan een studie Perzisch begonnen - en hij deed dat zo goed dat hij de kunst van Omar Khayy m in n klap bekend maakte onder vooraanstaande geletterden in het Westen. Menige liefhebber, menige dichter werd erdoor gegrepen, en tot op de dag van vandaag hebben - dankzij FitzGerald - de Rub iy t van Omar Khayy m hun faam behouden.
Het werk van FitzGerald is een voorbeeld van de wijze waarop een dichter - en dat was FitzGerald - volkomen in de ban kan raken van het werk van een ander, ongeveer zoals de Duitse schrijver Hermann Broch getroffen werd door de pozie van Vergilius, met wie hij zich in Der Tod des Vergil vereenzelvigde.
FitzGerald was een kolfje naar de hand van de Argentijnse schrijver Jorge Luis Borges, die begreep wat er, literair gezien, aan de hand was, toen de Engelse dichter besloot uit al die losse kwatrijnen een 'organisch geheel' te maken: Een dag met Omar Khayy m. FitzGerald eigende zich het werk toe op een manier die volgens de huidige vertaalvoorschriften niet k n, maar die Salman Rushdie tot de uitspraak verleidde: 'Men neemt over het algemeen aan dat er bij een vertaling altijd iets verloren gaat; ik houd vast aan het denkbeeld - en voer als bewijs daarvoor het succes van FitzGeralds vertaling van Khayy ms Rub iy t aan - dat er ook iets gewonnen kan worden.'
Het is overigens de vraag - die twijfel rees al rond 1880 - of alle verzen die Fitzgerald 'herschiep', wel zijn geschreven door Omar Khayy m, een groot geleerde, wiskundige en astronoom, die vermoedelijk tussen 1038 en 1048 in Nisjapoer werd geboren en stierf tussen 1123 en 1132. Zijn werk is ten dele bewaard gebleven. In 1074 hervormde Khayy m, wat 'tentmaker' betekent, namens de sultan die zijn mecenas was, de kalender. Het verhaal gaat dat deze sunniet, steeds heftig aangevallen door de veel machtiger shi'ieten, vooral de algebra serieus nam en de dichtkunst als een spel voor de vrije uren reserveerde.
De kwatrijnen van Khayy m zijn nu voor het eerst naar de laatste door FitzGerald geautoriseerde editie in het Nederlands vertaald door W. Blok, oud-hoogleraar Nederlandse letterkunde in Groningen. Zij verschenen, toegelicht door Johan van Schagen, oprichter van het Nederlandse Omar Khayy m Genootschap, in een tweetalige editie bij Ambo ( 49,50), een uitgave die mooi aansluit bij de tentoonstelling over Khayy ms invloed op de Nederlandse boek- en literatuurgeschiedenis in de Koninklijke Bibliotheek te Den Haag (tot en met 15 juni).
Willem Kuipers


	Een vastloper verstoort alle illusies
	Van onze verslaggever
Henk Strabbing
 ASSEN
Voor Jurgen van den Goorbergh was de TT al na n ronde over. De verrassing van de vrijdagtraining (vierde, op de eerste startrij in de 500cc) bleek ook nu met de allerbesten mee te kunnen, maar niet langer dan n ronde. Een vastloper maakte een eind aan alle mooie illusies. Jurgen deed, terwijl de anderen nog raceten, zijn verhaal:
'Ik heb gezegd: als ik een goeie start maak, kan ik meegaan. Nou, ik had een goede start. Je voelt het aan, koppeling, remmen, het ging gewoon hartstikke goed. Toen ik de eerste bocht als vijfde in ging, toen had ik zoiets van: ik hoef geen vierde te worden, maar ik moet wel bij dit groepje zien te blijven. Ik dacht: hier zitten de topjongens in en als ik bij ze in de buurt kan blijven, dan wordt het allicht iets bij de top-acht. Het was een kwestie van bijhouden, bijhouden en knokken, knokken. Ik liep in die eerste ronde, met sturen, zelfs nog in op ze. Ik moest oppassen dat ik ze niet raakte. Maar bij het ingaan van de tweede ronde, over start en finish, ging er al iets mis met de motor.
'Zo'n tweecilinder als ik rijd, heeft een nadeel als je slipstreamt achter viercilinders aan: de motor loopt dan zomaar zeshonderd toeren meer en ik bang dat-ie daardoor over z'n toeren is gedraaid. Je zit achter een hele zuiging, met Checa en Doohan, en ik voelde: hij liep gewoon m. Het verbaasde me enorm dat ik niks verloor. Het eerste rondje is altijd het moeilijkste van de wedstrijd - daar moet je door zien te komen. Daarna is het een kwestie van verdedigend rijden. Ik heb net de wedstrijd afgebroken zien worden en dat groepje was nog steeds bij mekaar, daar had ik gewoon in moeten zitten.
'Er is geen andere machine te koop op priv-niveau die deze prestaties aankan. Op zich is deze machine behoorlijk goed, maar we zullen wel wat meer op veilig moeten gaan met carburatie-afstellingen. Zeker als we echt met de subtoppers mee willen, dan zullen we wat voorzichtiger aan moeten doen. Ik denk dat het blok door overtoeren even iets te weinig benzinemengsel heeft gekregen en daardoor kapot is gegaan. Dit is de eerste keer dat we echt een vastloper krijgen. We hebben wel eerder problemen met de versnellingsbak gehad, maar dat heeft natuurlijk niks te maken met het blok zelf. Alle trainingen zijn zonder problemen verlopen. Het blok heeft het gigantisch goed gedaan.
'Een viercilinder Yamaha nemen? Die is gewoon niet goed genoeg. Bovendien krijg ik nu de beste banden van Dunlop. Die krijg ik dan niet meer. Er komen dan zoveel dingen bij dat ik zeg: die overstap is gewoon ondenkbaar. Dunlop heeft speciaal voor de V2 banden gemaakt en niet voor de V4. Het gaat gewoon hartstikke goed op die V2, dus we moeten wat problemen oplossen. Het zit gewoon even niet mee.'
'Had ik woedend de helm tegen de grond moeten gooien? Ach, ik heb inmiddels wel wat ervaring. Het is een mechanische sport. Je weet dat er altijd iets stuk kan gaan. Je kunt natuurlijk op je kop gaan staan, maar voor mezelf heb ik bewezen dat ik erbij kan zitten en we zullen gewoon moeten knokken. Er komen nog acht wedstrijden, dus we kunnen voorlopig vooruit.
'Nee, van de grote bazen van Honda heb ik niets gehoord na de training. Verbaast me wel een beetje, maar dat kan nog komen. Het is natuurlijk voor de fabriek ook een prestigekwestie dat er met een gewone productiemachine zo voorin kan worden gestreden. Het is voor mij nu zaak om te herhalen wat ik hier heb gedaan.
'Het klinkt misschien raar, maar heel langzame bochten, eerste-versnellingsbochten, zijn een nadeel voor deze machine ten opzichte van een viercilinder omdat-ie een gemeen, piekerig sterk vermogen heeft. Het voorwiel wil alleen maar de lucht in, terwijl een viercilinder veel smeuiiger is. Dit circuit ligt een tweecilinder bijzonder goed en het ligt mezelf uiteraard goed.
'Maar het gaf me veel voldoening dat ik, zowel in de training als in de wedstrijd, de boel kon bijhouden zonder dat ik over de limiet ben heengegaan. Maar als het dan toch had moeten gebeuren, dan liever na vier, vijf ronden. Nou moet ik het van die ene ronde hebben...
'Ach, wat de mensen ervan zeggen, kan me niet zoveel schelen. Ik weet dat het goed ging. Ik mag mezelf het complimentje meegeven dat ik tot de betere stuurlui behoor. Ik had natuurlijk het gas iets dicht kunnen draaien op het rechte stuk, maar ja...' Hij glimlacht. Want welke rechtgeaarde motorcoureur draait het gas dicht?

Foto
	Valentino Rossi viert feest in de afrastering van het circuit nadat hij de 125cc-klasse van de TT van Assen heeft gewonnen. FOTO AP


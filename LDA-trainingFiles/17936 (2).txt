Ann Miller.
Johnnie Lucille Ann Collier, ook wel Ann Miller genoemd (Houston, 12 april 1923 – Los Angeles, 22 januari 2004) was een Amerikaans filmster en tapdanseres.
Ann Miller is bekend geworden door haar rollen in musicals van de jaren veertig en vijftig van de twintigste eeuw. De bekendste was "Easter Parade" uit 1948, waarin ze met Fred Astaire danste. Haar eerste film was "You Can't Take It with You" uit 1938. Later volgden "Taming of the Shrew" uit 1949 en na een lange onderbreking in 1979 met Mickey Rooney "Sugar Baby".
Ann Miller is driemaal gehuwd geweest. Alle huwelijken eindigden in een scheiding. Ze had een dochter, die al enkele uren na de geboorte overleed. Ann Miller ligt samen met haar dochter begraven op de Holy Cross Cimetery in Culver City, Californië.

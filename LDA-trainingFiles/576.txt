	Ministeries oneens over aftrekpost arts en apotheker
	Van onze verslaggever
DEN HAAG
Het ministerie van FinanciÃ«n accepteert een aftrekpost voor artsen en apothekers die door het ministerie van Volksgezondheid als ongewenst wordt beschouwd. Zelfstandige artsen en apothekers die in een jaar minstens voor 120 gulden en 1 procent van hun onzuivere inkomen aan nog houdbare medicijnen weggeven, kunnen die medicijnen opvoeren als aftrekpost (giften) voor de inkomstenbelasting.
Het ministerie van Volksgezondheid is niet gelukkig met die regeling. Volgens VWS mogen artsen en apothekers slechts medicijnen weggeven in samenwerking met een hulporganisatie. Die medicijnen moeten bij aankomst in het donorland nog minstens een jaar houdbaar zijn. Vorig jaar werd bekend dat het Westen grote hoeveelheden verouderde medicijnen dumpt in oorlogsgebieden en Derde-Wereldlanden.


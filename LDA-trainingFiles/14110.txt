Millennium.
Een millennium is een tijdvak van duizend jaren.
In meer specifieke zin wordt over een millennium gesproken als een tijdvak van duizend jaren dat begint met een kalenderjaar waarvan het jaartal eindigt op 001 en eindigt met een kalenderjaar waarvan het jaartal eindigt op 000 (bijvoorbeeld 1001 tot en met 2000). Omdat de christelijke jaartelling, net als iedere jaartelling, begint te tellen bij het jaar een, is er geen jaar nul. Naar analogie van het feit dat iemand die op 1-1-1 werd geboren zijn tiende verjaardag op 1-1-11 zal hebben gevierd, moeten we onze decennia (en evenzo onze eeuwen en millennia) tellen vanaf het tijdstip 1-1-1 00:00; dit is de sleutel tot de oplossing van de millenniumkwestie. Het eerste millennium eindigde op het tijdstip 31-12-1000 24:00 = 1-1-1001 00:00; er waren 1000 jaren voorbij sinds het (geÃ«xtrapoleerde) begin van de jaartelling. Dit is dus het tijdstip van de eerste "millenniumwisseling". Analoog is 31-12-2000 24:00 = 1-1-2001 00:00 het tijdstip van de tweede millenniumwisseling.

Barbados.
Barbados is een land in het Caribisch gebied. Het bestaat uit één enkel eiland, dat behoort tot de Bovenwindse Eilanden van de Kleine Antillen. Het wordt ook wel "Little England" of "Bimshire" genoemd.
Barbados is het meest oostelijk gelegen gebied van de Antillen; het ligt ongeveer 175 kilometer ten oosten van Saint Vincent. Aan de zuid- en de westkust liggen veel stranden met fijn zand, terwijl het binnenland bezaaid is met heuvels. De stranden zijn omringd door koraalriffen. Er heerst een tropisch klimaat met een gemiddelde temperatuur van 26 °C en overvloedige neerslag, vooral in het binnenland. Het regenseizoen duurt van juni tot november. Orkanen zijn in het gebied talrijk, maar door de zuidoostelijke ligging blijft Barbados vaak buiten schot.
De officiële munt is de "Barbados dollar" (of Barbadiaanse dollar), onderverdeeld in 100 "cents". De voertaal is Bajan, een Creoolse taal. De officiële taal is Engels.
De naam Barbados komt van het Spaans of Portugees. De eerste Europese zeevaarders die er aankwamen vernoemden het eiland naar de veel voorkomende "bebaarde vijgenboom" Los Barbados.
Bevolking.
Barbados heeft inwoners, wat relatief veel is, gelet op het feit dat het eiland slechts een oppervlakte heeft van. De bevolkingsdichtheid bedraagt. Het land is dus overbevolkt, en de bevolking neemt nog steeds toe, met een groeipercentage van een half procent per jaar. De levensverwachting bedraagt 76,5 jaar.
De meerderheid van de bevolking stamt af van slaven uit Afrika. De minderheid wordt gevormd door Hindoestanen, Britten, Chinezen, Syriërs, Libanezen en joden.
Godsdienst.
Circa 49,4% van de bevolking is christen. Naast de anglicanen (26,3%) zijn er veel christenen op Barbados die behoren tot de zogenaamde opwekkingskerken.
Naast het christendom treft men ook andere godsdiensten aan op Barbados, zoals het hindoeïsme, boeddhisme, baha'i en de islam.
Geschiedenis.
Op Barbados bestaat de bevolking voornamelijk uit afstammelingen van Afrikaanse slaven en mulatten. Het eiland werd vroeger bewoond door de Arowakken, die uitgestorven zijn door Europese ziekten en de zware omstandigheden waaronder zij slavenarbeid moesten verrichten. Zoals in veel andere Caribische landen werden ook hier slaven uit Afrika geïmporteerd. Het eiland werd bezocht door de Spanjaarden en de Portugezen, waarna het land door de Britten werd bezet in 1627. Op 16 april 1816 begon de zwaarste slavenopstand die Barbados heeft gekend, onder aanvoering van Bussa. In 1838 werd de slavernij definitief afgeschaft. Barbados was even lid van de West-Indische Federatie (1958 - 1962) en verkreeg uiteindelijk zelfbestuur in 1961. In 1962 werden de verkiezingen gewonnen door de Democratische Labour-partij, aangevoerd door Errol Walton Barrow, die eerste minister werd na de onafhankelijkheid op 30 november 1966. Sinds 2010 is Freundel Stuart van de Labour-partij eerste minister.
Staatsinrichting.
Barbados is een parlementair democratisch koninkrijk met aan het hoofd koningin Elizabeth II van Barbados (een Commonwealth realm). De huidige regering bepleit echter deze situatie te wijzigen, door een republiek in te stellen met een ceremoniële president. Men wil echter wel binnen het Britse Gemenebest blijven.
De uitvoerende macht ligt in de handen van de minister-president en het kabinet. De premier is meestal de leider van de grootste partij. Het parlement bestaat uit twee kamers. Het lagerhuis, de Assemblée, bestaat uit 30 leden. Zij worden via algemeen kiesrecht gekozen. Het Hogerhuis, de Senaat, bestaat uit 21 leden. Zij worden door de gouverneur-generaal aangewezen.
Barbados heeft een Ridderorde; De Orde van Sint-Andreas.
Barbados is lid van de Caribische Gemeenschap (Caricom).
Bestuurlijke indeling.
Feitelijk is Barbados bestuurlijk niet onderverdeeld in lagere overheden. Historisch is het land verdeeld in elf parishes. Ze zijn ontstaan in 1645, maar hebben sinds 1967 geen politieke functie meer.
Vlag.
De vlag van Barbados is horizontaal rechthoekig, en is onderverdeeld in drie verticale banden van dezelfde breedte, van links naar rechts: donkerblauw, geel, donkerblauw.
Economie.
Het toerisme en de banken zijn momenteel (2003) de belangrijkste bron van inkomsten. De industrie bestaat grotendeels uit de raffinage van suikerriet, het belangrijkste exportproduct, hoewel ook rum en melasse worden geproduceerd, alsmede textiel. Het eiland heeft een der hoogste inkomens van Centraal- en Zuid-Amerika namelijk 10.580 $ per inwoner (situatie in 1998).
Steden.
De hoofdstad van Barbados is Bridgetown (anno 1628). Deze stad telde in 2003 ongeveer 90.000 inwoners.
Steden van minder dan 25.000 inwoners zijn: Greenidge, Spring Hall, Nessfield, Greenland, Saint Andrew, Bruce Vale, Bakers, Speightstown, Westmoreland, Bathsheba, Hillcrest, Holetown, Welchmann Hall, Blackman's, Newcastle, Bath, Lemon Arbour, Todds, Kendal, Whitehaven, Three Houses, The Crane, Six Cross Roads, Carrington, Charnocks (met de enige internationale luchthaven) (zuiden), Oistins, Maxwell's Coast, Carrington, Saint Lawrence, Worthing, Hastings, Bannatyne, Constant, Ellerton, St. George, Rouen, Black Rock, Jackson en Durants.
De zuid- en westkust van het eiland zijn sterk verstedelijkt. Veel van de bovengenoemde steden gaan dan ook naadloos in elkaar over.
Onderwijs.
Het niveau van het onderwijs op Barbados is hoog. Goede scholing wordt belangrijk gevonden door de bevolking. Ondanks de beperkte omvang van het eiland zijn er meerdere scholen die universitair onderwijs aanbieden. Scholieren in het middelbaar en basisonderwijs worden streng gedisciplineerd middels "lashing" (geselen). Officieel mag alleen het hoofd van de school leerlingen slaan, maar in de praktijk hanteren ook veel docenten de liniaal. Slechts een beperkt aantal, soms dure privéscholen en één openbare basisschool doen niet aan lijfstraffen. De privéscholen hebben vaak een sterk oververtegenwoordigd aandeel scholieren van Europese afkomst. Dit is een van de weinige uitingen van de sterke segregatie op het eiland van inwoners van Afrikaanse en Europese afkomst die nog altijd aanwezig is.
Flora en fauna.
De groene meerkat is oorspronkelijk van West-Afrika.
De fauna van Barbados is minder divers dan die van de andere eilanden van de Kleine Antillen. Dit komt voornamelijk doordat het eiland ver van het vasteland van Zuid-Amerika ligt en er geen andere eilanden tussen Barbados en het vasteland liggen.
Menselijke activiteiten hebben de fauna zeer beïnvloed. Deze invloed bestaat uit ontginning voor het verbouwen van suikerriet, verstedelijking en de introductie van exoten. Dieren die zich het best konden aanpassen aan de mensen zijn er nog volop, terwijl het met de dieren die minder bekwaam waren in het aanpassen het over het algemeen slecht is gegaan.

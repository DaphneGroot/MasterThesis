	Verwacht in een minibusje de dood
	LANDEN die absoluut vermeden moeten worden tenzij iemand het aardse leven zat is: Albani, Birma, Cuba, Iran, Irak, Libi en Noord-Korea. En ook Mekka is tijdens de jaarlijkse bedevaart verre van aan te raden. 'Als u bang bent van stieren, maar dol op een goede stampede, is dit d plek.'
Landen die om uiteenlopende redenen gevaarlijk zijn en dus voor de gemiddelde vakantieganger taboe: Afghanistan, Algerije, Burundi, Cambodja, India, Nigeria, Somali, Soedan en nog een hele trits. 'Met terroristen in het noorden en bandieten in het zuiden is Algerije grotendeels gevaarlijk.'
Landen die vanwege de criminaliteit maar beter van de vakantielijst kunnen worden geschrapt: Brazili, Hati, Mexico, Rusland, Tsjetsjeni, de Verenigde Staten (!) en Zare. De VS is 'land of the free and home of the brave. Je kunt hier maar beter heel moedig zijn, want iedereen voelt zich vrij om alles uit te spoken waarin hij zin heeft.'
Landen die alles in zich hebben om binnenkort op een van bovenstaande lijsten te verschijnen: China, Cyprus, Duitsland, Gambia, Hongkong, Kenya, Mali, Panama en nog 22 andere. Onder het vrolijke kopje Coming attractions.
Dit is geen reisadvies van het ministerie van Buitenlandse Zaken en evenmin van de redactie van dit katern. Het is een uiterst summiere samenvatting van een der merkwaardigste reisgidsen die sinds jaren zijn verschenen: The World's Most Dangerous Places, samengesteld door de Amerikaanse Fielding-uitgever Robert Young Pelton, diens landgenoot Wink Dulles en de Turkse fotograaf/journalist Coskun Aral.
In 1048 dichtbedrukte bladzijden ontleden ze met een scalpel tot in de kleinste details de wereldkaart. De splitsing in good en bad guys gaat gepaard met veel humor, maar ook constant met een zeer serieuze ondertoon. Wie de vele waarschuwingen in de wind slaat en toch flierefluitend afreist naar pakweg Armeni of Djibouti, moet later - als hem die kans tenminste nog wordt gegund - niet komen klagen bij de redactie.
'Dit boek was al gedateerd voordat de inkt was opgedroogd', merkt Pelton op. De eerste druk was ook al uitverkocht voordat die goed en wel in de handel was. Nu al is het de best verkochte 'reisgids' van Fielding, de Californische uitgeverij die tegen de vijftig titels over even zovele landen in haar pakket heeft.
Alles wat gevaar oplevert voor een reiziger - beroepshalve of voor zijn plezier - heeft een plaats gevonden in DP. Dat varieert van burgeroorlog en terrorisme tot ziekte, kidnapping en beroving. Ook vervoersmiddelen kunnen het hunne bijdragen aan de decimering van het globetrottersvolk. Niet - zoals algemeen gedacht - het vliegtuig is het gevaarlijkse transportmiddel ter wereld, maar de minibusjes in de Derde Wereldlanden. 'Verwacht wanneer je besluit een taxi te nemen gevaar; verwacht in een minibusje de dood.'
Het is met DP goed griezelen in de eigen comfortabele leunstoel en in de eigen vertrouwde omgeving, al weten de schrijvers zelfs die situatie van haken en ogen te voorzien: 'Er raken meer mensen in eigen huis gewond dan buitenshuis, dus is het misschien veiliger naar een van de in dit boek genoemde landen af te reizen dan thuis te blijven.'
DP is ook zeer leerzaam. De roerige historie van ieder land komt uitputtend aan bod, inclusief de belangrijkste data. En wie in bepaalde regio's al lang het overzicht van de strijdende partijen en politici is kwijt geraakt, kan eveneens in deze gids zijn kennis opfrissen. The Players heten die overzichten en soms mag die titel letterlijk worden genomen zoals bij Liberia, waar de naam van George Weah opduikt, 'spits van AC Milan met internationale reputatie, lieveling van Liberia, nationale held'.
Je hebt reizigers nodig om thuisblijvers te kunnen informeren over 's werelds gevaarlijkste plekken. Journalisten bijvoorbeeld. In meer dan honderd bladzijden vinden zij een schat aan handige adressen, telefoonnummers en websites. Die informatie is zo actueel mogelijk.
'Als we met dit boek een leven redden, ook al is het er maar n, hebben we onze plicht gedaan', vinden de auteurs. Dat ze met DP de wereld zullen veranderen, weten ze zeker van niet. 'De laatste tien jaar zijn er meer dan honderd oorlogen geweest met twintig miljoen doden. Je bent gek wanneer je denkt dat de volgende eeuw deze planeet vrede en geluk zal brengen.' FvS
Pelton, Dulles en Aral: The World's Most Dangerous Places (Fielding Worldwide, ISBN 1-56952-104-2;  66,25).

Foto
	Algerije. FOTO GILLES FRENKEN


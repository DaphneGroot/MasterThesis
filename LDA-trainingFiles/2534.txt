	Europarlementarir Brinkhorst windt zich op over Haagse desinteresse voor besluitvorming in Brussel; 'Europese ministerraad minacht parlementaire controle'
	Van onze verslaggeefster
Hella Rottenberg
STRAATSBURG
'De Europese besluitvorming is een samenzwering van de ingewijden. Die wordt bevorderd door de onkunde en desinteresse van de Tweede Kamer.' Zijn deftigheid ten spijt, houdt Laurens Jan Brinkhorst er buitengewoon felle meningen op na als het Europa betreft.
Europa gaat hem aan het hart. Hij beschouwt zichzelf als een echte Europeaan, wiens leven en carrire in het teken staan van het Europese ideaal. 'Europa heeft een groot project: uitbreiding en cohesie. Dat is het helingsproces van het Europese continent. Als dit project niet wordt aangepakt, wordt Europa een stel elkaar bekijvende provinciestaatjes', zegt hij stellig.
Brinkhorst (D66) maakt zich dagelijks kwaad om de onverschilligheid van politici in Nederland, die Europa liever negeren dan zich er serieus mee te bemoeien.
Democratisering van de Europese instellingen is noodzakelijker dan ooit. Brinkhorst kent het Europese binnenwerk maar al te goed. Als staatssecretaris was hij bij vergaderingen van de Europese ministerraad, hij werkte voor de Europese Commissie in Brussel en sinds 1994 zit hij in het Europees Parlement. Ook over het zicht van de Nederlandse volksvertegenwoordiging op de Europese besluitvorming kan hij meepraten: hij zat van 1977 tot 1982 in de Tweede Kamer.
Brinkhorst herinnert zich de eerste keer dat hij een Europese ministerraad bijwoonde. Dat was in 1973, toen hij in het kabinet-Den Uyl was aangetreden als staatssecretaris voor Buitenlandse Zaken. 'Resoluties en adviezen van het Europees Parlement werden als hamerstuk aangenomen. Ik stak mijn vinger op en vroeg of ik er iets over mocht zeggen. Er zaten aardige gedachten bij. Er barstte bulderend gelach los. Het was niet gebruikelijk over zogenaamde a-punten te spreken. Een stuitende ervaring.'
Brinkhorst noemt de cultuur in de Europese ministerraad er n van 'volstrekte parlementaire minachting'. De raad onttrekt zich aan elke democratische controle, van Europees parlement en van de nationale volksvertegenwoordigingen.
De vergaderingen van de raad zijn in beginsel besloten. Dat zijn de kabinetsberaden in Nederland weliswaar ook, maar daar komt geen wetgeving tot stand. In Europees verband wordt de wetgeving grotendeels in het geheim gemaakt.
Brinkhorst: 'Er komt nog veel naar buiten. Dat is te danken aan de elf voertalen. Door de vertalingen zijn er zoveel exemplaren in omloop dat dingen uitlekken. Maar dat is niet-officile informatie.'
Veertig jaar heeft de Europese ministerraad in een fundamenteel ondemocratische structuur geleefd. Dit heeft geleid tot de arrogantie van de macht, die volgens Brinkhorst nooit vrijwillig zal worden afgestaan. Voor ministers is het prettig dat ze door niemand op het matje worden geroepen en geen verantwoording hoeven af te leggen over hun optreden. Ook nationale ambtenaren werken graag Europees, omdat ze in Brussel veel meer armslag hebben en door het thuisfront nauwelijks gecontroleerd worden.
Openheid en democratisering forceren is het enige wat er op zit, meent hij. Dankzij de Scandinavische landen is het een en ander bereikt. Het Nederlandse parlement moet veel harder aandringen op hervormingen. Maar de Tweede Kamer steekt de kop liever in het zand.
'Er is bijna geen onderwerp te bedenken zonder Europese dimensie. Niet omdat er in Brussel een grote bureaucratie is, maar omdat de werkelijkheid zo is. Het is langzamerhand erg moeilijk geworden om de Tweede Kamer wakker te schudden. Parlementarirs worden gekozen omdat ze iets in de melk te brokken hebben. Als zij zeggen: ''voor moeilijke gevallen hiernaast, bij Europa'', bladdert het goud er af. Waarom zou je stemmen als een orgaan weinig te zeggen heeft?'
Het Europees en Nederlands parlement behoren elkaar aan te vullen en niet met elkaar te concurreren, vindt Brinkhorst. Denen, Finnen en Zweden volgen het optreden van hun ministers in Europa veel zorgvuldiger. Ze geven mandaten mee en eisen achteraf verantwoording.
Het Nederlands parlement heeft zijn bevoegdheden niet zozeer overgedragen aan het Europees parlement, alswel aan de Europese regeringen. Die macht dient te worden teruggepakt, via het Nederlandse n het Europese parlement. Wie zegt dat het Europees parlement net zo goed kan worden opgedoekt, heeft er niets van begrepen.
'In geen enkel ander parlement is er zo weinig institutionele band tussen nationale en Europese volksvertegenwoordigers. In Nederland moeten Europarlementarirs hun mond houden, ze mogen hooguit vergaderingen bijwonen. Het Europees parlement weet veel, maar zit in een koker. Het nationale parlement provincialiseert.'
Als voorbeeld haalt hij de uitgebreide debatten in de Tweede Kamer aan over de vergoeding van het kunstgebit door het ziekenfonds, of over de kinderdagverblijven. Het gaat daarbij om bedragen van pakweg honderd miljoen. 'Daarover vergadert het parlement weken. Maar als in n nacht Van Aartsen samen met zijn Europese collega's besluit om drie miljard gulden uit te trekken voor de gekkekoeiencrisis, kraait er geen haan naar.'
In de omgekeerde weg, terug naar de soevereiniteit van het nationale parlement, gelooft hij niet. 'Dat is onmogelijk, tenzij je de integratie en interne markt weer afbreekt. Voor Nederland zou dat slecht uitpakken. Nederland is afhankelijk van de export en daarvan gaat driekwart naar Europa. Het protectionisme zou direct terugkeren.'
Minimaal moet de EU-top van Amsterdam zorgen voor forse uitbreiding van de bevoegdheden van het Europees parlement en serieuze spelregels over openbaarheid van het bestuur. 'De grote misvatting is dat Europees beleid buitenlands beleid is. Zolang we dat denken, laten we het over aan de diplomaten.'
Zie ook Vervolg

Foto
	Laurens Jan Brinkhorst FOTO JOEP LENNARTS


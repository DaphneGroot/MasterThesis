	Dronken?
	Woordvoerder B. Bruggink van het ministerie van Volksgezondheid: 'De wet verbiedt nu al cafhouders mensen ''in kennelijke staat van dronkenschap'' binnen te laten. En de branche heeft ook zelf een code om mensen die te veel op hebben niet meer te schenken. Alleen wordt die kennelijk niet gehandhaafd. Het handhavingsplan bij de wet moet duidelijkheid verschaffen over wanneer iemand te dronken is om nog te schenken. Maar dat is nog in voorbereiding.'
Barman Caf Timmer, Rotterdam: 'Een boete, tsja, dat weet ik niet, maar een waarschuwing is terecht. Als ik ze wankelend zie binnenkomen, krijgen ze niets. Tegen mensen binnen die beginnen te wankelen, zeg ik: ''Ga maar eens lekker slapen.'' Ik heb geen problemen. Maar hier komen weinig jongeren en we sluiten om negen uur.'
W. Waninge, woordvoerder Bedrijfschap Horeca: 'Wettelijke maatregelen zijn niet de oplossing. Verscherping van regels is niet van deze tijd. Wanneer is iemand t dronken? Ik wou dat ik het kon zien! Dat is net het probleem! Een notoire drinker kan zonder problemen een meter bier op, terwijl een schoolmeisje na een paar slokken sherry onder de tafel ligt. De ene kastelein zal zeggen: ''Als hij zich aan de bar moet vasthouden, schenk ik hem nog n keer in'', de ander zegt: ''Als ik hem liggend op straat tegenkom, heeft hij kennelijk voldoende gehad''.'
Barman in het centrum van Valkenburg: 'Er zitten hier twee dames al een tijdje aan hun tweede glas Hoegaerden. Misschien kunnen ze daar niet tegen; moet ik die dan niet meer schenken? Officieel moet ik ook de autosleutels van iemand vragen die te veel op heeft. Heb ik ook nog nooit gedaan. Als je iemand zijn sleutels gaat afnemen, moet hij wel in staat van ontbinding verkeren. . . Hoe willen ze het controleren? Als ik niet meer schenk, gaan ze naar de overkant. En ik zit hier ook om geld te verdienen.'
H. Kamerbeek, manager vestigingsexamens van het SHV Onderwijscentrum: 'Volgens de wet is het al verboden om een dronken iemand in de zaak te hebben. Nou, laten we reel zijn: als je in het weekeinde in cafs gaat kijken, kom je er heel wat tegen. Velen redeneren ook: als ze maar betalen. Dus naleving is moeilijk. Daarom legt iedere horecabeheerder het examen sociale hygine af bij ons. Dat gaat onder andere over de omgang met dronken klanten. Wij hebben het dan over A-, B-, of C-gedrag. A-gedrag is meegaand, die klanten doen wat je vraagt. Bij C-gedrag is de klant zo agressief dat hij de zaak moet verlaten. Mensen met B-gedrag maken tegenwerpingen, proberen met een excuus een uitzonderingspositie te krijgen. Dan kun je begrip tonen voor de situatie, en zeggen: ''Ik begrijp dat het heel vervelend voor je is, maar mag ik je dan misschien een alcoholvrij biertje aanbieden''?'
Ron, van de telefonische hulpdienst van Anonieme Alcoholisten: 'Mijn mening is dat je kasteleins niet verantwoordelijk kunt houden voor het gedrag van de klant. Ik heb vaak genoeg meegemaakt dat een kastelein zei: ''Jij krijgt er geen meer.'' Dan ging ik de deur uit, friste me een klein beetje op en ging een ander caf in. Ik vind het goed gesteld met de beroepsethiek in de horeca, dus deze maatregel is overbodig.'
D. Eeuwens van caf De Duivel in Amsterdam: 'Je ontwikkelt intutie voor wanneer iets te ver gaat. Je ziet het aan de mimiek, de motoriek, de manier waarop ze bestellen, andere klanten in hun oor schreeuwen. Mensen die ook nog drugs gebruiken, zijn vaak agressiever. Het gaat toch vooral om overlast. Ik vind het onzin om iemand die lekker stil aan de bar dronken zit te worden, een bestelling te weigeren. Maar als ze al te bijdehand worden tegen de barkeeper of lastig tegen andere klanten, ligt het anders. En als je ze eruit zet, trappen ze buiten problemen! Wat kan ik eraan doen als mensen elkaar buiten overhoop gaan schieten? Ik zie meer in het vrijlaten van de sluitingstijden. Dat je niet steeds om n, drie en vier uur 's nachts van die golven cafbezoekers krijgt die de straat op worden geschopt.'
J. de Jonge van caf Hooghoudt in Groningen: 'De sluitingstijden zijn hier vrij. Maar hoe later het wordt, hoe vervelender het volk. Dus wij sluiten in het weekeinde om twee uur, door de week om n uur. Prima idee van Borst, die boetes. Als iemand te veel lawaai maakt weet je dat hij te veel op heeft. Wij krijgen eigenlijk nooit lastig volk. Dat lawaai achter me is afkomstig van koffiedrinkers.'
Robin Gerrits


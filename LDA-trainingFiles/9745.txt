Dijon.
Paleis van de hertogen van Bourgondië
Typische straat in het oude centrum van Dijon
Dijon (() is de hoofdstad en grootste stad van het departement Côte-d'Or en van de regio Bourgogne-Franche-Comté, waartoe Côte-d'Or behoort. Het kende zijn glorietijd onder Filips de Stoute, Jan Zonder Vrees, Filips de Goede en Karel de Stoute toen het de hoofdstad was van het Franse deel van het Hertogdom Bourgondië. Voor deze periode woonden hier Gallo-Romeinen. De naam Dijon is afkomstig van het Latijnse Divio (heilig). Dijon was een Gallo-Romeinse stad.
Dijon is bekend van zijn mosterd.
In de gemeente liggen de spoorwegstations Dijon-Porte-Neuve en Dijon-Ville.
Waterwegen.
Al in 1832 wordt de stad verbonden door middel van het Bourgondisch Kanaal met de Saône, een zijrivier van de Rhône, en Yonne, een zijrivier van de Seine. Door zijn beperkte breedte is dit kanaal alleen nog in gebruik door de pleziervaart.
Spoorwegen.
Dijon ligt aan de hoofdspoorroute Parijs - Lyon - Marseille van de vroegere spoorwegmaatschappij Compagnie des chemins de fer de Paris à Lyon et à la Méditerranée (PLM). Al in 1951 was de stad bereikbaar vanuit Parijs. Dijon ontwikkelde zich als een zeer belangrijk spoorknooppunt in het oosten van Frankrijk, met internationale verbindingen naar Zwitserland, Luxemburg, België en Italië. Met de opening van de hogesnelheidslijn Paris Sud-Est in 1981 stopten de treinen Parijs - Lyon en verder niet meer in Dijon. Wel heeft Dijon een aansluiting op de LGV Paris Sud-Est en op de nieuwe hogesnelheidslijn Rhin-Rhône. Sommige TGV's van de Parijs - Basel verbinding stoppen nu in Dijon.
Sport.
In het seizoen 2011/12 speelde de plaatselijke voetbalclub Dijon FCO voor het eerst in Ligue 1, maar is meteen weer gedegradeerd. In 2016 lukte het echter opnieuw om te promoveren. Dijon FCO speelt in het Stade Gaston Gérard.
Geboren.
Hertogelijk paleis waar drie bekende hertogen zijn geboren.

Diamantslijpen.
Diamantslijpen of diamantbewerken is een bewerking waarmee de ruwe diamant tot sieraad wordt geslepen.
Diamant is het hardste natuurlijke materiaal dat in ons bestaan bekend is. Het slijpen gebeurde vroeger dan ook met diamant. Tegenwoordig zijn veel van de gebruikte slijpmiddelen echter door de mens gemaakt. De meeste kunstmatige slijpmiddelen worden wel nog van mineralogische materialen gemaakt. Staalwol is daarvan een bekend voorbeeld. Dankzij de technologische ontwikkelingen van de twintigste eeuw kan men nu ook kunstmatige slijpmiddelen maken die zelfs nog harder zijn dan diamant. De belangrijkste hiervan zijn siliciumcarbide (ook wel bekend onder de merknaam Carborundum), synthetische diamant en kunstmatig alumina (aluminiumoxide).
Alvorens te gaan slijpen wordt eerst bekeken hoe de ruwe steen het beste "genomen" kan worden om het grootste gewicht te behouden. Hebben we te maken met de zuivere kristalvorm van een octaëder dan zal de ruwe steen eerst gezaagd worden. Hebben we te maken met een onregelmatige vorm dan zal gekloofd worden. De kristalstructuur bepaalt dus op welke wijze het meest efficiënt geslepen kan worden. Vervolgens zal de ruwe steen worden gesneden wanneer een ronde slijpvorm toegepast wordt als de briljant, een ronde vorm dus. Na het snijden volgt het opzetten van het kruiswerk. Dit gebeurt op de diamantschijf die bewerkt is met boord (diamantpoeder).
Bij het slijpen in de standaardvorm diamant houdt men vaak minder dan de helft van het originele materiaal over. Het slijpen kan afhankelijk van onder andere de grootte tot enkele maanden duren.

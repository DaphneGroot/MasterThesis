Ottignies-Louvain-la-Neuve.
Ottignies-Louvain-la-Neuve is een stad in de Belgische provincie Waals-Brabant. De stad telt ruim 31.000 inwoners.
De stad is ontstaan uit de samensmelting van de gemeente Ottignies, waarvan Louvain-la-Neuve een onderdeel was, met Céroux-Mousty en Limelette. De gemeente kreeg de titel "stad" toegekend op 1 april 1982.
Het gebied van de gemeente behoort tot de Brabantse Ardennen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Verkeer en vervoer.
Ten oosten van Ottignies-Louvain-la-Neuve loopt de A4/E411 Brussel - Namen. Een andere belangrijke verkeersader, de N25, loopt ten zuiden van de stad richting Nijvel.
In Ottignies-Louvain-la-Neuve ligt het station Ottignies, een belangrijk spoorwegenknooppunt aan de spoorlijnen 161 (Brussel - Namen), 139 (Leuven - Ottignies) en 140 (Ottignies – Marcinelle).
Bestuur 2007-2012.
Het bestuur van Ottignies-Louvain-la-Neuve bestaat uit een coalitie van Ecolo met ICH en de PS.

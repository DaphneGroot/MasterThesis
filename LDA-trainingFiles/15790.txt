Oceanografie.
Oceanografie of zeekunde is de aardwetenschap die de hydrosfeer bestudeert zoals de meteorologie dat met de atmosfeer doet. Hierbij wordt veel aandacht besteed aan zeestromen en de wisselwerking tussen de oceanen en het klimaat. Waar oceanografie meer beschrijvend zou moeten zijn en oceanologie meer verklarend, worden deze begrippen in Nederland door elkaar gebruikt, waarbij de eerste term bekender is in de wetenschap en de tweede meer in technische kringen.
Degene die zich hiermee bezighoudt wordt "oceanograaf" genoemd.
Oceanografie is onderverdeeld in de mariene biologie (het leven in de oceanen), en de mariene chemie en geochemie (de studie van de kringloop van koolstof en andere chemische componenten in het zeewater) en de fysische oceanografie.
De fysische oceanografie bestudeert uitsluitend de natuurkundige eigenschappen van de oceanen, zoals zeestromen, de rol van de oceanen voor het klimaat en klimaatverandering, de interactie met de atmosfeer, zeespiegelstijging, El Ni√±o, getijden, golven en golfvoorspellingen en stormvloeden.

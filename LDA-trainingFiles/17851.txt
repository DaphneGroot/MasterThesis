 BOUWVERGUNNINGEN NEGEN MAANDEN +7 PCT. 
 AMSTERDAM, 14 nov (Reuter) - De waarde van de verleende bouwvergunningen voor woningen en bedrijfsgebouwen steeg in de eerste negen maanden van 1996 met zeven procent, aldus het CBS. 
 In de eerste negen maanden van 1996 bedraagt de waarde van de verleende bouwvergunningen voor woningen en bedrijfsgebouwen ruim 22 miljard gulden. 
 Uit de cijfers van het CBS blijkt verder dat het aantal vergunningen voor woningbouw in Flevoland verdubbeld is. 
 In geheel Nederland zijn vooral meer vergunningen verleend voor bedrijfsgebouwen in de marktsector. 
 De gemiddelde bouwkosten voor nieuwbouwwoningen zijn met acht procent gestegen. 
 De waarde van de verleende bouwvergunningen voor woningbouwprojecten is in de eerste negen maanden van 1996 met zeven procent gestegen tot ruim 11 miljard gulden in vergelijking met dezelfde periode van 1995. 
 De stijging van de waarde van bouwvergunningen in de utiliteitsbouw bedraagt zes procent, aldus het CBS. 
 Deze stijging komt geheel voor rekening van de marktsector, met een stijging van 27 procent. 
 De totale waarde van de bouwproduktie is in de eerste drie kwartalen van dit jaar drie procent lager dan in dezelfde periode van 1995. 
 Deze lagere produktie wijt het CBS aan de forse produktiedaling (-29 procent) in het eerste kwartaal van dit jaar. De strenge winter was hier debet aan. 
 In de eerste drie kwartalen van 1996 zijn ruim 53 duizend woningen opgeleverd, zeven procent minder dan in 1995. 
 - redactie Amsterdam +020 - 504 5000. 
 (c) Reuters Limited 1996. 

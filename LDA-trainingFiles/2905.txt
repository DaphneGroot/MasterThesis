	Altijd recht door zee
	@@0IER@@0 RIC GERETS was een onverzettelijke speler. Jerommeke, was een van zijn bijnamen. Zo'n verdediger die nooit versaagt en die je als aanvaller drie keer tegenkomt, meedogenloos en toch sportief. Hij was 89 keer Rode Duivel en is nog altijd de enige Belg die de Europa Cup I torste.
Altijd weer duikt Nederland op in zijn loopbaan. In de lente van 1984 deed het uitgelekte omkoopschandaal bij Standard Luik hem ontwaken uit zijn paradijs. AC Milan ontsloeg hem op staande voet.
Gerets, nu 43 jaar, kwam na een schorsing terug via Nederland. Eerst bij het kleine MVV, vervolgens bij PSV. 'De periode PSV, mijn Nederlandse periode, is de mooiste tijd van mijn leven geweest.'
En in dat tijdperk, op 20 november 1985 om precies te zijn, dompelden aanvoerder Gerets en zijn collega-Rode Duivels voetballend Nederland in rouw, op een gure avond in De Kuip. Op het moment dat Oranje, met een gouden generatie in opkomst, zich zeker waande van uitzending naar het WK in Mexico, brak verdediger Gerets door op de rechterflank. Georges Grn, ook al een bewaker van vijandelijke aanvallers, was meegelopen om de voorzet in te koppen.
Wie zou denken dat Gerets zich nu, in de aanloop naar weer zo'n cruciale Nederland - Belgi in De Kuip, laaft aan die zoete herinnering, vergist zich hevig. 'Leven met herinneringen is niet nodig. Ik leef in het heden, met een erg drukke baan als trainer. Als ik me ga bezighouden met mooie momenten heb ik geen tijd meer om hier iets bij de club te doen.'
Als hij dan toch wat moet zeggen over toen, gaat het over de deceptie die zijn toenmalige ploeggenoten Van Breukelen, Valke en Gullit de volgende dagen te verwerken hadden. 'Ik was een van gelukkigste mensen van de wereld. Zij zaten een paar dagen in de put, maar toen gingen we weer samen voor het kampioenschap. Zo hoort dat in de sport.'
De trainer Gerets en de huidige bondscoach Georges Leekens zijn voortrekkers in het Belgische voetbal. Ze strijden tegen het defaitisme dat rondwaart; geen geld, geen talent, bouwvallige stadions, emigratie van toppers.
'Door veel energie in je werk te stoppen kun je zelfs met een gebrek aan topkwaliteit de top halen. De beloning volgt altijd. Is het niet vandaag dan wel morgen. Als je maar niet bij de pakken gaat neerzitten en gaat meehuilen met de wolven die zeggen dat het voetbal ziek is en dat daartegen geen remedie bestaat. Die is er wel. Gewoon mouwen opstropen en iets doen, in plaats van janken en zeuren.'
Op 14 december van het vorig jaar verloor Belgi, toen nog onder bondscoach annex cafbaas Wilfried van Moer, in Brussel met 3-0 van Holland. De Duivels spuwden geen moment vuur, ze waren als versuft. In de analyses was zelfs ruimte voor de invloed van het Grote Verdriet van Belgi, dat het land in de greep zou houden.
Corruptieschandalen, de onthullingen van de activiteiten van kindermoordenaar Marc Dutroux; het volk zou lamgeslagen zijn.
De suggestie alleen al wekt ingehouden woede bij Gerets. 'Dutroux? Quatsch. Zever. Wat heeft Dutroux met het Belgisch voetbal te maken? Uberhaupt niets. Echte zever.'
Nee, de opstanding onder Leekens is een kwestie van gedegen arbeid. Leekens, zegt Gerets, is een trainer als hijzelf. Een man van hard werken, positief denken. Hij schept sfeer, ook rondom het veld. 'Leekens is extravert. Hij werkt op dezelfde manier buiten het voetbal als ik. Hij schenkt aandacht aan kleine dingen en zorgt dat spelers meer voor elkaar doen dan in normale omstandigheden. Onze werkwijze is daarop gebaseerd, we proberen de groep meer naar elkaar toe te brengen.' Dat kan op 101 verschillende manieren, varirend van cafbezoek tot een speurtocht.
Gerets was een harde, als voetballer. Tegenstanders waren bang voor hem. Die wat ongecultiveerde baard, die onverzettelijke blik, die vliegende tackle. Maar hij is ook een emotioneel mens, die tranen liet toen hij in mei 1992 afscheid nam als voetballer van PSV.
Hij koestert de vriendschap in de voetballerij. Nog altijd trekt hij op carnavalszondag naar de cafs in Eindhoven, om met zijn oude vrienden van PSV aan de toog te hangen en de volgende ochtend te ontwaken met een houten kop.
En zoals hij was als voetballer, zo traint hij ook. Een gedreven kerel, die tussen twee trainingen door in korte broek in zijn kantoortje zit. De eeuwige baard doorvlochten met grijze sliertjes. Zo was hij bij Club Luik, bij Lierse en zo is hij bij Club Brugge.
In drie jaar als trainer van Lierse Sport Kring was hij de hoofdpersoon in een sprookje zonder weerga dat afgelopen seizoen uitmondde in het kampioenschap. Hij zorgde voor een verandering van mentaliteit in het stadje. 'De club onderging een gedaanteverwisseling. Daar ben ik best trots op.
'Ik maakte mensen bewust van hun kwaliteiten en wees ze minder op hun gebreken. De club gaf me carte blanche in de transferpolitiek.' Hij haalde spelers die elders waren mislukt en die overliepen van revanchegevoelens: Menzo, Klioejev, Haagdoren en De Roover, die nu weer international is.
'Haagdoren was een groot talent, maar belandde bij Anderlecht op een zijspoor. Ik ga dan op zoek naar de oorzaken, om niet weer dezelfde fout te maken. Bij Stanley Menzo was ik overtuigd van zijn kwaliteiten. Ik wilde bovendien een keeper die ook kon voetballen.'
@@0IER@@0 ET duidelijkst is zijn verhaal over Denis Klioejev, een Rus die als groot talent te boek stond maar die verpieterde bij Feyenoord. 'Na drie dagen training wist ik dat we die Klioejev absoluut moesten pakken. Hij kon zo onvoorstelbaar veel. Ik kon hem niet gebruiken op de positie waarvoor ik iemand zocht, maar ik wilde hem onder geen beding laten gaan. Hij had teveel talent.
'Je moet een jongen die gesloten is en de taal niet goed spreekt op zijn gemak stellen. Binnen een week ben ik twee keer met hem op pad geweest. Het was vrij warm en we gingen een terrasje pikken met iemand die Russisch sprak. We dronken een paar pinten bier, wat zwaarder Belgisch bier.
'We kregen een relatie die niet meer stuk kon. We waren bijna als vader en zoon. Toen zijn transfer naar Schalke in Duitsland bekend was, kwam hij met tranen in de ogen naar me toe. Hij zei me dat hij graag mee naar Brugge was gegaan, maar dat hij het aanbod van Schalke gewoon niet kon weigeren.
'Ik heb van hem geen betere voetballer gemaakt, maar wel het maximale rendement uit hem gehaald. Als je beslist om iemand uit Oost-Europa te halen moet je aandacht aan hem besteden. Anders kun je hem beter daar laten. Je merkt vaak aan die mensen dat ze gesoleerd zijn, dat ze niet uit hun schelp komen. Dan moet je ze uit hun schelp lokken. Hij is in Belgi gewoon 200 procent opgebloeid. Hij had sowieso iets dat heel weinig mensen hebben. Denis had een zeer natuurlijke smile. Ik had gewoon het gevoel dat ik me over hem moest ontfermen, ik m¢est hem helpen.'
Gerets staat dicht bij zijn spelers, niet buiten of boven de groep. Dictatoriale trekjes zijn hem vreemd. 'In Lierse was dat de basis van het succes en die werkwijze moet ook mogelijk zijn bij een topclub. Ik ga kijken tot hoever ik kan gaan. Tot nog toe mag ik niet klagen.' Na vier speelronden is Club Brugge zonder puntverlies.
'In het leven n in het voetbal heb ik gemerkt dat deze manier van werken succesvol is. Iedereen heeft een keer een schouderklopje nodig. Je hebt lieden die dat niet willen toegeven, die stoer doen, maar ook z¡j hebben wel eens steun nodig.
'Als je gelukkig bent mag iedereen dat zien, maar waarom moet je je verstoppen als je verdriet hebt? Wat betreft emoties ben ik tamelijk recht door zee. Dat laat ik ook blijken aan de spelers en je krijgt dat terug. Op een gegeven moment ontstaat dan een geweldig onderling contact.'
Maar dan: voetbalploegen bestaan uit grote ego's, van wie slechts elf gelijktijdig in het veld mogen staan. Waar blijf je dan met al je idealistische praatjes?
'Als je een beslissing moet nemen, doe je dat eerlijk, naar eer en geweten. Dat is niet de gemakkelijkste weg, ik weet het. De gemakkelijkste weg is geen contact met je spelers, erboven staan, de selectie bekendmaken en zeggen wat je van ze verwacht. Dan raak je nooit in de problemen. Maar dan verlies je zoveel contact met de jongens, dat zou ik voor geen geld op de wereld willen missen.'
Natuurlijk ontkomt ook de man die vrijwel zijn hele leven al in Rekem woont niet aan nare besluiten. Hij nam wel eens noodgedwongen afscheid van een speler, omdat die niet het niveau haalde dat de trainer voor ogen stond. Zo van: sorry, je hebt vijftien jaar bij Lierse gespeeld maar het is niet voldoende.
'Voor een speler is het ook beter dat je eerlijk en oprecht bent. Wanneer je dat als trainer begeleidt, is het veel makkelijker te accepteren. Als een speler aan het einde van het seizoen van het clubbestuur te horen krijgt dat hij wegmoet, vind ik dat veel gemener en minder oprecht.'
PSV was voor hem de perfecte aanloop naar een loopbaan als trainer. Maar een echte vriendenploeg, dat was het klasse-elftal uit de jaren tachtig beslist niet. 'Dat kon je ook niet verwachten. We hadden twaalf, dertien internationals. Een stuk of vier zaten op de tribune. Het is een utopie om te denken dat je daar een sprookje van kunt maken. De concurrentie was keihard.'
Trainer Guus Hiddink, de huidige bondscoach van Oranje, laveerde tussen al die vedetten. 'Zijn omgang met spelers was perfect. Hij kon omgaan met mensen, met moeilijke mensen.'
Het traditionele verhaal volgt over Hiddink als de enige trainer die Romario enigszins in het gareel kon houden. Op de suggestie dat het PSV van toen eigenlijk niet eens een trainer nodig had, zegt Gerets: 'Ergens klopt dat wel, maar met zoveel persoonlijkheden op het veld slaagde hij er toch in een team te maken. Er stonden natuurlijk ook nogal wat trainers ¢p het veld.'
Tegenwoordig krijgt Hiddink wel eens de kritiek dat hij ontwikkelingen binnen Oranje niet in de hand heeft, dat hij soms te lankmoedig optreedt in sluimerende conflicten. Maar kom bij Gerets niet aan Hiddink, die door hem constant met Guus wordt aangeduid.
'Het probleem ligt misschien meer bij de Nederlandse spelers. Guus heeft zijn manier van werken, waarom zou hij daarvan afwijken? Ik had bij Hiddink een heel tof gevoel, ik kwam graag trainen. Het was ook niet verkeerd dat hij spelers betrok bij de tactische plannen. Dat is wel gebleken.'
@@0IER@@0 OGELIJK is het voor de trainer van nu moeilijker orde te scheppen in de georganiseerde chaos van het voetbal, met al zijn belangen en commercile invloed. De jeugd is bovendien verwender, gewend aan luxe. Gerets ziet het aan zijn eigen kinderen; ze spelen met een computer of rijden in een autootje, zelfs al zijn ze student. Als jongen hoefde hij daar niet eens aan te denken.
'Het is nu moeilijker met beide pootjes op de grond te blijven. Je bent als voetballer al verwend omdat je het mooiste beroep van de wereld hebt. Als trainer is het de bedoeling dat je ze zodanig begeleidt dat verwend niet verwaand wordt.
'Och, tien jaar geleden zeiden ze ook al dat voetballers te veel verdienden. Dat is niet tegen te houden. Goede voetballers zullen altijd veel geld verdienen en sukkelaars zullen hard moeten knokken om de kop boven water te houden. Ook al is dat misschien niet rechtvaardig, het is wel een gegeven. En ook vroeger gingen carrires kapot door gebrek aan karakter. Alleen staat dat nu iets meer in de picture. Ik blijf erbij dat mijn periode bij Lierse heeft uitgewezen dat er voldoende goede spelers rondlopen met een prima mentaliteit.'
Van Nederlanders waardeerde Gerets de eeuwigdurende liefde voor aanvallend voetbal. Zwart-wit gesteld zijn de Rode Duivels de specialisten van de defensie, waar Oranje het offensief uitdraagt. Als oud-verdediger zet Gerets een trend. Bij Lierse liet hij drie man aanvallen en zijn libero, Van Meir, was topschutter van de club met zestien doelpunten. Hij was zo vaak mogelijk een extra middenvelder zoals Ronald Koeman vroeger bij PSV.
'Ik denk niet dat het ooit in de geschiedenis van het Belgische voetbal is voorgekomen dat de libero van het elftal zestien goals maakt. Dat is een unicum. We hadden altijd een mannetje vrij en dan krijg je mooi voetbal. Het mooiste compliment was dat we niet alleen de terechte kampioen waren, maar ook het mooiste voetbal speelden. Dat vond ik even belangrijk.'
Waarmee hij niet wil zeggen dat de Belgen zaterdag in De Kuip maar lekker moeten gaan aanvallen. Want dat zit nou eenmaal niet in hun aard. Verdedigen is een diep gewortelde gewoonte.
Een ander verhaal wil hij wel ontzenuwen. Het traditionele verhaal van de Nederlander die een dikke nek heeft en de Belg die per definitie bescheiden is. 'Het eerste klopt niet, het tweede ook niet. Ik heb in Brabant gewerkt en voelde me als een vis in het water. Ook bij Ajax zou ik nauwelijks problemen hebben gekend.
'Ik heb ook niet het gevoel dat ik zo bescheiden ben. Sinds mijn generatie hebben wij Belgen in ieder geval absoluut geen gevoel van minderwaardigheid. Daar is altijd zoveel over te doen, maar er klopt niets van. Ik vind dat wij wel hebben getoond dat we zelfvertrouwen hebben.'

Foto
	Eric Gerets: 'Wat betreft emoties, ben ik tamelijk recht door zee.' FOTO GUUS DUBBELMAN - DE VOLKSKRANT


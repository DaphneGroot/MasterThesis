	'Ik ben een gehoorzame man'
	ERIK Nordholt over tien jaar commotie: 'Er zijn door mij uitspraken gedaan in grote boosheid. In grote boosheid. Omdat wij telkens maar weer tegen de rotzooi aanliepen en niemand zich erom bekommerde. Er gebeurde niks, geen pest. Ja even, maar dan zakte het weer weg. Dat was zo en dat is zo tot op de dag van vandaag.
'Als de dingen gezegd moeten worden, hoor ik dat te doen. Ik hoor mijn nek uit te steken en als ik dan op mijn sodemieterij krijg, hoor ik dat zonder mopperen voor mijn rekening te nemen. En dat heb ik gedaan.'
Maandag neemt hij afscheid. Tien jaar was drs. E.E. Nordholt (58) de hoofdcommissaris van politie in Amsterdam. Met hem in de buurt was er zelden een saai moment. Of het nu ging over tienduizend illegale Ghanezen in de Bijlmer ('een voorzichtige schatting') of infiltratie van criminelen in politieke partijen ('daar weet ik meer van'), altijd was er een zekere agitatie in de wereld volgens Nordholt.
'Ik heb nooit iets gezegd omdat Nordholt naar voren moest worden geschoven. Ik zei dingen omdat het nodig was.'
- Uw vader was arbeider bij de Hoogovens, u moest uw politie-opleiding zelf betalen, u studeerde sociologie in de avonduren. Ik wil maar zeggen: u hebt er voor moeten knokken om zover te komen.
'Jawel, dat is wel zo, maar ik wil niet dat gedacht wordt dat ik vocht voor mijn eigen persoon, voor mijn eigen carrire. Ik heb gevochten voor mijn ideen.'
- Maar toch wel een beetje ook voor uw eigen glorie?
'Ja, daar was ik dus al bang voor, voor die suggestie. Ik heb inderdaad hard moeten werken en ik was ambitieus, maar altijd terwille van mijn ideen over de organisatie en werkwijze van de politie in dit land. Beslissend is altijd de kracht van de idee. Daar hoort wel overtuigingskracht bij en persoonlijkheid, maar het is niet beslissend.
'Ik wilde dingen tot stand brengen die er nog niet waren. Dan ondervind je altijd tegenstand. Daartegen heb ik geknokt. Ik vocht nooit voor persoonlijk gewin. Ik heb bijvoorbeeld niet geknokt om de baan van hoofdcommissaris in Amsterdam te krijgen. Het zal wel weer arrogant zijn, maar ik vond het nogal vanzelfsprekend dat ik deze positie kreeg. Ik heb een aantal ontwikkelingen in mijn loopbaan vanzelfsprekend gevonden. Ik was nooit dankbaar als ik een nieuwe baan kreeg. Dat heb ik nooit gehad.'
- Het is niet meer dan een indruk, maar toch: zou het kunnen dat u stiller bent geworden, in de jaren na de IRT-affaire, misschien zelfs een tikkeltje mild?
'Ik denk dat ik rustiger ben geworden. Rustiger en ernstiger. Nu zeg ik de dingen, vanuit rust, vanuit ernst, misschien op een manier die maakt dat niet meteen iedereen in de gordijnen vliegt.
'Nu ik erover nadenk is dit de verandering: ik ben niet meer bezeten. Wel gedreven, maar mijn bezetenheid is weg en overgegaan in gedrevenheid. Het is positiever geworden.
'Ik heb een keer gezegd: ik ga over de vrede in deze stad. Dat klinkt verschrikkelijk aanmatigend. Dus tal van mensen toonden zich weer eens gergerd. Daarom zeg ik nu: ik ga over de vrede in deze stad, maar ik gun duizend anderen ook dat gevoel. Ik wil het tot mijn zorg rekenen, maar niet tot mijn monopolie.'
De opdracht is geslaagd, Amsterdam is veiliger dan toen hij kwam in 1987. Bescherming tegen straatroof en mishandeling stond nog niet voorop, destijds. Aanvankelijk gold zijn grootste zorg de organisatie van het korps. Er was geen structuur, er moesten wijkteams worden opgebouwd. 'Voor mij was in '87 eerder de vraag: hoe verander ik mijn politie-organisatie dan: hoe maak ik de stad veilig.'
De omslag kwam in 1991, in de eerste twee weken van januari. Het kwam met een dreun. 'Waarom kan iemand opeens zeggen: en nu is het afgelopen? Ik heb zo'n moment gehad, begin januari 1991. Mijn collega Joop van Riessen kwam binnen. Hij kwam me vertellen dat de vorige avond op een school in Zuid-Oost tijdens een ouderavond alle ouders onder bedreiging met een pistool gedwongen waren op de grond te gaan liggen en beroofd waren van hun spullen.
'Ik dacht: nu moet het stoppen, als we nu niet ingrijpen, overleven we niet als politie. Toen bleek ook de waarde van die ogenschijnlijk abstracte reorganisatie. Dankzij de reorganisatie in wijkteams kwam het werk van de politie in het teken te staan van de vraag: hoe krijg ik het veilig?
'Ik dacht: als dit doorzet, heeft het geen zin dat ik hier hoofdcommissaris blijf. Ik kan het wel uitleggen, grote stad, begrijpt u wel, en het geweld neemt nu eenmaal toe, maar wie koopt daar wat voor. Ik trok het me enorm aan. Het m¢¢oFROFo*est stoppen. Vanaf dat moment is het veiliger geworden in deze stad.'
- Althans minder onveilig.
'Nee, veiliger. Ik zal de cijfers meegeven. Ik heb het niet zelf onderzocht. De cijfers spreken. Cijfers zijn relevant. Het is veiliger geworden.'
- Is Amsterdam niet nog steeds een opgefokte stad?
'Nee, eigenlijk niet. Ik was gisteren in Belgi, de rust daar doet mij aangenaam aan, of het nu de ingetogenheid is van Gent of de levendigheid van de Grande Place in Brussel. Maar als ik dan 's avonds over het Frederiksplein de stad binnenrij, denk ik: toch weer thuis.'
- Je moet hier op je tellen passen; n woord kan te veel zijn.
'Natuurlijk is er agressie in de stad. Het opgefokte zit in de combinatie van drank, pillen en andere troep. Die agressie kan je voelen. Het is afhankelijk van dagen, van uren soms. Er zijn avonden waarop je zegt: niks aan de hand. Er zijn avonden waarop dienders zeggen: chef, het is niet in orde, het is niet prettig, het broeit.'
- Het valt op dat meer dan elders er in Amsterdam zwervers in de goot liggen. Iedereen laat ze liggen, ook de politie.
'Waar wilde u ze naar toe brengen? Het is een probleem, een groot probleem, ik heb het niet zonder reden aan de orde gesteld. Het aantal zwervers neemt hard toe. Deels heeft dat met de barmhartigheid te maken van de stadsbevolking; veel zwervers worden toch nog opgevangen, krijgen toch nog te eten. Als jij naar Butenpost gaat of naar Jipsing-Boertange, zie je verdomd weinig zwervers. Dat komt doordat ze daar een schop onder hun kont kunnen krijgen.
'Op het moment dat de politie in Amsterdam de zwervers zou gaan oprapen, hebben wij ogenblikkelijk een nieuw cellentekort. We zouden een enorme psychiatrische ondersteuning nodig hebben. Tja, dat gaat dus niet.'
- In New York maakt de politie dagelijkse rondes langs de zwervers van de stad. Ze krijgen fruit en als dat nodig is medicijnen. Er wordt op hen gelet.
'Als u meer in Amsterdam zou zijn, zou u weten dat we vanuit de politie projecten hebben voor zwervers en daklozen. Er zijn collega's die uit barmhartigheid mensen die stapelgek in hun huizen zitten, opzoeken en verzorgen.
'Het is altijd weer hetzelfde. Altijd wordt gezegd: daar moet de politie wat aan doen. Ik zeg: nee, het stadsbestuur zal zich sterk moeten maken, we zullen er met een aantal instanties iets aan moeten doen.'
- Je ziet alweer voor je hoe de bal wordt doorgeschoven.
'Nee, de bal wordt niet doorgeschoven. Maar de politie is er niet om daklozen een dak boven het hoofd te bezorgen. De politie is er niet om geestelijk gestoorden psychiatrisch te verzorgen.'
- Maar de politie is er wel om ze op te rapen van de straat.
'En dan? Waarheen? Zeg het me nou eens.'
- Het is een probleem van de straat en daarmee een probleem van de politie.
'Ach, kom nou toch. Wat een domme redenering.'
De crisis in zijn hoofdcommissariaat kwam in het voorjaar van '94. Het IRT was opgeheven, de methoden van opsporing deugden niet. Maar de commissie-Wierenga die in opdracht van de regering de gang van zaken onderzocht, trok een heel andere conclusie: het was voorbarig geweest en onzorgvuldig om het IRT op te heffen. Nordholt wist zich bedreigd.
Hij zegt: 'Enerzijds wist ik dat wij gelijk hadden en anderzijds zag ik dat zich een ongelofelijke agressie jegens ons openbaarde. Op een bizarre manier werd ons groot onrecht aangedaan. In die periode heb ik gevochten voor de waarheid, die zou en moest boven water komen.
'Het was heel moeilijk. Moeilijk voor het korps, moeilijk voor mijn persoon, moeilijk voor mijn gezin. Goed, ik ben er doorheen gekomen, door twee jaar van ellende, door die bizarre toneelvoorstelling die begon met wat ik de affaire-Wierenga noem. Na twee jaar mocht ik eindelijk in het openbaar ons verhaal vertellen voor de enqutecommissie-Van Traa. Daarna was het voor mij af. Toen is de rust in mij gekomen.'
- Was het een zwarte periode?
'Het was Kafka. Je weet wat de feiten zijn, je weet dat het met de opsporingsmethoden volledig uit de hand liep. Dan verschijnt een rapport waarin de werkelijkheid gewoon 180 graden wordt omgekeerd. Dat is Kafka.'
- U hebt wel eens gezegd dat er mensen zijn die er belang bij hadden de leider van een korps in diskrediet te brengen. Welke belangen?
'Dat weet ik niet.'
- Hoe kunt u zeggen dat die mensen er belang bij hadden, als u hun belangen niet kent?
'Laat ik het anders zeggen: ik weet het wel, maar ik spreek er niet over. Is dat beter? Omdat voor mij de zaak is afgedaan, nadat ik bij Van Traa was geweest. Ik heb er nooit meer over gesproken, met niemand.'
- Was die zogeheten affaire-Wierenga een poging om u weg te krijgen?
'Het was meer dan een poging, het was een doelbewuste actie om mij weg te krijgen. Ik voelde me bedreigd. Het was heel serieus, het was ongelofelijk spannend. Meer zeg ik er niet over.'
- Was u bang?
'Als je je bedreigd voelt, is dat altijd een vorm van angst. Maar sterker was toch het gevoel: het zal ze niet lukken.
'Ik ben door die hele affaire minder onbevangen geworden, maar ook aardiger. Rustiger, ernstiger. Dat noem ik aardiger.'
- U zei daarnet dat er zich na de opheffing van het IRT een grote agressie openbaarde jegens u en uw korps. Agressie heeft een aanleiding nodig. U gaf toch aanleiding voor agressie, u wist het altijd beter.
'Toen het gebeurde, stond ik ernaar te kijken met grote stuiters, met volstrekte verbazing. Ik heb heel veel nagedacht over wat er achter kon zitten. Het had ongetwijfeld met aversie tegen mij te maken. Maar het ging mij om de vraag: welk deel van die agressie schrijf ik dan op mijn eigen rekening, welk deel aanvaard ik en wat vind ik niet meer rechtvaardig? Enfin, voor mezelf heb ik het voor een deel opgelost.'
- Uw optreden is dikwijls ervaren als dat van de man die over alles en iedereen wel een opvatting heeft en dan doorgaans in diskwalificerende zin. Dat stemt mensen niet minzaam.
'Lees mijn interviews na en vertel mij waar ik mij ooit in diskwalificerende zin over anderen heb uitgelaten.'
- U hebt politici leuterkonten genoemd.
'Ja, maar dat ging over een paar politici die ook echte leuterkonten waren.'
- Daar gaat het nu niet om. Aan de orde is de vraag of het diskwalificerend is of niet als u politici, parlementarioFCUFo*ers leuterkonten noemt.
'Nee, ik had het niet over politici in het algemeen, het ging specifiek over twee Kamerleden.'
- Ik citeer: 'Het zijn allemaal leuterkonten.' Dat hebt u gezegd. En u zei ook: 'De politiek laat de dingen vreselijk uit de hand lopen.' Is dat niet ontzettend gemakkelijk?
'Nee, dat is het niet. Want het was een reactie op de mededeling: de politie moet het oplossen, in dit geval de criminaliteit onder jeugdige allochtonen. Kijk, als het gaat om diskwalificaties dan heb ik nog zeven jaar te gaan om elke dag iets goed te maken van de diskwalificaties die altijd maar weer over het hoofd van de politie zijn uitgestort.
'Laatst zei iemand tegen mij: jij stelde mensen in gebreke. Dat was natuurlijk het probleem. Ik wees de politici op hun verantwoordelijkheid die ze lieten liggen. Dat doet natuurlijk pijn, dat begrijp ik wel.
'Veertig jaar lang heb ik meegemaakt dat de politie in gebreke werd gesteld, vaak zeer onterecht. En altijd over zaken die de politiek veronachtzaamde. Maar elke keer weer waren er mensen, opinieleiders die zeiden: de politie moet haar werk beter doen. Dat heeft bij mij veel kwaad bloed gezet, dat mag men best weten.'
- Het publiek vindt al vaak van politici dat het zakkenvullers zijn en mooi-weer-praters. Aan dat beeld hoeft toch een hoofdcommissaris niet nog eens bij te dragen?
'Ik vind niet dat ik populistisch deed.'
- Kees Fens schreef over u: het symbool van het gezag heeft zelf weinig eerbied voor het gezag.
'Als meneer Fens zich meer in mij had verdiept, zou hij nooit deze conclusie hebben getrokken. Luister nou eens, ik heb eerbied voor het gezag. In mijn omgeving beginnen ze altijd te lachen als ik het zeg, maar ik meen het serieus: ik ben een gehoorzame man. Vraag het aan degenen onder wie ik heb gediend. Ik ben een gehoorzame man.
'Ik heb de verantwoordelijkheid waarvoor ik stond, op mijn manier gedragen en daar heb ik geen spijt van. Een hoofdcommissaris hoort kritische vragen te stellen. We hebben hier in dit land een idiote discussie over de vraag of dat wel mag.
'Ik wil er nog wat bij zeggen. Het feit dat autoriteiten, althans zij die zich zo noemen of zij die vinden dat zij door hun functie gekwalificeerd zijn voor autoriteit, menen dat uitvoerders - het woord getuigt al van minachting - hun mond moeten houden, maakt die mensen niet tot imponerende autoriteiten. Mensen die verantwoordelijkheid echt dragen, kunnen het aan dat degenen die belast zijn met de uitvoering, van tijd tot tijd kritiek uitoefenen. Ik weet ook wel, er zijn momenten geweest dat het ietsje minder had gekund. Ik heb geen moeite om dat te erkennen. Maar tot op vandaag blijf ik volhouden: het was mijn plicht mijn mond open te doen. En ik betreur het zeer dat er een nieuwe periode gaat ontstaan waarin het primaat zogenaamd weer bij de politiek en het bestuur ligt.
'De roepie-roepies hoor je weer zeggen dat het in een democratie nu eenmaal zo geregeld is dat de uitvoerders hun bek dienen te houden. Dat is een gevaarlijke, ondemocratische, domme opvatting, die autoriteit suggereert maar die aanduiding in feite niet verdient. Want in feite wordt zo onze bevolking voor de gek gehouden. Er hoort in onze maatschappij, waar mensen op allerlei plaatsen verantwoordelijkheid dragen, vanuit al die plekken gealarmeerd te worden als zich problemen voordoen. Dat is een eis van democratie. Dan mag het niet zo zijn dat ze steeds roepen: joh, had het niet wat aardiger gekund, had het niet wat tactvoller gekund. Natuurlijk, kan altijd, zeker achteraf, maar soms ben je gewoon boos en dan klinkt het ook boos.'
- Het probleem is: soms klinkt het populistisch.
'Ik zie niet in wat daaraan gevaarlijk is.'
- Het voedt het sentiment van de straat.
'Ik zeg: het brengt de dingen in beweging, gelukkig brengt het dingen in beweging. Vaak genoeg is tegen mij gezegd: had u geen briefje kunnen schrijven, had u niet een nota kunnen opstellen. Ja, dat ken ik, daarvoor zit ik veertig jaar in het vak. Ik weet wat er met nota's en briefjes gebeurt. Ik heb voor het eerst over de enorme criminaliteit onder jonge Marokkanen gesproken op een bijeenkomst van hoofdredacteuren. De pleuris brak er uit, het leek net of midden in de nacht het licht werd aangestoken in een kippenhok. Wist ik wel wat ik zei? Was dit geen discriminatie?
'Maar kijk nu eens naar dit vraagstuk. Kijk eens hoe intensief er inmiddels over gedacht en geschreven wordt. Dan denk ik: waarom zouden mensen die heel dicht bij dat vraagstuk zitten het niet aan de orde mogen stellen? Sterker, dat is dan toch hun plicht? De ongelofelijke gevoeligheid van heel veel mensen voor mijn optreden had niet te maken met angst voor populisme, welnee. Het had te maken met het feit dat ik vraagstukken aan de orde stelde waarvan men dacht: o jeminee, nu heeft hij ook nog eens een keer precies gezegd wat er aan de hand is, nu ligt het open en bloot op tafel, nu moeten we er wat aan doen. D t is in feite wat er is gebeurd. En verder helemaal niks.'

Foto
	Erik Nordholt FOTO MAARTEN CORBIJN


County Roscommon.
County Roscommon (Iers: "Ros Comáin") is een graafschap in het midden van Ierland.Roscommon maakt deel uit van de provincie Connacht. Het heeft een oppervlakte van 2547 km² en een inwoneraantal van 64.065 (2011).
Roscommon is de hoofdstad van het graafschap. Athlone, dat gedeeltelijk in Roscommon en gedeeltelijk in County Westmeath ligt, wordt gezien als de centraalst gelegen stad in Ierland.
De grenzen van het graafschap worden hoofdzakelijk gevormd door meren en rivieren, de Shannon, de Suck en het grote meer Lough Rea.
Op Ierse nummerborden wordt het graafschap afgekort tot "RN".

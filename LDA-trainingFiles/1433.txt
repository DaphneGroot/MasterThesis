	Pakhoed neemt belang in Franse distributeurs
	ANP
ROTTERDAM
Transport- en opslagconcern Pakhoed (oliën en chemicaliën) heeft zich versterkt in Frankrijk. De Rotterdamse onderneming neemt een belang van 50 procent in de ondernemingen Gazechim Produits et Spécialités Chimiques en Gazechim Rhones Alpes.
Samen hebben deze twee bedrijven een jaaromzet van 440 miljoen franc (145 miljoen gulden). De ondernemingen hebben volgens Pakhoed een belangrijk marktaandeel in de distributie van anorganische producten in Frankrijk.


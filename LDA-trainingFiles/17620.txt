 KONDOR'S OMZET ALLEEN HOGER IN NEDERLAND. 
 AMSTERDAM, Sept 16 (Reuter) - Bouwbedrijf Kondor Wessels NV zei op maandag dat de toename van de omzet in het boekjaar 1995/96 geheel was te danken aan de Nederlandse activiteiten. 
 Het bedrijf zag de omzet als geheel groeien met 12,7 procent tot 1,1 miljard gulden, terwijl omzet behaald in Duitsland afnam met 40 miljoen gulden tot 335 miljoen. 
 Overigens werden de negatieve effecten van de strenge winter in Noordwest Europa voor de bouw en bouwtoelevering voor een belangrijk deel gecompenseerd, zei het bedrijf. 
 De omzet uit Kondor's Duitse activiteiten nam af bij de joint-ventures, maar steeg bij de eigen Duitse bedrijven. 
 "Duitsland, met als belangrijke peiler de markt voor koopwoningen in de regio Berlijn-Brandenburg, blijft voor de groep een belangrijke markt," zei Kondor Wessels. 
 "Ondanks de minder gunstige marktomstandigheden in de bouwbranche in Duitsland in het algemeen, leveren de Duitse activiteiten nog steeds een goede bijdrage aan het concernresultaat", voegde het toe. 
 Kondor zei dat het de de Duitse markt, vooral de woningbouw, blijft zien als een belangrijke aanvulling op de Nederlandse activiteiten, en "met voldoende perspectief". 
 Die visie was vooral gebaseerd op het relatief lage percentage eigen woningbezit en de te verwachten groei van de huishoudens in de Duitse stedelijke agglomeraties. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

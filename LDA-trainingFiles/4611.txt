	Snel geweldsamusement met een paar extra's
	Set It Off van Gary Gray. Met Jada Pinkett. In City 6 Amsterdam, Path 2 Rotterdam, Path 5 Scheveningen.
Een zwarte bankcaissire wordt ontslagen wanneer zij bij een overval, met het pistool op haar slaap, niet de tegenwoordigheid van geest heeft om op de alarmknop te drukken. Haar drie boezemvriendinnen in de achterbuurt van Los Angeles hebben ook wat te verwerken: kind afgenomen, in elkaar geslagen, door rotvriend op straat gezet.
De meiden besluiten zelf banken te gaan overvallen. Dat lukt een paar keer, maar geld maakt niet gelukkig en uiteindelijk gaat het mis. Alleen de vrouw met wie alles begon, weet te onstnappen met een flinke zak poen.
Genoeg stof voor een snelle, harde actiefilm met een paar extra's: vrouwelijke en bovendien zwarte bankrovers, wat sociaalkritische achtergronden en alles verteld vanuit het meeleven met sympathieke bankovervallers, van wie er een bovendien ongestraft en als winnares uit de strijd komt.
Dat geeft Set It Off een paar extra's. Bovendien bevat de soundtrack nieuwe nummers van groepen als Seal en Gladys Knight. Een bijzondere film derhalve in zijn genre, maar in wezen natuurlijk niet meer dan snel, soms keihard en spectaculair geweldsamusement. PvB


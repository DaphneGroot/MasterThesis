Dat gaat naar Den Bosch toe.
Standbeeld van Zoete lieve Gerritje (Leo Geurtjens, 1958) in 's-Hertogenbosch.
Liedblad met de liedtekst "Dat gaat naar Den Bosch toe".
Dat gaat naar Den Bosch toe, ook wel bekend als Zoete lieve Gerritje, is een volksliedje dat betrekking heeft op 's-Hertogenbosch.
De melodie gaat terug op het lied 'Contre les chagrins de la vie' uit de Franse opera "Le petit matelot" ('De kleine matroos'), gecomponeerd door Pierre Gaveaux (Parijs, 1796).
Een standbeeld van Zoete lieve Gerritje is te vinden in Den Bosch op de hoek van de Lepelstraat en de Korenbrugstraat, op een verlaagd plateau naast de Binnendieze, midden in het oudste deel van de stad. Het is een voorstelling van een zingend vrouwtje met naast haar een haan.
Tekst.
Volksliedjes kennen, door hun mondelijke overlevering, vaak (regionale en/of tijdgebonden) varianten in zowel tekst als melodie. De huidige tekst van het liedje gaat gewoonlijk als volgt.
Vindplaatsen.
De liedbundel "De Vrolyke Trompetter", uitgebracht in 1819 door boekdrukker B. Koene aan de Boomstraat te Amsterdam, bevat een 'Nieuw Lied' met de titel "Lieve lekkere Gerritje". Het lijkt een voorloper te zijn van het kinderliedje dat nu bekendstaat als "Dat gaat naar Den Bosch toe".
De oudste bron in de Nederlandse Liederenbank van het Meertens Instituut die het liedje vermeldt, is de liedbundel "Gezelschapsliederen Oud en Nieuw", samengesteld door M.A. Brandts Buys van ca. 1875. De tekst is dan vrijwel gelijk aan de huidige tekst, maar de melodie wisselt om de strofe.
Herkomst.
Begin 19e eeuw wordt al gesproken over een dan al oud en bekend drinklied of matrozenlied, waarbij steeds wordt gevarieerd op tekst en refrein.

	Oorlog tegen drugs
	Een lid van een speciale brigade van de Colombiaanse politie loopt weg van een landingsbaan die tot ontploffing wordt gebracht. De baan werd door drugsbaronnen gebruikt om cocaine te exporteren. De politiebrigade heeft vorig jaar met Amerikaanse en Europese steun een flinke slag toegebracht aan de cocainemafia. Het is de war on drugs zoals die in het land van herkomst wordt gevoerd. De strijd kost jaarlijks aan honderden Colombiaanse politiemensen het leven. De speciale brigade vernietigt laboratoria en landingsbanen, maar verdelgt ook met sproeivliegtuigen zaad-producerende velden, poogt slachtoffers van ontvoeringen te bevrijden en doorzoekt de hacienda's van de drugsbaronnen. De Verenigde Staten, Groot-Brittannie en Frankrijk ondersteunen dit werk met geld, trainingen en andere hulp. Zo kan de bevelhebber van de nationale politie, generaal Jose Bosso Serrano, af en toe zijn kleinkinderen opzoeken die om veiligheidsredenen ergens in de Verenigde Staten zijn ondergebracht.

Foto
	FOTO'S TOM STODDART. IPG/TRANSWORLD FEATURES


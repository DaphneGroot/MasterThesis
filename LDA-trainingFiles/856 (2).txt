Oceanië.
In een ruimer perspectief worden ook Nieuw-Zeeland, Nieuw-Guinea en Australië hier toe gerekend. Men spreekt dan van het continent Oceanië, hetgeen door anderen als foutief beschouwd wordt aangezien zij enkel het continent Australië aanvaarden. Vaker wordt in dit verband dan gesproken van Australazië.
De moeilijkheid ligt hem in de definitie. Men kan stellen dat Oceanië een afzonderlijk werelddeel is. De Molukken en Celebes zijn twee eilandgroepen die geen deel uitmaakten van het continent Azië tijdens de laatste ijstijd, toen het zeepeil veel lager lag, en kunnen mogelijkerwijs ook tot de grotere Australide eilandgroep worden gerekend.
Er is ook sprake van twee eilanden waarvan niet vaststaat of ze wel bestaan. Dit zijn Maria Theresa en Ernest-Legouvé rond 35°ZB 150°WL. Deze eilanden zouden zijn gezien in achtereenvolgens 1843 en 1902, maar daarna nooit meer gevonden.
Onafhankelijke landen.
"*Indonesië en Oost-Timor kunnen staatkundig gezien zowel tot Azië als tot Oceanië worden gerekend. De Indonesische provincies Papoea en West-Papoea liggen namelijk in Oceanië en het eiland Timor (bestaande uit Oost-Timor en het Indonesische West-Timor) alsook de Indonesische eilanden Molukken en Noord-Molukken vallen wat betreft ligging zowel onder Azië als onder Oceanië.

 SCHRODERS INT PROP STOCK-DIVIDEND. 
 AMSTERDAM, 25 okt (Reuter) - Schroders International Property Fund NV heeft bekend gemaakt dat het percentage voor de uitkering in certificaten van aandelen ten laste van de agioreserve is bepaald op 7,5 procent. 
 Dit betekent dat in plaats van een voorgesteld dividend in contanten van 2,40 gulden per certificaat, per 40 certificaten drie nieuwe certificaten kunnen worden verkregen die winstgerechtigd zijn over 1996/1997 en volgende boekjaren. 
 Certificaathouders kunnen hun keuze bekendmaken tot en met 8 november 1996. Als op die datum nog geen melding is ontvangen, zal slechts een contant dividend worden uitgekeerd. 
 De betaalbaarstelling is op 29 november 1996. 
 Het dividendvoorstel zal worden behandeld in de algemene vergadering van aandeelhouders te houden op 29 oktober 1996. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

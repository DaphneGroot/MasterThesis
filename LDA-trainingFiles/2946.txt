	THUIS: YOSHINORI KURODA
	'Wierook brand je om te ontspannen als je thuiskomt. Deze is vrij kostbaar, de geur is heel verfijnd. De vakman die deze koh maakt, luistert naar de geur. Zo zegt men dat in Japan.'
De exquise geur is aanvankelijk het enige Japanse dat opvalt in de Amstelveense flat van de familie Kuroda. De directeur van de Europese vestigingen van Yakult huurt een volledig gemeubileerde flat, zoals gebruikelijk onder Japanse zakenmensen in het buitenland. Pas als het theeservies uit de kast komt, krijgt de ruimte een Japans accent.
'U ziet aan de muren Mexicaans borduurwerk en steendrukken van Maya-beelden. Ik werkte zes jaar in Brazili, zes jaar in Mexico, drie jaar in Hongkong en nu zes jaar in Nederland. De eerste tijd woonde ik hier in Nederland alleen, in een klein huis met een tuintje. Ik kocht twee paar Hollandse klompen, een paar voor binnen en een paar voor buiten. Lekker warm en erg praktisch.'
Mevrouw Toshiko Kuroda: 'Nederlanders zijn hl erg praktisch. Ik ben dat ook geworden, behalve op het gebied van eten. Waarom besteed je zoveel tijd aan eten klaarmaken, vragen Nederlandse vriendinnen mij. Die tijd moet je voor jezelf gebruiken, zeggen zij. Wij zien dat anders. Voor ons is het eten een zeer belangrijk deel van het leven. Daarom is het serviesgoed ook het enige wat wij overal waar wij wonen, meenemen. De lage tafel gebruiken wij soms after dinner, als we gasten hebben. Ook in Japan eet men nu aan hoge tafels met stoelen.'
Yohinori Kuroda: 'Grootmoeders kast zie je hier in Nederland nog bij mensen in de kamer staan. Dat is in Japan aan het verdwijnen. Toen in de jaren vijftig het n-generatie-huis kwam, schakelden de mensen over op een meer westerse levensstijl. De oude meubels pasten daar niet altijd in. De jonge Japanners beschouwen meubels als consumptiegoederen: je gebruikt ze en vervangt ze bij een nieuwe mode. Wij voelen ons goed in deze westerse meubels. Om onze Japanse geest te behouden, hebben wij wierook en bloemstukjes.' I.J.

Foto
	FOTO MARCEL MOLLE


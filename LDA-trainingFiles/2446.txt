	Het bruist al aardig in de medaillefabriek
	HIJ NOEMT zichzelf een 'begieter'. Jan Loorbach praat in gevatte cultuurtechnische termen over de ontwikkelingen in de topsport. De Haagse trend om breedtesport en gehandicaptensport zwaarder te ondersteunen - het eentweetje van Terpstra en Geesink - houdt gevaar in voor het plantje van de Nederlandse topsport.
'Het is toch een wat al te gemakkelijk idee, het idee van het is de laatste jaren goed gegaan met de topsport, dus het zal wel vanzelf goed blijven gaan. Als een plantje bloeit, bloeit het omdat het water heeft gehad. Maar het gaat vrij snel verwelken als je het geen water geeft.
'Het is met het plantje van de topsport ook zo. Het staat er goed bij, maar het kost verdomd veel inspanning om het in de bloei te houden. In een land als Groot-Brittanni is het nogal wiedes dat er miljoenen ponden extra in de sport worden gestoken om een herhaling van het debacle van Atlanta te voorkomen. En hier, in Nederland, is het nogal wiedes dat de overheid zegt van: de sport doet het zelf wel.'
Het is de enige keer die middag dat Loorbach zich van een wat pessimistischer kijk op de 'toestand in de wereld van de Nederlandse topsport' bedient. Zijn algemene opvatting van zaken is zonnig-realistisch, vol vertrouwen en druipt van de overtuiging dat het allemaal goed gaat komen.
In drie willekeurige uitspraken vindt die opinie zijn weg naar buiten. 'Ik vind dat het Nederlandse topsportklimaat nog steeds in de goede richting gaat.' En: 'Je hoeft niet bang te zijn dat we opeens weer in een geweldig dal terecht komen.' Ten slotte: 'We hoeven ons steeds minder zorgen te maken over het Nederlands niveau ten opzichte van het wereldniveau, het wordt steeds stabieler.'
Loorbach heeft zijn overtuiging geput uit zijn vele gesprekken met de topsportbonden en uit de ervaringen van zijn verkenner in het veld, Alberda. 'Er is bij de bonden ontegenzeggelijk een nieuw geloof ontstaan. Dat onze aanpak helpt, dat we geen sulletjes zijn in Nederland.
'Dat we met een missie zoals het volleybalteam, de hockeyers of de Holland Acht, of met een persoonlijke campagne als die van Bart Brentjens, tot resultaat kunnen komen. Die uitkomst heeft elders toch inspiratie gegeven. Je ziet het met het handbalplan en de basketbalonderneming. Het bruist hier en daar.
'In het handbal durfden ze het lang niet aan om die meisjes uit de competitie te halen en iets geheel nieuws te gaan doen. Dat doorbreken van een oud stramien zag je ook in de basketbalwereld. Ik weet uit mijn tijd als bestuurslid hoe moeilijk het was de clubs achter het belang van het nationale team te krijgen. Nu zei de ledenvergadering: probeer het maar.'
Zulke ondernemende bonden krijgen de volle ondersteuning van de sector topsport van NOCNSF. 'We werken aan een meer structureel systeem van topsport in de bonden. Met een sterke structuur krijg je meer ruimte voor improvisatie op niveau, voor het zien en het gebruiken van kansen. De ene bond is verder met zijn topsportsysteem dan de ander.
'Het zou arrogant zijn te denken dat je nog iets hoeft toe te voegen aan het werk van de hockey- of de volleybalbond. Die twee zijn met judo, schaatsen, zwemmen, paardensport, wielrennen, zeilen en roeien voor ons de speerpunten. Bonden waar wij vast geld in steken. Investeren in die sporten levert Olympische medailles op. Het is ons eigen onderneminkje, onze medaillefabriek.
'Wij proberen de bonden die minder ver zijn, die ook op een grotere afstand van de wereldtop vertoeven, aanvullende faciliteiten te geven. Elke bond moet zo sterk mogelijk proberen te zijn. En dan kijken wij van NOCNSF wat wij eraan kunnen toevoegen. De kracht kan niet bij ons vandaan komen, die moet van de bonden zelf komen. Wij kunnen alleen maar helpen, met geld, met ideen.'
Geld is er veel, maar nooit genoeg. Slechts de stroom aan ideen is kolkend en overvloedig. Bijna elke bond diende in het najaar een topsportplan in bij NOCNSF. De denktank op Papendal zit tot de rand gevuld met creatief talent dat voortborduurt op het gedachtengoed van de vertrokken chef de mission Bolhuis en diens eveneens vertrokken assistent Jorritsma.
Alberda hamerde met zijn internationale inzichten daarom op vijfjarige cycli in plaats van de nu gehanteerde driejarige perioden. Terwijl de praktijk van succesvolle Olympische gastlanden als Korea, Spanje en straks Australi bewijst dat zes jaar nog beter zou zijn. Loorbach: 'In Joops idee hoort in 1999 de voorbereiding op de Spelen van 2004 al te beginnen.'
@@0IER@@0oFBOFo*T ER VERGROTING van het Olympische potentieel worden per 1 september drie of vier technische assistenten aangesteld die, op parttime basis, clusters van bonden onder hun hoede krijgen. De naam van Peter Murphy, een goeroe in teambuilding, is al gevallen.
'Het worden Alberda'tjes of Jorritsma'tjes zo je wilt. Coaches die zich toeleggen op de totale groep van teamsporten, vechtsport of duursport. Zij krijgen een consultancy rol. De technisch assistent moet voor de kruisbestuiving zorgen, voor de mogelijkheid om expertise naar elkaar over te brengen.'
Nederland moet zijn sterke punten ten volle benutten, zo zegt Loorbach, want 'het buitenland staat ook niet stil'. 'Onze vooruitgang is absoluut, maar ten opzichte van het buitenland is het relatief. Er gebeurt over de grens ontzettend veel. Neem Australi zelf, dat is al een bijzonder sportland, maar het zal voor een knaller willen zorgen op de eigen Spelen. Heus, de vaststelling dat het in Nederland wel goed gaat, moet je afzetten tegen de waarde van de constatering in de internationale verhouding.'
Nederland is opgevallen in Atlanta. Negentien medailles oogstte het collectief van Bolhuis. 'Er is internationaal geen sprake van een Nederlands model hoor. Wij zijn geen trendsetter als Noorwegen of Australi. We krijgen hier op Papendal geen pennenridders over de vloer die de geheimen van Nederland willen uitvlooien.
'Maar we zijn ontegenzeggelijk opgevallen als klein land dat behoorlijk heeft gepresteerd. Ik denk dat met name het volleybalsucces nogal gemponeerd heeft. Dat is toch een van de grote medailles van de Spelen, is wat anders dan stiekem een medailletje op een ongestuurde twee halen. Die telt wel vol mee in de klassementen, maar daar worden andere landen niet echt waakzaam van.'
Loorbach kan, als hij zou willen, voor de buitenlandse waarnemer de essentie van de Nederlandse successen in snel tempo oplepelen. 'Onze kracht, ons geheim zo je wilt, is een grote bevolking in een klein land, een relatief goede infrastructuur van de sport. Er hoeft geen talent verloren te gaan, selecties zijn makkelijk bij elkaar te brengen.
'We hebben een grote verenigingsdichtheid en een sterke verenigingscultuur waaruit die talenten zich goed kunnen ontwikkelen. Er is een behoorlijk technisch niveau van coaches en toch ook een redelijk gezonde financile structuur.
'Nog een sterk punt is, de roeier Henk Jan Zwolle stipte dat laatst aan, dat we in Nederland relatief zelfdenkende sporters afleveren. In Nederland bestaat een klimaat waarin je cynisch wordt bevraagd over wat je aan het doen bent. Dan moet je een eigen rechtvaardiging hebben. Je moet je verhaal klaar hebben.
'Onze sporters hebben een verstandelijke gemotiveerdheid. Brentjens ziet er uit als het liefste jongetje van de klas, maar hij is wat je noemt een zelfdenkende sporter. Die roeiers hadden dat ook. Onze mensen zijn maatschappelijk gemancipeerd. In die vergelijking komen wij er ten opzichte van buitenlanders nogal voordelig uit.'
Die zelfstandige topsporter uit Nederland heeft ook het zelfvertrouwen gekregen dat bij die houding past. 'We zijn de laatste jaren ook van dat eeuwige-tweedesyndroom afgekomen. Dat moet gewoon een paar keer lukken. Zo'n moment dat Van der Meulen in Barcelona die beslissende bal tegen Itali wel afmaakt, geeft dat gevoel. Van Langen heeft ook haar inbreng gehad. Zij had de uitstraling van ''ik ben niet de mindere van die buitenlandsen en ik leg ze mijn wil op''.
'Atlanta was feitelijk alweer de vrucht van het goede gevoel van Barcelona waar het ook goed is gegaan en het gevoel ontstond van ''verdomme, we kunnen wel wat''. Het gevoel bestaat ook dat Atlanta nog niet de top is, dat het een punt is in een oplopende curve van zelfvertrouwen, van betere organisatie en royalere voorbereiding. Zodat we in 2000 in Sydney op weer een beter niveau kunnen presteren dan in Atlanta. Ik sluit dat zeker niet uit.'
DE SCHEIDENDE chef de mission Bolhuis zette, nog in de catacomben in Atlanta, de ploeg voor Sydney op scherp door meteen een medailleoogst voor te schrijven. Het zouden er dertig worden, elf meer dan de oogst in Atlanta. Loorbach was niet gelukkig met de uitspraak van zijn ploegleider.
'Ik heb het nogal een flauwe kreet gevonden. Ik heb me er een beetje aan gergerd. Het werd door Andr wel erg gemakkelijk geroepen, in een soort van geloof van het onmogelijke waarmee hij trouwens zelf ook dingen heeft afgedwongen. Wat dat betreft wil ik het hem ook niet zo erg kwalijk nemen.
'Maar ik vind niet dat je het als een serieuze opdracht moet beschouwen. Het is geen kwestie van de cijfers van Seoul, Barcelona en Atlanta rekenkundig doortrekken. Zo zit die wereld niet in mekaar. Ik denk aan consolideren en wat toevoegen. Judo en roeien moeten meer kunnen brengen, die zijn onder de verwachtingen gebleven.
'Bolhuis dacht toen hij het over dertig plakken had, aan alle gemiste kansen, maar je hebt dertig geheide kansen nodig om aan twintig medailles te komen. Ik wil niet naar Sydney in een sfeer van ''als je niet met dertig plakken thuiskomt, dan word je op Schiphol uitgefloten''. Die druk wil ik niet op de ploeg hebben.'
Dit is de veertiende en laatste aflevering in een serie verhalen over Nederlandse topsportprojecten.

Foto
	Jan Loorbach FOTO MARCEL VAN DEN BERGH


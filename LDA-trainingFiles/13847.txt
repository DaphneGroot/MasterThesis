Gerundivum.
Het gerundivum is een grammaticale constructie die vooral in het Latijn gebruikt wordt. Het gerundivum is een verbaaladjectief. Dit wil zeggen dat het bijvoeglijk wordt verbogen (bonus, -a, -um) en wordt vertaald met 'moeten...kunnen...' of als het negatief is met 'niet mogen...' of 'niet kunnen...'
Een beroemd voorbeeld van het gerundivum is het woord "delendam" in de uitspraak van de Romeinse senator Cato: Ceterum censeo Carthaginem esse delendam. Een ander bekend voorbeeld is een citaat van Horatius, vaak nog gebruikt als oproep tot het borreluur: "Nunc est bibendum" (Nu is het tijd om te drinken).
Ook het woord "agenda" is een gerundivum, net als de woorden "promovendus", legenda, "examinandus", "addendum" en "corrigendum" en de eigennaam "Amanda". Ook het Nederlandse woord "legende" is van oorsprong een gerundivum.
Vorming.
Het gerundivum wordt gevormd op basis van het participium praesens actief. De laatste letter van de stam van het participium praesens wordt vervangen door een "d" en daaraan worden de uitgangen van "bonus, -a, -um" toegevoegd.
Opmerkingen.
"* In het oude (en archaïserende) Latijn werd het Gerundivum van de werkwoorden op -ĕre en -ire gevormd met -undus, -unda, -undum enz...In ambtelijke en juridische taal, zoals in wetteksten en in de titulatuur van magistraten bleef deze karakteristieke uitgang bewaard (vb.... repetundis... faciundis... dicundo... feriu'"ndo, enz.)"* Het gerundivum van "ire" is, ook in het klassiek Latijn "eundus, -a, -um".

Heuvel (landvorm).
Zandheuvels in de Woestijn van Judea
De kunstmatige heuvel van de Leeuw van Waterloo
Een heuvel is een verhoging in het land. In de geomorfologie onderscheidt men heuvels en bergen. Een top die minder dan 200 meter boven zijn omgeving uitsteekt is een heuvel. Is het hoogteverschil met de omgeving groter dan heet het een berg.
In de volksmond worden in Nederland veel heuvels bergen genoemd. De aanduiding heuvel is ook terug te vinden in plaatsnamen en andere toponiemen zoals Scherpenheuvel.
Heuvels vindt men in Nederland als restanten van de ijstijd in Gelderland, door uitspoeling van rivieren in Zuid-Limburg en ontstaan door wind en verstuiving als duinen in het westen. De Hoge Veluwe en de Sallandse Heuvelrug zijn Nationale Parken.
Heuvels werden begrijpelijk als kenmerken van "moeder aarde" beschouwd. Het Latijnse woord 'mons' betekent zowel verhoging, heuvel, als vrouwelijke genitaliÃ«n. Het Franse "mont" en het Engelse "mount" zijn van dit Latijnse woord afgeleid.
Een grafheuvel of tumulus is een kunstmatig gemaakte ophoging op de plek waar het lichaam of de as van een overleden persoon is bijgezet.
Nederland.
Zie voor de hoogste heuvels van de overige provincies de lijst van hoogste punten in Nederland of de lijst van heuvels in Nederland.

Michel Lelièvre.
Michel Lelièvre (11 mei 1971) is een Belgische crimineel die lid was van de bende van Marc Dutroux.
Als afhankelijke drugsverslaafde werd Lelièvre beschouwd als een marionet van Dutroux. Hij speelde een actieve rol in de ontvoering van vier meisjes en handelde in drugs. Lelièvre heeft een bekentenis afgelegd op alle punten waarvan hij beschuldigd werd.
Michel Lelièvre werd in juni 2004 tot 25 jaar gevangenisstraf veroordeeld. In oktober 2005 heeft hij zijn voorwaardelijke vrijlating aangevraagd, nadat hij een derde van zijn straf had uitgezeten. Dit verzoek werd afgewezen, omdat hij nog altijd geen schadevergoeding had betaald aan zijn slachtoffers. Zelf kreeg hij in 2007 door het Europees Hof voor de Rechten van de Mens een schadevergoeding van 6.000 euro toegewezen omdat hij tot aan zijn proces te lang - acht jaar - in voorarrest had gezeten.

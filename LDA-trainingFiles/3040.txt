	TWEESPRONG
	Op 1 februari beleeft de nieuwe productie van Danstheater Arena, Tweesprong, haar Nederlandse première in Jeugdtheater De Krakeling in Amsterdam. Het dansstuk, over reizen en ontmoetingen, is onlangs onder de internationale titel Crossroads in Wenen in wereldpremière gegaan. 'Tweesprong' vormt het (voorlopige) sluitstuk van de internationale ontdekkingstocht, die Arena het afgelopen jaar heeft ondernomen. In 'Tweesprong' ontmoeten zes (dansende) reizigers elkaar. De speellijst loopt tot en met 2 april.


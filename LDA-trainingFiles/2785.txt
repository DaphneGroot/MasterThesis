	De mythe van het maagdenvlies
	HET MAAGDENVLIES is eigenlijk een vliesje van niks. Zeker de helft van de vrouwen merkt er niets van als ze voor het eerst met iemand naar bed gaan. Geen pijn, geen spatje bloed.
Toch moeten Marokkaanse bruiden bloeden in de huwelijksnacht. Ze moeten het bewijs leveren van hun maagdelijkheid, hun rode onderbroek door de bruiloftsgasten laten bewonderen: kijk eens hoe mooi ze gebloed heeft! Zo wil de traditie.
Of die nu gebaseerd is op een mythe of niet.
En niet alleen in Marokko. Ook in Nederland leeft de traditie nog steeds heel sterk, zegt regisseur Fatima Jebli Ouazzani. 'Een Marokkaans meisje m¢et maagd zijn, en dat laten zien ook. Of ze nu uitgehuwelijkt wordt of vrijwillig trouwt, dat maakt geen verschil.' Ze maakte een prachtige, hoogstpersoonlijke en potische documentaire over deze eeuwenoude eis, In het huis van mijn vader. Vanavond gaat de film op het International Documentary Festival Amsterdam (IDFA) in premire.
Vrouwen doen alles om aan de verwachting te voldoen. Trucjes zijn er genoeg. Sinds mensenheugenis worden echtgenoten en familie bedrogen met bloed dat niet uit de schede, maar uit de duim komt. Sommige bezorgde bruiden brengen voor de huwelijksnacht bebloede watten bij zichzelf in. Anderen laten operationeel hun maagdenvlies repareren.
'Ik heb Nederlandse gynaecologen gesproken die wekelijks benaderd worden door Marokkaanse meisjes die hun maagdenvlies willen laten herstellen', zegt Ouazzani. 'Rond april is er altijd een piek, omdat veel meisjes dan gaan trouwen in Marokko. Die meiden zijn vaak geschoold, ze zijn echt niet dom. Maar ze weten heel goed wat ze willen. Ze kiezen voor de harmonie, willen niet met hun familie breken.'
Zelf brak Ouazzani (37) wl met de traditie - en daarmee ook met haar vader. In de gedramatiseerde documentaire onderzoekt ze wat haar keuze betekend heeft. Aan welke traditie is in haar familie een eind gekomen, wat heeft ze gemist nu ze door haar grootvader wordt gezien als 'oude couscous' - een maaltijd van gisteren?
Ze volgt haar spoor terug, brengt - in dromerige, fictieve scnes - haar vader in herinnering, bezoekt haar grootouders in Marokko. Haar gerimpelde oma werd uitgehuwelijkt aan een man van wie ze nog steeds niet houdt, vertelt ze: 'Ik hoop dat hij gauw doodgaat, hij is een oude zeur.' Fatima's moeder werd op haar veertiende aan een man vergeven en na een aantal jaren door hem aan de kant gezet voor een jonge maagd. Ze stierf in Marokko, misschien wel van verdriet. Fatima wilde niet uitgehuwelijkt worden - zeker niet nadat ze had gezien hoe het met haar moeder was afgelopen. Ze wilde studeren en verliet, met ruzie, op haar achttiende het ouderlijk huis in Heerlen. Zestien jaar lang heeft ze haar vader niet gesproken.
Hoe tragisch dit ook klinkt, het bijzondere van In het huis van mijn vader is dat het geen pamflet is geworden. Ouazzani prikt de mythe van het maagdenvlies door - een gynaecoloog legt kraakhelder uit hoeveel soorten maagdenvliezen er bestaan, en dat lang niet alle meisjes bloeden -, maar de film is nergens drammerig of educatief. 'Het zou te gemakkelijk zijn om te zeggen dat de maagdenvlies-mythe alleen een manier is om vrouwen te onderdrukken', zegt ze. 'Dat verhaal is zo verteld. Het is interessanter uit te zoeken welke functie de maagdelijkheid in de samenleving heeft, hoe vrouwen zichzlf die eis opleggen.'
Het was dan ook aanvankelijk haar bedoeling om met een aantal vrouwen te spreken: maagden, getrouwde n gescheiden Nederlands-Marokkaanse dames. Zodat ze zelf slechts een van de vele karakters in de film zou zijn. Ze heeft zeker twintig vrouwen benaderd. Maar niemand wilde. 'Iedereen was bang, vooral voor negatieve reacties van andere Marokkanen.' In de documentaire volgt ze nu n meisje, Nama, die in Marokko trouwt met haar Nederlands-Marokkaanse vriend. Vrijwillig, als maagd, in vol ornaat. Omdat haar zussen en vriendinnen het ¢¢k zo hebben gedaan. 'Ik ga wel bloeden hoor', zegt ze met een onzeker, maar ook triomfantelijk glimlachje in Amsterdam.
Nama's verhaal fungeert als een spiegel; zij beleeft het 'schitterende' huwelijk dat Fatima niet had. 'Ik wilde laten zien welke functie zo'n trouwerij voor veel vrouwen heeft. Het is een sprookje, dat zeven dagen duurt. Alles draaide om Nama, de vrouwen uit haar geboortedorp kwamen van ver om haar onderbroek te zien. ''Heb je gezien hoe schitterend rood het bloed van Nama is'', zeiden ze. Zo wordt erover gesproken. Het is een warm bed waarin je je vlijt, en dat wilde ik ¢¢k tonen. Ik wilde weten wat ik gemist heb.'
Ouazzani wist dat als ze Nama's sprookje tot in detail zou vertellen, ze zichzelf ook bloot moest geven. Dat ze in de film moest zeggen dat zij n¡et gebloed heeft. Ze heeft lang getwijfeld of ze dat wel wilde. Op de filmacademie had ze juist besloten geen verhalen over allochtonen meer te vertellen, dat had ze bij onder meer Radio Thuisland wel lang genoeg gedaan. 'Ik wilde niet meer in die allochtonenhoek gedrukt worden.' Bovendien moet je als filmmaker niet alles prijsgeven, vindt ze. 'Dan wordt het genant.'
MAAR DE belangrijkste reden voor haar aarzeling was haar schaamte. Net als de meisjes die zij benaderde, was ook zij bang voor kritiek. 'Het onderwerp is zo'n taboe. Ik was bang dat ik mijn vader zou verraden als ik mijn privleven in de openbaarheid zou gooien, of dat mijn familie het niet goed zou vinden. Daar heb ik lang mee gezeten. Tot ik me realiseerde dat die angst nu precies het probleem is. Door die angst wordt de mythe in stand gehouden. Toen ik dat begreep, besloot ik dat ik het verhaal j£ist moest vertellen. Anders zou ik meewerken aan het systeem.'
Bovendien is de maagdelijkheid 'heel bepalend' geweest in haar leven. Of beter gezegd: het gemis van haar vader. En die twee zaken zijn onlosmakelijk met elkaar verbonden. Sinds Ouazzani op haar achttiende het huis uit was gegaan, had ze geen contact meer gehad met haar vader. Maar dat wilde niet zeggen dat hij er niet was. Pas op haar vierentwintigste, zes jaar later, durfde ze haar maagdelijkheid op te geven.
'Het was alsof ik met een contract aan hem vast zat. De eis van maagdelijkheid begon immers bij hm; hij was, toen ik van meisje vrouw werd, mijn bewaker geworden. De vader is in het Marokkaanse gezin vaak een rots waar je niet omheen kan. Alles draait om hem, je kust zijn hand als hij van zijn werk komt, h¡j moet zich goed voelen. En zijn invloed reikt ver. In de huwelijksnacht moet je bewijzen dat je goed bent opgevoed. Ik dacht steeds: als ik met iemand naar bed ga, kan ik mijn vader voorgoed vergeten. Dan komt het nooit meer goed. Ik schaamde me bij de gedachte hem onder ogen te komen en te moeten zeggen: ja papa, het is toch gebeurd.'
Ouazzani mag uiteindelijk voor zichzelf hebben gekozen, nog op haar vierendertigste liep ze wekelijks naar de brievenbus in de hoop dat er een brief zou zijn van haar vader. 'Ik dacht soms: ben je gek geworden? Maar het verlangen was sterker dan mijn verstand.' Ongemerkt werd de film een manier om het contact te herstellen - en terug te keren in haar vaders huis.
'Fatima belt vader', had ze aan het slot van het scenario geschreven. De filmmaakster regisseerde haar eigen werkelijkheid. 'Tijdens de productie dacht ik steeds: shit, straks moet ik bellen, want dat heb ik in het scenario gezet. Dan brak het zweet me uit.' Natuurlijk schoot dan ook door haar hoofd: ik zal dat scenario toch niet geschreven hebben om een stok achter de deur te hebben om mijn vader te bellen?
Het liep iets anders. Ze zat nog midden in de opnamen toen ze werd gebeld door haar broertje; haar vader lag op sterven. Hij had kanker. Ze heeft hem nog bezocht in het ziekenhuis maar hij herkende haar amper. Daarna heeft ze hem, voor de camera, thuis gebeld. Ze was welkom, zei haar vader. 'Dan blijkt hoe zinloos die zestien jaar zijn geweest. Toen we eenmaal weer bij elkaar waren, viel alles weg.' Inmiddels is hij overleden.
In het huis van mijn vader is zo niet alleen een film over maagdelijkheid en vliezen geworden, maar ook over het belang van de vaderfiguur. Symbolisch zijn de gedramatiseerde scnes waarin een klein meisje door de kashba doolt - verdwaald in haar eigen cultuur, op zoek naar de vader die haar niet heeft gekend. 'Ik heb thuis nooit over seksualiteit of mijn angsten kunnen spreken. Als kind heb ik bijvoorbeeld jarenlang gedacht dat ik zwanger was. Ik had een natuurfilm gezien over zeepaardjes: hoe ze tegen elkaar aankruipen, heel lang zaadjes met zich meedragen en dan alsnog bevallen. Ik had ook wel eens dicht tegen een vriendje aan gezeten, en dacht: shit, nu loop ik met al die zaadjes rond, misschien ben ik zwanger'
Zo bleef ook het maagdenvlies lang een geheim. Waar zat het, wat was het? 'Ik heb jaren gedacht dat het maagdenvlees heette.'
HET ZAL NOG lang duren voor er in de Marokkaanse gemeenschap openlijk over de maagdenvlies-mythe gesproken zal worden, verwacht ze. Zelfs de Marokkaanse sociologe Soumaya Naamane-Guessous, die een baanbrekend boek over het onderwerp schreef, durft in de documentaire niet toe te geven dat zij haar dochters vrij zal laten in hun keuze. 'Dat moeten ze maar met hun man bespreken', zegt ze voor de camera. Stomverbaasd was Ouazzani, toen ze dat hoorde. 'Als zo'n vrouw er niet voor uit durft te komen, laat dat zien hoe sterk en ingewikkeld het taboe is.'
Ze hoopt daarom dat er veel Marokkaanse en Turkse jongeren naar de film komen kijken, liefst mt hun ouders. Hoewel het haar allereerst om het verhaal te doen was, dat filmisch interessant moest zijn, heeft ze tijdens het maken wel degelijk aan al die 'supernieuwsgierige jongens en meisjes' gedacht. Voor hen heeft ze de scne met de gynaecoloog erin gehouden.
Op het IDFA wordt de film ook vertoond tijdens schoolvoorstellingen. 'Reuze benieuwd' zijn ze bij het IDFA naar de reacties. En school heeft in ieder geval afgebeld. De desbetreffende docent was ooit door een Marokkaanse vader in elkaar geslagen. Die vader wilde zijn dochter uithuwelijken, en verdacht de leraar ervan dat hij haar aan een onderduikadres had geholpen. Werkelijk, de docent vond de film heel goed. Maar hij was bang dat het onderwerp te gevoelig zou liggen.
In het huis van mijn vader. IDFA Amsterdam, vertoningen op donderdag 27 november, zaterdag 29 november en maandag 1 december. Vanaf 4 december te zien in: Kriterion Amsterdam, het Haags Filmhuis, en Lantaren/Venster Rotterdam.

Foto
	Fatima Jebli Ouazzani FOTO DANIEL KONING DE VOLKSKRANT Fatima's grootmoeder in de documentaire.


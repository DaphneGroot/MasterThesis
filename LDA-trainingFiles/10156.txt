Europa (eiland).
Europa (Frans: "Île Europa") is een tropisch eiland van 28 km² en een kustlijn van 22,2 km. Het ligt in de Straat Mozambique, tussen Mozambique en Madagaskar (op 22°20 S, 40°22 E). Het is in bezit van Frankrijk sinds 1897 en het eiland wordt bestuurd vanuit Réunion. Het kleine eiland is particulier bezit van de Franse staat en wordt geclaimd door Madagaskar. De prefect die het eiland bestuurt zit op Réunion.
Het eiland heeft geen haven en is vrijwel onbewoond. De enige bewoners zijn zo'n 15 Franse militairen. Verder heeft het een meteorologisch station en een ongeasfalteerde landingsbaan.

Vetorecht.
Een vetorecht is het recht van een persoon of instantie om een besluit dat met meerderheid van stemmen is genomen, te verbieden. Als het vetorecht wordt uitgeoefend, betekent dat een verbod om het genomen besluit uit te voeren. "Veto" is Latijn voor 'ik verbied'.
Een vetorecht betekent dat een persoon of representant kennelijk een stem moet hebben die belangrijker is dan een besluit bij meerderheid van stemmen.
In de Veiligheidsraad van de Verenigde Naties hebben de permanente leden vetorecht.
In de Verenigde Staten heeft de president vetorecht over besluiten van de senaat en het congres, en zo'n veto kan alleen worden ontkracht als er een 2/3 meerderheid voor het voorstel kan worden gewonnen.

Schildstaartslangen.
Schildstaartslangen (Uropeltidae) zijn een kleine familie van verborgen levende slangen. De groep werd voor het eerst wetenschappelijk beschreven door Johannes Peter Müller in 1832.
Uiterlijke kenmerken.
Schildstaartslangen bezitten een zeer korte staart die meestal in een verharde, stekel-achtige punt eindigt. Voor de verdediging wordt deze waarschijnlijk niet gebruikt, waarschijnlijk ondersteunt de staartpunt de graafbewegingen van de slang.
Een zeer typisch kenmerk zijn de ogen die voorzien zijn van een doorzichtige, beschermende schub in plaats van gefuseerde oogleden zoals alle andere slangen. Andere kenmerken van de soorten uit deze familie zijn het ontbreken van sporen van achterpoten, die bij de meeste slangen nog wel zijn waar te nemen.
Levenswijze en voorkomen.
Vrijwel alle soorten leiden een gravend bestaan. Omdat veel soorten klein blijven eten ze ook wat kleinere prooien. Schildstaartslangen zijn insecteneters en jagen niet op gewervelde dieren zoals de meeste andere slangen. Alle soorten komen voor in delen van Azië en leven in zuidelijk India en Sri Lanka Een groot aantal soorten komt echter alleen voor in India.
Taxonomie.
De familie wordt vertegenwoordigd door 54 soorten in acht verschillende geslachten.

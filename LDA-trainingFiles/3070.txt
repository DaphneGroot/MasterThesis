	CATHARIJNECONVENT
	Het Museum Catharijneconvent in Utrecht heeft in 1996 een recordaantal bezoekers gehad. Ruim 89 duizend belangstellenden namen een kijkje. De expositie 'Het Utrechts Psalter' over het oudste en beroemdste handschrift van Nederland, was met 33 duizend bezoekers zeer in trek. De tentoonstelling 'Roomsch in Alles' trok 28 duizend mensen. Het museum heeft sinds de opening in 1979 nog nimmer zo veel bezoekers gehad.


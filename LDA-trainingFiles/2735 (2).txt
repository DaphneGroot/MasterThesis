Anton Wachterprijs.
De Anton Wachterprijs is een prijs voor het beste schrijversdebuut. De prijs is in 1977 ingesteld door het Centraal Comit√© 1945 Harlingen en wordt tweejaarlijks uitgereikt. Het is de enige debuutprijs die door een vakjury wordt toegekend. De prijs bestaat uit een replica van het beeldje van Anton Wachter van Suze Boschma-Berkhout en een geldbedrag.
Er ontstond in 2000 enige commotie rond de uitreiking van deze prijs, toen deze toegekend zou worden aan Marek van der Jagt voor het boek "De geschiedenis van mijn kaalheid". Van der Jagt kwam niet opdagen. In een mail schreef hij: 'U was van plan mijn werk te bekronen, niet mijn existentie.' Er waren geruchten dat Marek van der Jagt een pseudoniem zou zijn van Arnon Grunberg. Later bleek dit gerucht bevestigd te kunnen worden, en was er dus geen sprake van een debuut.

	Through The Wall bijna gave combinatie
	De Rotterdamse Dansgroep met Cargo X van Merce Cunningham en Through The Wall van Ton Simons. 10 september Utrecht. Tournee. Neem een zwarte balletvloer, leg daarop met witte banen een groot vierkant met daarin een kruis. Er ontstaat een ruimtelijk veld dat je kunt verbinden met de geometrische vormtaal van constructivisten, maar ook simpelweg met een sportveld. Vooral in het begin van Ton Simons' Through The Wall oogt de dans sportief. Op de hoeken van het veld staan de dansers opgesteld in drie ploegjes van drie. Per toerbeurt schieten ze over het veld, afwisselend met weidse sprongen en driftige, korte sprongetjes, in draf en met staccato huppeltjes. Of ze een bal najagen.
Die dynamische bewegingen komen in de strakke zwarte, aan de zijkanten met wit afgebiesde kostuums mooi gestroomlijnd tot uitdrukking. De vitale dans lijkt gemaakt met een grote levensdrift. Daarmee tapt Simons voor het eerst sinds tijden uit een ander vaatje. Afgelopen jaren werd zijn werk juist ernstig van toon, geladen ook door de doodsymboliek die hij daarin opnam.
Ook in Though The Wall kun je het kruis in het toneelbeeld opvatten als stille verwijzing. Maar de sfeer in dit, uit vijf delen opgebouwde dansstuk is overwegend levenslustig, direct genspireerd ook door de levendige jazzmuziek van The Matthew Shipp String Trio uit New York. Simons koos van hun CD By the law of music enkele scherp contrasterende delen: warmbloedige pianomuziek en een desolate vioolsolo, percussie die het hectische stadsleven weergeeft, maar ook romantisch kabbelende klanken die je met natuur associeert.
De dans is even kleurrijk als de muziek, of dat nu de groepsdelen zijn waarin het magische getal drie telkens terugkeert of de solo's van Gaby Allard, Caroline Harder en Joke Zijlstra, Simons' muzen bij deze Rotterdamse groep. De een heeft een sensuele uitstraling, de ander is koel, en de derde het toppunt van beheersing. Alle drie worden zij af en toe behoedzaam ondersteund door twee manlijke partners.
De dans wordt krachtig onderstreept door de uitgekiende belichting die het spel met de ruimte een vierde dimensie geeft. Op zeker moment is zelfs sprake van een choreografie voor n danseres met zes lichtbundels. Bij een hectisch groepsdeel schieten er bliksemschichten over het toneel. Tegen het slot wordt dat vertoon van technisch vernuft wel erg bombastisch.
Het lukt Simons niet helemaal de spanning vast te houden in dit veertig minuten durende stuk. Op een derde begint die af te nemen. In een iets compactere vorm zou Through The Wall het ultieme toonbeeld zijn van een enerverende en gave compositie waarin dans, muziek en vormgeving perfect met elkaar in balans staan.
De dansers van De Rotterdamse Dansgroep zijn uitermate vertrouwd met Simons' materiaal. Dat geldt minder de stijl van Cunningham wiens Cargo X (1989) ze mogen uitvoeren. In vergelijking met Simons doet die uiterst formele en supergestileerde stijl wat archasch aan: mooi van lijn, maar erg steriel. Om dat laatste te bevechten moet je over een briljante academische techniek beschikken: urenlang in balans kunnen staan en kwikzilverig voetenwerk bezitten. Voor deze moderne dansers is dit fraaie stuk te veeleisend om echt goed tot zijn recht te komen. Slechts incidenteel lukt dat wl. In de langledige gestalte van danser Raymond Esterhuizen meen ik zelfs de faunachtige Merce Cunningham zelf even waar te nemen.
Isabella Lanz

Foto
	De Rotterdamse Dansgroep met Through The Wall. FOTO LEO VAN VELZEN


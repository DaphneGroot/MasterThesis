Lopez-Rousseaugambiet.
Het Lopez-Rousseaugambiet of kortweg Rousseaugambiet is in de opening van een schaakpartij een scherp alternatief, voor zwart, voor de Italiaanse opening. Het is ingedeeld bij de open spelen.
De beginzetten van dit gambiet zijn: 1.e4 e5 2.Pf3 Pc6 3.Lc4 f5.
Het gambiet is door Eug√®ne Rousseau geanalyseerd. Het gambiet staat niet als sterk bekend, omdat zwart zijn koningsvleugel gedurende de ontwikkeling verzwakt. Wit komt er uiteindelijk beter voor te staan, als hij het gambiet aanneemt (4. exf5), maar ook als het gambiet geweigerd wordt. Wanneer het gambiet geweigerd wordt, is 4. d3 de meest gespeelde zet. Een gevaar voor zwart zit hem in een zet als Dh5+, waardoor ook de g-pion naar voren moet en de korte rokade al moeilijk wordt.

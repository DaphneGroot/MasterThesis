Bestuur Regio Utrecht.
Gebied Bestuur Regio Utrecht sinds 2006
Gebied Bestuur Regio Utrecht tot eind 2003
Bestuur Regio Utrecht, afgekort BRU, was een plusregio in de provincie Utrecht. BRU omvat negen gemeenten en wordt gerekend tot de Noordvleugel van de Randstad. Het huidige BRU gebied is qua oppervlak vrijwel gelijk aan de agglomeratie Utrecht. De regio telt ruim 650.000 inwoners.
BRU heeft in 2015, na de afschaffing van de plusregio's, nog maar een minimaal takenpakket. De negen gemeenteraden zullen de BRU daarom per 2016 opheffen. Op 25 november 2015 stelt het algemeen bestuur het liquidatieplan vast. Het Bestuur Regio Utrecht werd opgericht op 1 juli 1995. Na ruim 20 jaar komt er een einde aan dit openbaar lichaam voor regionale samenwerking in de regio Utrecht.
Gemeenten.
Op 1 januari 2011 werd de gemeente Maarssen vervangen door de fusiegemeente Stichtse Vecht.
Op 1 januari 2006 vertegenwoordigt BRU negen gemeenten: Bunnik, De Bilt, Houten, Maarssen (als opvolger van de gemeente Maarssen per 1-1-2011), Nieuwegein, Utrecht, Vianen, IJsselstein en Zeist. De regio heeft een oppervlakte van zo'n 509 vierkante kilometer.
Tot 1 januari 2004 telde het BRU-gebied 23 gemeenten. Naast bovenstaande gemeenten waren dit: Abcoude, Amerongen, Breukelen, Driebergen-Rijsenburg, De Ronde Venen, Doorn, Leersum, Loenen, Lopik, Maarn, Montfoort, Oudewater, Wijk bij Duurstede en Woerden.
Openbaar vervoer.
Bestuur Regio Utrecht is als een van de plusregio's de autoriteit voor het regionale openbaar vervoer in het gebied. Het openbaar vervoer wordt sinds december 2013 in opdracht van BRU voor tien jaar uitgevoerd door Qbuzz onder de door BRU voorgeschreven merknaam U-OV. Aan de verlening van deze grote concessie ging een lange juridische procedure vooraf.

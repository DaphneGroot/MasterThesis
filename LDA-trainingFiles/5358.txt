	POSTZEGEL
	Ter gelegenheid van de Elfstedentocht komt de PTT met een speciaal aan dit onderwerp gewijde postzegel en een telefoonkaart. De afbeeldingen op de postzegel van tachtig cent en de telefoonkaart van tien gulden zijn ontworpen door de Schiedamse kunstenaars Ewout van Traast en Gerard Hadders. Het ontwerp is een Fries landschap, met elementen uit de Friese vlag en de elf steden.


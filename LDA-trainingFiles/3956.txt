	Kaal en raak portret van eenzame filmmaker
	Nerolio van Aurelio Grimaldi. Met Marco Cavicchioli, Vincenzo Crivello. In Desmet Amsterdam en Plaza Futura Eindhoven.
Het mooiste, aangrijpendste moment in de semi-opera King Arthur van Henry Purcell zit in de derde acte, waar de liefdesgod Cupido bewijst bevroren wezens te kunnen laten ontwaken. Maar de ontdooide Cold Genius smeekt om weer terug te mogen keren in de bevroren staat: 'Let me, let me freeze again to Death'. Het zijn de klanken van deze Frost Scene die Aurelio Grimaldi gebruikt als hartverscheurende muziek bij de scne waarin hij in Nerolio Pasolini laat sterven.
Een ijskoude scne, waarin de zo op Pasolini lijkende hoofdfiguur, 'De dichter', op het strand van Ostia overreden wordt door een jongen die hij oppikte in Rome, om er seks mee te hebben, maar ook om een gekocht gevoel van warmte te vinden. Wat die jongens nooit begrepen. Een zoektocht naar warmte die fataal afliep.
In Nerolio, waarvan de personages volgens de aftiteling 'voortkomen uit de verbeelding van de regisseur', wordt Pasolini dus door n persoon vermoord, wat volgens anderen (onder meer de regisseur van Un delitto Italiano, Marco Tulio Giordana) niet correct is.
Nerolio heeft drie delen. In het eerste zien we Pasolini naar Syracuse reizen, waar hij voetballende straatjongens, die lijken op de schoffies uit Accatone, gadeslaat. 's Avonds op het strand laten zij zich door Pasolino tegen vergoeding in zijn auto bekijken en bestrelen, bij de klanken van klassieke muziek.
Deel twee, met zijn vijftig minuten verreweg het langste, laat Pasolini thuis zien. Hij heeft zijn hele leven bij zijn moeder gewoond, die bedlegerig is en af en toe ontroerende gesprekken met hem voert. Pasolini ontvangt een student die zegt over hem een scriptie te willen schrijven, maar in feite de dichter zijn eigen roman wil laten lezen. En in het derde deel ontmoet Pasolini de jongen die zijn moordenaar zal worden.
Na het zien van Nerolio, waarvan de titel een samentreksel is van Pasolini's postuum verschenen boek Nero Petrolio, begrijp je weinig van het tumult dat er vorig jaar in Itali om ontstond. Nerolio werd afgewezen door Veneti, waar wel Giordana's politieke documentaire vertoond werd.
Een beetje dom, die discussie. Juist waar Grimaldi zegt een 'politiek incorrecte' visie op Pasolini te geven, krijg je het gevoel dat hij met zijn onopgesmukte zwart-witte, documentair aandoende beelden, heel dicht de mens en kunstenaar Pasolini nadert. Grimaldi geeft geen commentaar, toont zijn personage (gespeeld door de op Pasoloni lijkende acteur Marco Cavicchioli) als een provocatief, vaak vervelende en arrogante, soms scherpe en in wezen eenzame, gevoelige man. Hij spaart hem niet, maakt hem evenmin heilig. De stijl van de film raakt die van Pasolini's eigen films en komt dicht bij het existentialisme dat die films en ook het geschreven werk van Pasolini kenmerkt.
De objectief aandoende houding van Grimaldi zorgt ervoor dat Nerolio geen smakelijke, warme, meeslepende film is geworden. Wel een rake film, in zijn kaalheid vaak ontroerend op de essentile momenten. Zoals die, bijna nonchalant aandoende sterfscne, even subtiel als dodelijk gekoppeld aan de Frost Scene van Purcell. Wat er ook te discussiren valt: Grimaldi komt Pasolini zeer na. PvB


 PARIBAS DEELNEMINGEN, NPM IN VEGRO. 
 AMSTERDAM, 17 jan (Reuter) - Paribas Deelnemingen NV heeft meegedeeld dat zij een belang van 25 procent heeft verworven in Vegro Beheer, de houdster van Groothandel Vegro in Alkmaar. 
 Het belang is gekocht van Sequoia Participatiemaatschappij, een fonds dat wordt beheerd door Fortis-dochter NeSBIC Groep. 
 Verder heeft de Nederlandse Participatie Maatschappij (NPM) haar belang in Vegro Beheer uitgebreid van 40 tot 45 procent. SHV Distributie Nederland was al aandeelhouder in het bedrijf. 
 Groothandel Vegro is in 1959 opgericht en is gespecialiseerd in verkoop en distributie van verwarmings-en sanitaire produkten in Nederland aan installateurs en vakhandel. 
 Vegro heeft een distributiecentrum in Alkmaar en een landelijk netwerk van 12 vestigingen. 
 Het bedrijf, dat volgens Paribas Deelnemingen marktleider in Nederland is, boekte in 1995 een omzet van circa 305 miljoen gulden en een winst van 11 miljoen. 
 Financiele details van de aandelenkoop werden niet gegeven. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

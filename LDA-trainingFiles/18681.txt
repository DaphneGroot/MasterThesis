Klaas Bruinsma (literair vertaler).
Klaas Bruinsma (1931) is Nederlands vertaler van historische werken uit onder andere het Nederlands, Spaans en Grieks in het Fries. Hij volgde zijn middelbare school aan het Gereformeerd Gymnasium in Leeuwarden.
Op zijn naam staan onder andere vertalingen van Karel ende Elegast en Beatrijs. In 1993 kreeg Bruinsma de Obe Postmapriis voor zijn vertaling uit het Grieks van de tragedies van Sophocles. In 2005 kreeg hij deze prijs voor de tweede keer, nu voor zijn vertalingen in het gedenkboek van Gysbert Japix, de bundel "Lânwurk" met de vertaling van "Vergilius", "Georgica" en vooral voor zijn vertaling van de "Ilias" en de "Odyssee" van Homêros.
Tot zijn pensionering was Bruinsma leraar Engels en geschiedenis aan onder meer het Ichthus College te Drachten.
In 2007 werd hij onderscheiden met een Zilveren Anjer.

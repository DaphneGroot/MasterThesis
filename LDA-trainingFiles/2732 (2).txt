Multatuliprijs.
De Multatuliprijs is een literaire prijs voor proza die van 1972 tot 2003 jaarlijks werd toegekend door het Amsterdams Fonds voor de Kunst (AFK).
De prijs is ingesteld ter bevordering van de scheppende kunst. De prijs is een voortzetting van de Prozaprijs van de gemeente Amsterdam, die vanaf 1946 werd uitgereikt. In 2003 ging de Multatuliprijs op in de Amsterdamprijs voor de kunsten.
De Multatuliprijs voor 1973 zou worden toegekend aan Jan Arends voor zijn werk "Keefman". Arends overleed echter onverwacht voordat het juryrapport af was. Daarop werd, op advies van de commissie, besloten de prijs voor dat jaar niet toe te kennen en het hierdoor vrijgekomen geld een literaire bestemming te geven. Dat resulteerde in de eenmalig uit te reiken Jan Arendsprijs, die in 1976 werd toegekend aan Jacques Commandeur voor zijn voordracht van "Keefman". Commandeur verzocht het fondsbestuur het geldbedrag een literaire bestemming te geven. Het werd in de vorm van een toelage in 1977 toegekend aan Martin Hartkamp voor het schrijven van een toneelstuk.
Gelauwerden.
Han Lammers reikt Multatuliprijs 1972 uit aan Louis Paul Boon

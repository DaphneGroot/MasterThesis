	Basketbalheld Rodman koopt trap af met 3,5 ton
	AFP
CHICAGO
De Amerikaanse cameraman Eugene Amos ontvangt 3,5 ton van basketbalheld Dennis Rodman, voor een flinke schop in de liesstreek. De kleurrijke speler was vorige week onder het bord in aanraking gekomen met Amos. Volgens berichten in Amerikaanse kranten heeft de vedette van Chicago Bulls zijn trap afgekocht voor een bedrag van 200 duizend dollar. In ruil voor het smartegeld ziet het slachtoffer af van juridische stappen.


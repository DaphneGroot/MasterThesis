Le Monde diplomatique.
Katnoor van Le Monde diplomatique in Berlijn-Kreuzberg
De maandelijkse publicatie "Le Monde diplomatique" (bijgenaamd "Le Diplo" door zijn Franse lezers) biedt goed gedocumenteerde analyse en opinie op politiek, cultuur en huidige ontwikkelingen. De krant heeft een kritische kijk op de effecten van het neoliberalisme op de aarde en de wereldbevolking, met een duidelijk links gezichtspunt. In Frankrijk verschijnt het als krant.
De Franse editie heeft een oplage van ongeveer 300.000; samen met de edities in tien andere talen komt het totaal op 1 miljoen lezers. De lezers van Le Diplo bezitten via "L'association des Amis du Monde diplomatique" 49% (en een"minorit√© de blocage") van het bedrijf; de overige 51% is in handen van de Franse dagblad "Le Monde".
Een editorial geschreven in 1997 door Ignacio Ramonet, de toenmalige hoofdredacteur, heeft geleid tot het ontstaan van ATTAC, een organisatie die aanvankelijk opgericht werd voor de invoering van de Tobintaks maar sindsdien haar actieterrein ruim verbreid heeft. De huidige hoofdredacteur van "Le Monde diplomatique" is Serge Halimi.
Edities in andere talen.
"Le Monde diplomatique" bestaat in een internetuitgave onder andere ook in het Arabisch, Chinees, Russisch en Perzisch. Opmerkelijk is dat van "Le Monde diplomatique" wel een (internet)uitgave bestaat in het Esperanto, maar niet in het Nederlands.

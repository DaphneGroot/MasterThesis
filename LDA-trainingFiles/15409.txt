Horebeke.
Horebeke is een gemeente in de Belgische provincie Oost-Vlaanderen. Zij maakt deel uit van de landschappelijke regio "Vlaamse Ardennen". Met ongeveer 2000 inwoners is het een van de gemeenten met het kleinste aantal inwoners in BelgiÃ«. De inwoners worden Horebekenaars genoemd.
De streek is bekend vanwege zijn panoramische vergezichten, uitgestrekte weilanden, een aantal wind- en watermolens (onder andere de Tissenhove- en Moldergemmolen) maar ook door de Geuzenhoek (Korsele) die zich op een paar kilometer van de Horebeekse dorpskom bevindt.
In Horebeke is geen industrie aanwezig. De economische activiteit beperkt zich tot kleinhandel en zelfstandige ondernemingen. Mede daardoor behoren sint-Kornelis en Sint-Maria-Horebeke tot de mooiste dorpjes van Vlaanderen.
Kernen.
De gemeente bestaat uit twee deelgemeenten Sint-Kornelis-Horebeke en Sint-Maria-Horebeke. De twee dorpskernen liggen op minder dan een kilometer van elkaar. Het gemeentehuis staat in Sint-Maria-Horebeke.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
De gemeente ontstond in 1977 door de fusie van Sint-Kornelis-Horebeke en Sint-Maria-Horebeke.
Structuur.
De gemeente Horebeke ligt in het kieskanton Horebeke in het provinciedistrict Oudenaarde, het kiesarrondissement Aalst-Oudenaarde en de kieskring Oost-Vlaanderen.
Geschiedenis.
Joseph Browaeys is al sinds 1977 burgemeester van Horebeke; sinds 1964 was hij al burgemeester van Sint-Maria-Horebeke. Door zijn electorale sterkte nam de enige oppositiepartij SAMEN (CD&V-SP.A-Groen) geen deel aan de verkiezingen van 2012. In de plaats kwam N-VA op, waardoor er toch gemeenteraadsverkiezingen plaatsvonden.
2013-2018.
Burgemeester blijft Joseph Browaeys van de Volksbelangen. Deze partij heeft de meerderheid met 9 op 11 zetels.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedrukt

Art Garfunkel.
Arthur Ira Garfunkel (Queens (New York), 5 november 1941) is een Amerikaans singer-songwriter en is vooral bekend geworden als helft van het duo Simon & Garfunkel (met Paul Simon). Zij brachten een aantal albums uit, waaronder "Parsley, Sage, Rosemary & Thyme" (1966), en "Bridge Over Troubled Water" (1970). Ook de soundtrack van de film "The Graduate" (1968) bevat veel van hun muziek, waaronder het lied "Mrs. Robinson".
Met Paul Simon.
Garfunkel werd geboren in Queens, New York. Toen hij vier was, werd hij voor het eerst geconfronteerd met muziek. De eerste bandrecorder kwam in huize Garfunkel. Later, tijdens zijn lagereschoolperiode, begon hij met het zingen van liedjes van onder andere de Everly Brothers, samen met Paul Simon, die hij toen al kende van school. Ze richtten samen een bandje op en begonnen met kleine optredens. Ze noemden zich Tom and Jerry en kregen onder die naam ook hun eerste opnamecontract. "Hey Schoolgirl" was een nummer dat ze zelf geschreven hadden. Later gingen ze verder als Simon & Garfunkel.
Solo.
In 1970 gingen Simon en Garfunkel uit elkaar door onenigheid. Nadat hij een aantal jaren had geacteerd begon Garfunkel in 1973 met een solocarri√®re als liedjesschrijver en zanger. In 1979 had hij zijn grootste hit met "Bright Eyes", dat uitkwam als onderdeel van de soundtrack van de film "Watership Down". Het was in Nederland de bestverkochte single van het jaar 1979.
Voettocht.
In 1983 besloot hij een voettocht door de Verenigde Staten te maken van de oostkust naar de westkust. Hij begon in New York en liep elke maand een aantal dagen; uiteindelijk heeft hij er zo'n 13 jaar over gedaan. Hij kwam in april 1996 aan in de staat Washington. Van deze voettocht is ook een dvd gemaakt. Hierop worden passages uit zijn dagboek (dat hij gedurende zijn hele tocht bijhield) gecombineerd met een liveoptreden opgenomen in 1996 op Ellis Island. Tijdens dit optreden zong Garfunkel ook een duet met James Taylor en zong zijn vrouw Kim Cermack Garfunkel ook enkele nummers.
In 1981 kwamen Garfunkel en Simon weer bij elkaar voor een concert in Central Park in New York en in 2003 voor een tour door Amerika en Europa.
Studio Albums.
Songs From A Parent To A Child (1997)
Everything Waits To Be Noticed (2002)

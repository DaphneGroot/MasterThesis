Parachutespringen.
Twee personen op weg naar een tandemsprong. Eén draagt een parachute; de ander slechts een harnas om aan de tandemmaster bevestigd te worden.
Parachutisten lopen naar een Cessna 208 op Texel Airport
Voorbeeld van een tandemsprong, de instructeur en recreant zijn door middel van een harnas aan elkaar bevestigd
Parachutespringen of valschermspringen is het uitvoeren van een sprong uit een vliegtuig of ballon, of van een hoog gebouw of bergpunt, gevolgd door een vlucht met een parachute na het ontplooien ervan en de landing. Men spreekt ook wel van "skydiving".
De geschiedenis van het parachutespringen begint bij Andre-Jacques Garnerin die in 1797 een succesvolle parachute sprong maakt vanuit een heteluchtballon. Defensie in Amerika ontwikkelde parachutes om piloten aan boord van ballonnen en vliegtuigen te redden bij noodsituaties, later als een manier om soldaten snel naar het slagveld te brengen. Vroege wedstrijden dateren uit de jaren 1930, en werd het een internationale sport in 1951.
Parachutespringen wordt uitgevoerd als een recreatieve activiteit en een competitieve sport, maar ook bij de krijgsmacht (paratroepers, parachutisten, para's of valschermjagers genoemd) en in sommige landen bij de brandweer op afgelegen locaties (bijvoorbeeld de Amerikaanse "smokejumpers" en de Russische dienst Avialesoochrana).
Parachutespringen als sport.
Een vaste dropzone (DZ) of paraclub exploiteert een of meer vliegtuigen die groepen skydivers naar boven brengt tegen een vergoeding. Op kleinere dropzones worden kleine vliegtuigen zoals een Cessna C-172 of C-182 gebruikt. Op de grotere dropzones worden vliegtuigen met een ruimere capaciteit gebruikt, zoals de Cessna 208, de Havilland Twin Otter DHC6 of Short Skyvan. Doorgaans wordt er uit vliegtuigen gesprongen, maar sporadisch ook uit luchtballonnen of helikopters.
Een gemiddelde sprong is een sprong uit een vliegtuig op ongeveer 3800 meter (12.500 voet) hoogte, een vrije val van ongeveer een minuut voor het activeren van een parachute op ongeveer 800 meter (2500-3500 voet). Het restant van de vlucht duurt circa 5 minuten.
Wanneer de parachute geopend is kan de parachutist de richting en snelheid beïnvloeden door middel van de stuurlijnen die op de achterkant van de parachute zijn bevestigd en kan op de landingsplaats een zachte landing te maken. Alle moderne sportparachutes zijn zelfopblazende "ram-air"-vleugels die in de besturing van de snelheid en de richting vergelijkbaar zijn met paragliders. Paragliders hebben veel grotere lift en bereik, maar parachutes zijn ontworpen om de krachten bij het opengaan van de parachute te absorberen bij eindsnelheid.
Veiligheid.
In Nederland worden zo'n 85.000 sprongen per jaar gemaakt en overlijdt gemiddeld één persoon per jaar door een fatale landing. Niettemin wordt parachutespringen door de verzekeringsmaatschappijen gerekend tot de risicosporten.
Training.
Hiernaast bestaat nog het tandemspringen, wat in Nederland niet aan een opleiding verbonden is, maar een "passagiers-rit".
Materiaal.
Een parachutist maakt tijdens de sprong gebruik van een parachuteuitrusting welke meestal bestaat uit vier materiaalcomponenten. Deze omvatten het harnas waarin de parachutist zit, een zogenaamde automatische opener (AAD, Automatic Activation Device), de hoofdparachute en de reserveparachute. Daarnaast wordt er een hoogtemeter meegenomen en meestal een brilletje (om de ogen te beschermen) en/of helm.
De hoogtemeter wordt gebruikt om tijdens de vrije val te bepalen op welke hoogte zich men bevindt. Mocht de parachutist niet in staat zijn de hoofdparachute of reserveparachute te openen, dan activeert de AAD op een hoogte van ongeveer 230 meter (750 voet) de reserveparachute.
Disciplines binnen het parachutespringen.
Binnen het parachutespringen zijn er verschillende disciplines die men tijdens een sprong kan uitvoeren.
De meest uitgevoerde disciplines zijn formatiespringen en freeflying.
Records.
Op 14 oktober 2012 sprong Felix Baumgartner vanaf 39.045 meter, een recordhoogte. Tijdens de vrije val bereikte hij ook de recordsnelheid van 1342 kilometer per uur.
Op 24 oktober 2014 sprong de Amerikaan Alan Eustace, hoewel minder ervaren, een parachutesprong van 41 km, waarmee hij dit record verbeterde.

Heeze-Leende.
Topografische gemeentekaart van Heeze-Leende, juli 2016
Heeze-Leende () (Brabants: "Héésj-Lint") is een gemeente in de provincie Noord-Brabant. Zij werd op 1 januari 1997 gevormd uit de gemeenten Heeze en Leende en het dorp Sterksel dat tot de gemeente Maarheeze behoorde. De gemeente telt inwoners (, bron: CBS) en heeft een oppervlakte van 105,12 km² (waarvan 0,83 km² water). De gemeente Heeze-Leende maakt deel uit van het kaderwetgebied SRE.
De gemeente Heeze-Leende grenst aan de gemeenten Geldrop-Mierlo, Someren, Cranendonck, Hamont-Achel, Valkenswaard, Waalre, Eindhoven.
Kernen.
Bruggerhuizen, Euvelwegen, Heeze (gemeentehuis), Heezerenbosch, Kerkhof, Kreijl, Leende, Leenderstrijp, Oosterik, Rul, Sterksel, Ginderover, Strabrecht en Ven.
Buitengebied.
Het buitengebied bestaat vooral uit natuurgebieden zoals de Strabrechtse Heide, de Herbertusbossen, het Leenderbos en de Groote Heide. In de gemeente liggen ook het gehucht "Bruggerhuizen" aan de Tongelreep en het in Nederland gelegen deel van de Achelse Kluis. Het bestemmingsplan voor het buitengebied werd in 2009 vastgesteld en was daarmee het eerste bestemmingsplan buitengebied van de provincie Noord-Brabant dat onder de Nieuwe wet op de Ruimtelijke Ordening werd vastgesteld.
Heeze-Leende noemt zich graag de meest natuurrijke gemeente van Noord-Brabant.
Cultuur.
Heeze heeft elk jaar eind augustus het cultuurfestival de Brabantsedag, een week lang allerhande culturele activiteiten en op de laatste zondag van augustus de unieke historische optocht.
De Heezenaar Berry Knapen is drie keer in successie Brabants kampioen tonpraten geweest, de Sterkselnaar Rob Scheepers is dit één keer geweest.
College van burgemeester en wethouders.
Het college van burgemeester en wethouders voor de periode 2014-2018 werd gevormd door een coalitie van CDA, VVD en Lokaal Heeze-Leende. Op 18 april 2016 stapte Lokaal Heeze-Leende uit de coalitie nadat tegen hun wethouder Mathieu Moons een motie van wantrouwen was aangenomen. Sinds 9 mei 2016 levert de PvdA de derde wethouder.
De voorzitter van het college van B&W is

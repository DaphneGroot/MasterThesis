	In Oosterdonk vindt de kijker zijn geluk
	Terug naar Oosterdonk. Ned. 1. KRO. Volgende uitzending: dinsdag, 21.03 uur.
In Oosterdonk heten de cafs De Lijmstok, of Spek en eieren. Auto's rijden er bijna niet. De sociale controle is in het dorp groot. Evenals de dorst van de mannen aan de toog.
Oosterdonk is een fictief dorp, bedacht door de Belgische schrijver Guido van Meir. Hij bouwde Oosterdonk op uit verhalen over verdwenen Belgische dorpen als Oosterweel en Wilmarsdonk. Die werden na de Tweede Wereldoorlog opgeofferd aan de uitdijende industrie.
In de serie Terug naar Oosterdonk, waarvan de KRO dinsdag de eerste aflevering uitzond, vertelt regisseur Frank van Passel in een melange van grauw getinte en opvallend fel gekleurde beelden het relaas over de botsing tussen welvaart en gemeenschapszin. Terug naar Oosterdonk, een co-productie van de Vlaamse omroep BRTN en de KRO, is gespeend van valse sentimenten. Het verleden komt er niet beter vanaf dan het heden. Maar afgedaan als voltooid verleden tijd wordt de geschiedenis evenmin. Scenarioschrijver Van Meir masseert bij de kijker de gedachte erin dat het goed is te weten hoe het recente verleden er uitzag.
Van Meir doet dat in een soort koortsdroom, die door Van Passel is vastgezet in flashbacks en zogenaamd door personages gefilmde huis-, tuin- en keukenbeelden.
Terug naar Oosterdonk gaat over televisiepresentator Brecht Bosmans, een personage dat acteur Rik van Uffelen in aflevering n zonder al te veel tekst van ijzig scherpe contouren wist te voorzien. Bosmans hoort dat zijn vader is overleden. Vlak v¢¢r zijn dood, blijkt vader een briefje te hebben geschreven, waarin hij verzoekt een zekere Jos Teugels op zijn begrafenis uit te nodigen. Gedurende de speurtocht naar Teugels, een vroegere dorpsgenoot, ontvouwt zich het verleden van Bosmans, het dorp Oosterdonk en daarmee van het Europese platteland, waarop het geluk in het caf heeft plaatsgemaakt voor een borrel en een hapje binnenshuis.
De structuur van Van Meirs scenario - beginnen met een sterfgeval en daarna een geschiedenis reconstrueren - is overbekend. Maar de invulling ervan blijkt opvallend oorspronkelijk. Wie naar Terug naar Oosterdonk kijkt, voelt zich omstrengeld worden door Brecht Bosmans, Pietje de Leugenaar (Dirk Roofthooft) en vooral ook door de stokoude Gusta Bosmans (gespeeld door dertiger Katelijne Damen). De televisie verandert tijdens de serie in een serre met uitzicht op de allermooiste begoochelingen.
De vanzelfsprekendheid waarmee de regisseur schakelt tussen 1954 en 1997 en het hoge peil waarop wordt geacteerd zijn pijlers waarop dit milde drama steunt. Net zoals de uitstapjes van scenarist Van Meir naar de niet realistische, magische scnes een machtige pijler vormen.
Oosterdonk is voor dramaliefhebbers het walhalla.
Ronald Ockhuysen

Foto
	Dirk Roofthooft als Pietje de Leugenaar. FOTO E. BROEKAERT


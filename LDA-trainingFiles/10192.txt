Beeldhouwer.
Een beeldhouwer, of vrouwelijk beeldhouwster, is een beoefenaar van de beeldhouwkunst. Beeldhouwen onderscheidt zich van de andere kunsten doordat de kunstenaar ruimtelijke, zogeheten "driedimensionale" werken maakt. Beeldhouwkunst is een ruim begrip waarbij men ook kan denken aan bijvoorbeeld ruimtelijke installaties, environments en land art.
Sculptuur, plastiek en assemblage.
Volgens de meest letterlijke betekenis van het woord bewerkt een beeldhouwer met hamer en beitel steen of hout om er een beeld van te maken. Een uit harde materialen door "wegnemen" (hakken of houwen) gemaakt beeld noemt men een sculptuur. Een door "toevoeging" van zachte materialen gemaakt beeld kan men een plastiek noemen. Het samenvoegen van bestaande materialen noemt men assemblage.
Natuursteen, beton, hout, kunststoffen, klei, was, gips en allerlei gevonden of in bouwmarkten gekochte materialen kunnen grondstof voor de beeldhouwer zijn.
Beeldend kunstenaars.
Vele beeldhouwers beoefenden ook andere kunsten zoals tekenen en schilderen en deze kan men aanduiden met de bredere noemer beeldend kunstenaar. De echte beeldhouwers vindt men evenwel in de, waar de nadruk ligt op kunstenaars die in de eerste plaats "ruimtelijk vormgeven".
Opleidingen.
Figuratief beeldhouwen kan men in Nederland leren aan de Klassieke Academie in Groningen, de Wackers Academie in Amsterdam en b.v. in de masterclasses van beeldhouwer Eddy Roos.

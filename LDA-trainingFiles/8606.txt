Kop (insect).
De kop of caput van een insect is het voorste van de drie hoofdlichaamsdelen van een insect; de andere twee zijn het borststuk en het achterlijf (abdomen). De kop is evolutionair gezien ontstaan door vergroeiing van een aantal (ca. 6) segmenten; dit is echter normaal gesproken niet of nauwelijks meer waarneembaar. Op de kop van een typisch insect bevinden zich onder andere sprieten of antennes; enkelvoudige ("ocelli") en samengestelde ogen; de clypeus, de mandibels, de lip- en kaaktasters.

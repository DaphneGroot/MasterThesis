Biljoen.
Een biljoen is tien tot de 12e macht, dus 1.000.000.000.000 of 1012. Het is een miljoen tot de tweede macht (een miljoen keer een miljoen), hetgeen de naam met het voorvoegsel "bi-" verklaart.
Het SI-voorvoegsel voor een biljoen is tera, afgekort "T".
Het Engelse woord "billion" is een zogenaamde valse vriend. Het Engelse billion is wat in het Nederlands een miljard genoemd wordt, dus 1000 miljoen of 1.000.000.000 (109). Deze betekenis was oorspronkelijk tot het Amerikaans-Engels beperkt, maar is thans ook in het Brits-Engels de norm. Een biljoen heet in het Engels "trillion" (1000 × 10003). Hetzelfde geldt overigens voor het Turks: het Turkse woord voor biljoen is "trilyon".
De ontbinding van 1 biljoen in priemfactoren is: 1.000.000.000.000 = 212 × 512

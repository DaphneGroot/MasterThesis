 RG DIVIRENTE BETAALT LAGER INTERIMDIV. 
 ROTTERDAM, 6 nov (Reuter) - RG Divirente Fund heeft meegedeeld dat zij over 1996 een interimdividend zal betalen van 2,40 gulden per aandeel. 
 Vorig jaar werd een interimuitkering gedaan van 2,84 gulden per aandeel. 
 In oktober liet het bij de Robeco-stal horende beleggingsfonds weten dat zij verwachtte een interimdividend te kunnen betalen van tussen de 2,40 en 2,60 gulden per aandeel. 
 Dat was een negatieve bijstelling van eerdere verwachtingen want in juli ging het fonds nog uit van een betaling van minstens 2,50 gulden en in maart werd een uitkering van tussen de 2,60 en 2,90 verwacht. Het uit te keren dividend is volgens de beheerder gedaald doordat de rente-inkomsten afnamen. 
 Het beheerde vermogen van het in vastrentende waarden beleggende fonds is gedaald tot 4,29 miljard gulden, vergeleken met 4,46 miljard begin 1996. 
 (c) Reuters Limited 1996. 

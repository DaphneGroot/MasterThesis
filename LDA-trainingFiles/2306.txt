	Renault-topman Schweitzer verdedigt sluiting Vilvoorde; 'Goed imago helpt niet als auto's te duur zijn'
	Van onze verslaggever
Peter de Waard

AMSTERDAM
De beminnelijke Lou-Lou is ineens de industrile boeman van Europa. Louis Schweitzer wordt er niet onzekerder van. 'De sluiting van de autofabriek in Vilvoorde was een juiste beslissing', zegt de topman van Renault. Dat er zoveel ophef over is ontstaan kan hij niet helpen. 'Het is een politiek onderwerp geworden en geen industrile affaire. Misschien omdat Renault nu eenmaal een symbool van Frankrijk is.'
Terwijl in Belgi op het scherpst van de snede werd onderhandeld over een sociaal plan voor de drieduizend Renault-werknemers, bezocht Schweitzer gisteren ver van het hol van de leeuw in Nederland een aantal autodealers. Twee dagen per maand vlucht hij uit het Parijse vergadercircuit. De ene keer bezoekt hij een fabriek ergens in de wereld. De andere keer gaat hij langs bij een commercile dochter.
'In Europa heeft Renault nu een marktaandeel van 10  11 procent. Dat niveau moeten we vasthouden. Frankrijk blijft onze belangrijkste markt, maar daar wordt de concurrentie steeds sterker. In andere landen zullen we dus moeten groeien. Hier in Nederland is gelukkig van een opgaande lijn sprake', zei hij tijdens zijn bezoek.
Renault zal vooral zijn imago moeten verbeteren. 'In Frankrijk rijden zoveel mensen Renault dat iedereen uit mond- op mondreclame weet dat de auto's in de afgelopen tien jaar kwalitatief veel beter zijn geworden. Maar in landen waar ons marktaandeel maar 5 procent bedraagt, dringt dat minder snel bij de mensen door. Als een Duitser kan kiezen voor een Volkswagen of Renault van dezelfde prijs, dan kiest hij nog altijd Volkswagen.'
Het rumoer rond de sluiting van Vilvoorde doet het imago van Renault echter geen goed. Renault is een gehaat symbool geworden van het Europese kapitalisme.
'De fabriek is niet efficint. Wat heb ik aan een goed imago als er te dure auto's worden geproduceerd?', zegt hij verontwaardigd. Schweitzer vindt de kritiek ook niet terecht. 'Als Alcatel tien verouderde fabrieken van 300 werknemers sluit is er veel minder onrust. Autofabrieken zijn nu eenmaal groot. Daar gaat het meestal in een grote klap.'
Renault produceert de Clio in liefst vijf landen: Frankrijk, Spanje, Sloveni, Portugal en Belgi. De fabriek in Portugal is vorig jaar gesloten. De Belgische fabriek gaat nu dicht. 'Daarna is Renault weer een uitgebalanceerde autofabriek', zegt Schweitzer.
Hij ontkent dat de Franse politiek zich met de sluitingsplannen heeft bemoeid en heeft gezorgd dat Renault de saneringen in het buitenland laat plaatsvinden. De Franse staat is met een belang van 46 procent nog altijd grootaandeelhouder van Renault, maar bemoeit zich niet langer met het commercile beleid. Ook de nieuwe linkse premier Lionel Jospin heeft de sluiting van Vilvoorde niet kunnen voorkomen. 'Ik heb Jospin na de verkiezingen nog niet ontmoet. Of ik hem telefonisch gesproken heb, vertel ik niet.'
Schweitzer, een achterneef van de beroemde geneesheer Albert Schweitzer en een neef van de filosoof Jean-Paul Sartre, was ooit kabinetschef van de socialistische premier Laurent Fabius. Tien jaar geleden stapte hij over naar Renault dat toen nog volledig in handen was van de Franse staat. In 1991 werd hij topman van de autofabrikant.
Op dat moment draaide Renault nog met winst. Vorig jaar leed het bedrijf echter een recordverlies van 1,7 miljard gulden. 'Het was geen incidenteel verlies, maar een alarmsignaal dat vraagt om structurele maatregelen.'
Volgens Schweitzer is het verlies te wijten aan het 'complexe productiesysteem' van Renault. 'In Frankrijk zijn de arbeidslonen 30 procent lager dan in Belgi.' In Vilvoorde moest Renault jaarlijks 80 miljoen gulden meer aan lonen betalen dan in andere fabrieken van vergelijkbare omvang.
Schweitzer erkent dat in Duitsland de lonen nog hoger liggen. 'Maar de Duitsers kunnen hun auto's voor meer geld verkopen', verdedigt hij zich. De Renault-topman wijst er onder meer op dat de ontwikkelingskosten van de Renault Safrane even hoog waren dan die van een Mercedes. 'Alleen moeten wij de Safrane tegen een veel lagere prijs verkopen.' Een ander voordeel van de Duitse auto-industrie is dat zij wereldwijd opereert. Renault verkoopt 85 procent van de auto's in Europa. 'Europa is een krimpmarkt voor auto's', erkent Schweitzer. Daarom heeft Renault - na Fiat en Volkswagen - ook een fabriek in Brazili gebouwd.
Wereldwijd is Renault nu een middelgrote speler op de automarkt, erkent Schweitzer. 'Net als Chrysler moeten we dan ook meer uitbesteden. Omdat we voor de productie van veel onderdelen niet de ideale economy of scale kunnen bereiken, zullen we die onderdelen moeten inkopen.' Een ander belangrijk aspect is samenwerking. 'Wat heeft het voor zin om op eigen houtje anderhalf miljard te steken in de ontwikkeling van een automatische versnellingsbak? Niemand koopt een merk versnellingsbak. Daarom kun je dat beter met een andere fabrikant doen.'
Verder wil Renault drastisch bezuinigen op de inkoopkosten. 'Tot het jaar 2000 zal Renault 20 miljard franc op de kosten moeten bezuinigen. Daarvan zal de helft van de toeleveranciers moeten komen', aldus Schweitzer.
Schweitzer zegt dat de overcapaciteit in de Europese auto-industrie nog altijd wordt onderschat. 'Als er cijfers worden gegeven, dan gaat men uit van een twee-ploegendienst. Eigenlijk zou bij de berekeningen over de overcapaciteit de drieploegen-dienst richtlijn moeten zijn.'
De branche staat een grootscheepse sanering te wachten. 'Maar daarmee is het geen vaststaand feit dat ook autoproducten zullen verdwijnnen. Aan de andere kant zal ook niemand een noodlijdende autoproducent gaan redden. In het verleden concurreerden autobedrijven niet op leven en dood. Dat zal mogelijk veranderen.'
Renault is nu geprivatiseerd, maar dat betekent nog niet dat de Franse autofabrikant de kampioen van de aandeelhouderswaarde zal worden. 'Het gaat niet alleen om wat goed is voor de aandeelhouders, maar ook wat goed is voor het bedrijf. '
Begin dit jaar werd Schweitzer ook commissaris van Philips. Vergelijkingen tussen Philips en Renault wil Schweitzer nog niet maken. 'Ik heb nog maar n keer met de andere commissarissen vergaderd. Maar de denkwijze van Cor Boonstra over aandeelhouderswaarde verschilt niet veel van die van mij. Ik denk ook niet dat Philips eigen aandelen zal gaan inkopen.'

Foto
	Louis Schweitzer


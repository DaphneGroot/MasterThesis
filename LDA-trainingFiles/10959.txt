Greffelkamp.
Greffelkamp (Nedersaksisch: "Greffelkemp") is een plattelandskern in de gemeente Montferland, in de Nederlandse provincie Gelderland. Greffelkamp telt 354 inwoners (stand 2003).
Greffelkamp heeft een eigen schutterij: St. Martinus. De inwoners van Greffelkamp gebruiken het schuttersgebouw meestal als middelpunt van het dorp. Enkele keren per jaar komen bijna alle inwoners van Greffelkamp samen en wordt er een zogenaamd schutterstreffen gehouden. Jaarlijks wordt het schuttersfeest gevierd. Er wordt dan geschoten om het koningschap, ringgestoken, en op de zondag van het schuttersweekend komen alle schutterijen uit Didam en omstreken bij elkaar op het raadhuisplein daar worden activiteiten gehouden zoals "vaandeldraaien".
In Greffelkamp wonen veel families. De achternamen Wenting, Boerstal en met name Peters komen veel voor.
Een groot gedeelte van de 'Petersen' in Greffelkamp stammen af van Bernardus Peters. Hij werd ook wel 'Naat' genoemd. Wanneer een naverwant van Bernardus zegt dat hij van Peters is wordt vaak gevraagd van welke tak van Peters. Een kind dat nu geboren wordt heet: (naam kind), van (naam vader of moeder (afhankelijk wie van de ouders een 'Peters' is)), van (naam opa), van (naam overgrootvader) van Naat.
Inmiddels zijn er ruim 800 'Naatjes'. Eens in de zeven jaar vindt er een Naatjesre√ºnie plaats. Aangezien de meeste Naatjes in Greffelkamp wonen wordt het ook wel het hol van de Naatjes genoemd.

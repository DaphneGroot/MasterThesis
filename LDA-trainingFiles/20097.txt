Wormvormig aanhangsel.
Het wormvormig aanhangsel of de appendix vermiformis is een tot soms 15 cm lang dun rolrond aanhangsel van de darmen dat in het verlengde van het "caecum" oftewel de eigenlijke blindedarm ligt. Het bevat veel lymfeklierweefsel en een rudimentaire holte die naar de blindedarm toe open is. Het is gelegen in het kwadrant rechtsonder van het abdomen, ook wel de rechter fossa iliaca genaamd.
Bij een "blindedarmontsteking" (appendicitis) is het de appendix die ontstoken is, en niet de eigenlijke blindedarm. Voor de mens met zijn moderne dieet en levenswijze lijkt de appendix meer risico dan nut te verschaffen.
Nut.
De appendix speelt mogelijk een rol bij de instandhouding van de darmflora. In 2007 opperde een vijftal onderzoekers dat het wormvormig aanhangsel mogelijk de functie heeft van een veilige haven voor bacteriÃ«n van de normale darmflora, van waaruit na een episode van infectueuze diarree de darm weer met de eigen flora kan worden gekoloniseerd zodat er een sneller herstel kan optreden.
Darwin.
Darwin merkte al op dat een blindedarmontsteking relatief veel voorkomt en onbehandeld vrij vaak tot de dood leidt.
Langzaamaan lijkt de tweede stelling meer opgeld te doen, al is er ook alweer kritiek.

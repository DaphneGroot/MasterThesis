 ZWOLSCHE ALGEMEENE BEDRIJFSRESULTAAT '96 +20 PCT. 
 NIEUWEGEIN, 2 jan (Reuter) - Verzekeraar Zwolsche Algemeene Schadeverzekering NV heeft meegedeeld dat haar bedrijfsresultaat voor belasting in 1996 met zo'n 20 procent is gestegen tot ruim 70 miljoen gulden, vergeleken met 58,1 miljoen in 1995. 
 Het premie-inkomen bij de sector schadeverzekeringen steeg met 11 miljoen tot 443 miljoen gulden. 
 Bij autoverzekeringen was er volgens de maatschappij een substantiele netto groei van de portefeuille. Net als in 1996 wordt ook in 1997 geen verhoging van de premie voor deze verzekeringen voorzien. Datzelfde geldt voor de premies voor ziektekostenverzekeringen. 
 Bij levensverzekeringen werd een premie-inkomen geboekt van circa 310 miljoen gulden, vergeleken met 273 miljoen in 1995. 
 De Belgische activiteiten van Zwolsche Algemeene op het gebied van levensverzekeringen zijn in 1996 uitgebreid naar Brussel en Wallonie. Ook werd ZALux in Luxemburg opgericht die onlangs vergunning kreeg om levensverzekeringen aan te bieden. 
 Zwolsche Algemeene heeft in 1996 de Holland Beleggingsgroep gedefinieerd als een kernactiviteit en daarom het beheer van deze vijf beleggingsfondsen weer zelf ter hand genomen. 
 Zwolsche Algemeene zegt voor de toekomst voldoende kansen te zien om "onverminderd succesvol" te blijven opereren. 
 - redactoe Amsterdam, 020 504 5000, fax 020 504 5040. 
 (c) Reuters Limited 1997. 

	Neumann keert als trainer van NAC terug in eredivisie
Herbert Neumann keert terug in het Nederlandse voetbal. De Duitse trainer tekende een contract voor twee seizoenen bij de Bredase eredivisieclub Breda, met een optie voor een derde seizoen.
Neumann wordt de opvolger van Wim Rijsbergen die al aangekondigd had aan het eind van het seizoen in Breda te vertrekken. Neumann was tot mei 1995 werkzaam bij Vitesse. Na Vitesse ging hij aan de slag bij Anderlecht. Na een slechte seizoenstart van de Brussels club stond hij binnen 52 dagen op straat.
Van Brussel verhuisde Neumann naar Istanbulspor in Turkije. Ook daar moest hij snel vertrekken. Neumann was in Turkije opvolger van Leo Beenhakker.
NAC heeft deze maand twee spelers op proef. De Hongaarse verdediger Andras Telek (26) van Ferencvaros meldde zich donderdag in Breda. De 22-voudige international trainde meteen mee met de A-selectie.
De 21-jarige Tomas Kansjelskis voegt zich vandaag bij de ploeg. De neef van Andrei Kansjelskis heeft drie A-interlands voor Litouwen op zijn naam staan.
Jimmy Calderwood vertrekt aan het eind van het seizoen bij Willem II. Het bestuur en de trainer hebben in goed overleg besloten de arbeidsovereenkomst die op 30 juni 1997 afloopt, niet te verlengen. De Schot was halverwege het vorig seizoen de opvolger van Theo de Jong.


Priscilla Presley.
Priscilla Presley, geboren; "Priscilla Ann Wagner", later "Priscilla Beaulieu" genaamd (Brooklyn (New York), 24 mei 1945) is een Amerikaans actrice. Zij was de echtgenote van zanger en acteur Elvis Presley van 1967 tot 1973. Zij kregen samen een dochter, Lisa Marie Presley.
Priscilla was de dochter van een Amerikaanse luchtmachtofficier die gestationeerd was in West-Duitsland in de periode dat Elvis ook in militaire dienst zat. Hij ontmoette haar toen ze pas 14 jaar oud was, maar Elvis bleef 8 jaar lang met haar uitgaan totdat ze met hem wilde trouwen in 1967.
Haar biologische vader, James Wagner, kwam vlak na haar geboorte om het leven. Haar moeder hertrouwde met Paul Beaulieu. Om deze reden wordt vaak gezegd dat "Priscilla Beaulieu" haar meisjesnaam is.
Van 1983 tot 1988 speelde ze de rol van Jenna Wade in de soapserie "Dallas". Ze is ook bekend voor haar rol in de filmreeks "The Naked Gun", geÃ«nt op de televisieserie "Police Squad!", waar ze de tegenspeelster was van Leslie Nielsen.
Ze heeft ook een aantal parfums op de markt gebracht waaronder "Moments" en "Roses and More".
Priscilla kreeg een zoon, genaamd Navarone, in 1987. De vader van Navarone is Marco Garibaldi.

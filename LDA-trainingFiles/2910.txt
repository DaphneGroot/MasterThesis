	Afscheid van een vaste betrekking
	@@0IER@@0 E zojuist gepensioneerde is nog een beetje duf in het hoofd. Maandag heeft Han Reiziger met bescheiden tromgeroffel afscheid genomen van de VPRO-radio. De ochtend erna is hij er nog niet helemaal van bekomen. Hoe voel je je nou, had ook echtgenote Frieda al gevraagd. 'Nou, het is nog even wennen', meldt hij ietwat stocijns vanuit zijn lederen fauteuil onder een portret van Frank Zappa.
H - n, H - n, kon je maandagmiddag op Radio 4 horen roepen. Han, Han, H - n! Dat was de diep echonde stem van Peter Flik. Maar wie niet beter wist, dacht aan een variatie op een Jiskefet-nummer ('Pe-ter'). Collega Peter Flik was het, in de kelder van het kasteel van de graaf van Donaueschingen.
Op reportage in Donaueschingen waren ze heel stout met zijn tween door het kasteel gaan zwerven en de trappen afgedaald; boven was de receptie ter gelegenheid van het bekende muziekfestival. Reiziger: 'We zijn daar tussen de harnassen en de geweren terechtgekomen, het was stikkedonker, dus we raakten elkaar kwijt. Peter had zijn bandapparaatje aan. Hij riep me, want hij was als de dood. Ik ook.'
Herinneringen van dien aard werden ook maandagmiddag opgedist in de marathonuitzending, waarin Han Reiziger te gast was bij Walter Slosse. Daarna was er een ontvangst en een etentje bij de Chinees in Hilversum ('een hele goeie'). Bijzondere geschenken heeft hij gekregen: een antieke buizenradio, een echte Heijboer en een modeltrein met toebehoren voor zijn miniatuurspoorbaan.
Van weemoedige gevoelens had hij tijdens de feestelijkheden geen last. Die hadden hem een week eerder, bij de laatste Reiziger buiten beeld wel parten gespeeld. Hij had er een soort best-of-programma van gemaakt. Iets van de cd Reiziger in muziek (het nummer Van Buenos Aires tot Loon op Zand) mocht daarin natuurlijk niet ontbreken, zo onbescheiden is hij ook wel weer. Toen hij zich in het minuutje dat nog over was rechtstreeks tot de luisteraars wilde richten, had hij een brok in de keel gehad. 'Dan heb je toch het idee van: Jezus, het is echt afgelopen.'
Han Reiziger reageerde in 1963 op een personeelsadvertentie waarin de V.P.R.O. om een muziekmedewerker vroeg. Tot die tijd was hij werkzaam als pianist, begeleider van cabaretprogramma's. De overstap naar de radio werd vooral door praktische redenen ingegeven. Hij speelde weliswaar 'zeer verdienstelijk', de top zou hij nooit bereiken. Bovendien was hij aan een vaste betrekking toe.
De radio was geen droom of ambitie. 'Ik heb het wel altijd een leuk medium gevonden. Als kind al. Ik weet nog dat ik tijdens een schoolreisje eens ben rondgeleid door de AVRO-studio.' Diep onder de indruk was hij van het piano-duo dat hij daar zag spelen. 'Dat werd live uitgezonden, dus ik dacht: wat moeten die zenuwachtig zijn.'
Toen hij bij de VPRO begon, was het nog een echte domineesomroep: klein maar fijn, zeg maar gerust chic. Daar moest zowel voor de ernstige als voor de lichte muziek aandacht wezen. De radio was nog een felbegeerd, eervol podium voor beginnende musici. Jong talent als Reinbert de Leeuw, George Pieterson en Werner Herbers maakten er hun opwachting of zelfs hun debuut.
Moet je nagaan, zegt Han Reiziger, voor een recital van vijfentwintig minuten had je vier uur opnametijd. Regelmatig waren er audities. Met coryfeen als Felix de Nobel (dirigent van het Nederlands Kamerkoor) en Anthon van der Horst (dirigent van de Nederlandse Bachvereniging) vormde hij een commissie; vanachter een gordijntje in de VARA-studio keurden ze de musici en de zangers en zangeressen. 'Je hoort natuurlijk al heel snel of het wat is of niet, maar je liet die mensen hun sonatetjes natuurlijk wel uitspelen. Dus dan zei Anthon van der Horst, die deftige Anthon van der Horst: ''Zal ik dan maar een mopje vertellen?'''
Reiziger brak in de loop van de jaren een lans voor het cabaret, de jazz en de eigentijdse muziek. Op zijn eigen onnavolgbare wijze, en dus een beetje knullig af en toe (gebeten: 'Zullen we het daar maar niet over hebben?'), heeft Han Reiziger bijgedragen aan het muziekklimaat in Nederland. Zijn geroemde brede smaak kreeg hij al van huis uit mee. 'Mijn vader draaide Oscar Peterson n Sinatra n Bach.'
Toen het overleg tussen de muziekredacties van de omroepen steeds belangrijker werd, benoemde ook de VPRO een 'hoofd klassieke muziek'. Dat was Han Reiziger, tot 1995. Uitentreuren heeft hij vergaderd en gebrainstormd over de gezamenlijkheid, de samenwerking op Radio 4. En redactie, het lijkt hem nog steeds ideaal: al die goeie mensen onder n paraplu ten dienste van een goeie zender. Maar het is niet langer zijn zorg.
Han Reiziger gaat weer piano studeren. Hij verheugt zich op het geploeter op Schubert, Mozart en Chopin vanachter zijn glanzende Yamaha-vleugel. Zoals hij zich ook op de computerles in het buurthuis verheugt. En op het tuinieren. Het trainen met de atletiekclub. Het eindeloze gepruts met treintjes en rails. Maar hij blijft ¢¢k presenteren. Zondag begint op televisie een nieuw seizoen Reiziger in muziek. Daar gaat hij nog mee door, als freelancer. Zo lang het nog bevalt. Dat hij geen kekke tv-presentator is, dat weet hij inmiddels wel. Hij wil het ook niet wezen: 'Gewoon heel natural doen, daar streef ik naar.'
Nicoline Baartman

Foto
	Han Reiziger: 'Ik heb radio wel altijd een leuk medium gevonden. FOTO MARCEL MOLLE - DE VOLKSKRANT


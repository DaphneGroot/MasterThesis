Shabaka.
Shabaka, ook: Sjabaka was de derde farao (716 - 702 v.Chr.) van de 25e of Koesjitische dynastie.
Familie.
Koning Shabaka was een zoon van koning Kashta en koningin Pebatjma. Zijn echtgenote was Qalhata, volgens Assyrische bronnen een zus van Taharqa. Shabaka en Pebatjma waren de ouders van de latere koning Tantamani en wellicht van Shebitku. Isetemkheb is volgens haar sarcofaagdeksel de dochter van Sjabaka. Een andere zoon Horemachet werd Hogepriester van Amon. Zijn zuster werd de goddelijke gemalin Amenirdis I.
Biografie.
Shabaka herenigde geheel Egypte en begon een uitgebreid beleid van herstel en nieuwbouw. Bij zijn dood liet hij gebouwen na in Athribis, Abydos, Dendera, Edfu, Esna, Memphis en vooral Thebe.
Hij stelde opnieuw een hogepriester van Amon aan (zijn zoon Horemachet), maar de functie had nu alleen maar geestelijke macht. De wereldlijke macht in het zuiden werd nu door de echtgenote op aarde van Amon, zijn zuster de Goddelijke Vereerster Aminirdis I, waargenomen. Hiermee werd een nieuw evenwicht tussen geestelijke en wereldlijke macht gevestigd.
Shabaka werd opgevolgd door Shebitku en ligt begraven te El-kurru in huidig Soedan.
Manetho.
Volgens Manetho was er onder zijn regering een revolte onder Bakraenef (of Bokchoris) die een pact had gesloten met de AssyriÃ«rs. Koning Shabaka liet de prins of tegenfarao levend verbranden.

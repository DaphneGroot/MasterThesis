Dieselgemaal.
Een dieselgemaal is een gemaal dat wordt aangedreven door een of meer dieselmotoren.
Anno 2010 zijn bijna alle gemalen elektrisch, maar in enkele gevallen worden gemalen nog aangedreven door de relatief goedkopere dieselmotor. Een bijzonder gemaal is De Waterwolf in de provincie Groningen. Dit gemaal was van oorsprong elektrisch, maar in de loop der tijd zijn de elektromotoren die de pompen aandreven, vervangen door dieselmotoren.

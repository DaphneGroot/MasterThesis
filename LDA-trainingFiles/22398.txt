Peripheral Component Interconnect.
PCI-sleuven op een moederbord zijn meestal wit.
De "Peripheral Component Interconnect" bus of PCI-bus is de opvolger van de "Industry Standard Architecture" (ISA)-bus, die in de eerste IBM-PC ge√Øntroduceerd werd.
In de loop der jaren voldeed de ISA-bus niet meer aan de gestegen eisen en werd door fabrikanten aan alternatieven gewerkt. Zo introduceerde IBM de "Microchannel Architecture" (MCA)-bus. De industrie weigerde hier echter licentiegelden voor neer te tellen. In reactie hierop ontwikkelde Compaq de "Extended Industry Standard Architecture" (EISA)-bus. Toen ook deze bus niet echt aansloeg verschenen nog de OPTi local-bus en de "VESA Local Bus". Uiteindelijk schiep Intel orde in de chaos en introduceerde de PCI-bus.
Behalve een hogere snelheid bood de PCI-bus nog meer voordelen ten opzichte van de ISA-bus, onder andere een centrale configuratie, "plug-and-play", en busmastering in plaats van de primitievere "Direct Memory Access" (DMA)-kanalen.
PCI-sleuven zijn uitbreidingssleuven die zich op een moederbord in de computer bevinden. Zij zijn vaak te herkennen aan hun witte kleur (zie foto).
De sleuven kunnen worden gebruikt voor insteekkaarten zoals geluidskaarten, netwerkkaarten, Redundant Array of Independent Disks (RAID)-controllers, televisiekaarten en videokaarten. Voor grafische kaarten is ook de snellere "Accelerated Graphics Port" (AGP)] en PCI-Express-kaart een alternatief voor een PCI-kaart.
Sinds 2006 wordt PCI steeds minder gebruikt omdat zijn opvolgers, PCI-Express en PCI-X, hun opkomst maken. Deze hebben snellere transferrates en zijn dus geschikter voor zware grafische toepassingen, nodig om bijvoorbeeld een driedimensionaal spel te kunnen spelen dat gerenderd moet worden.
PCI-Express wordt voornamelijk gebruikt in pc's, terwijl PCI-X gemaakt is voor servers en werkstations.

Laser 558.
De zeezender Laser 558 zond uit vanaf het zendschip "MV Communicator", dat verankerd lag in de nabijheid van het zendschip "Ross Revenge" van Radio Caroline voor de Engelse kust. Testuitzendingen vingen aan op 19 januari 1984. Er werd met uitzendingen gestopt op 20 april 1987. Gebruikte frequenties (golflengten) waren 558 kHz (538 m) en 576 kHz (521 m) middengolf.
Een patrouilleboot kwam tussen de Communicator en Ross Revenge liggen om alle bewegingen van bevoorradingen of supportersbezoeken te bespieden en te fotograferen. Deze boot "Dioptric Surveyor" deed dienst als spionageschip in opdracht van de DTI (Department Of Trade and Industry). Deze actie genaamd Eurosiege 85 was bedoeld om alle medewerkers, zoals bevoorraders, sponsors, diskjockeys af te schrikken, en aldus de zeezenders definitief het zwijgen op te leggen.

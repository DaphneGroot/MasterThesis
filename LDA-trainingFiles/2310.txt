	NAVO-chef Javier Solana wil niet dramatisch doen over de vraag of drie dan wel vijf leden worden toegelaten 'Voor iedereen zal Europa straks een veiliger plek zijn'
	Van onze correspondent
Jos Klaassen
 BRUSSEL
De NAVO begint volgende week in Madrid haar eigenlijke uitbreidingsproces. Maar zo kort voor de start rommelt het in de alliantie, met name over de vraag of in dit stadium slechts drie voormalige Warschaupactlanden mogen toetreden, of ook nog Sloveni en Roemeni. Javier Solana, de secretaris-generaal van de NAVO, 'werkt hard' om de geallieerden op n lijn te brengen.
- Is er een risico dat de NAVO-top in Madrid vanwege deze kwestie een fiasco wordt?
Solana: 'Vast staat dat nu maximaal slechts drie, vier of vijf landen mogen toetreden. Maar de deur van de alliantie blijft open. Te zijner tijd zullen andere landen toetreden. Wij nemen onze beslissingen vanuit twee gezichtspunten: in de eerste plaats gaat het om de vraag hoeveel nieuwe leden de NAVO kan opnemen, terwijl zij toch een solide alliantie blijft. De uitbreiding mag de NAVO niet verzwakken. Ten tweede moeten de nieuwe lidstaten democratien zijn.'
- De vraag is niet ¢f de NAVO uitbreidt, maar of zij binnenkort uitbreidt met drie of met vijf landen. De Verenigde Staten en Groot-Brittanni willen slechts drie nieuwen, anderen pleiten voor vijf. D t is de ruzie.
'De opinies lopen op dit punt inderdaad uiteen. Worden het er drie, vier of vijf? We moeten niet zo dramatisch doen over deze kwestie. We worden het wel eens. Het gaat overigens om een proces, waarvan Madrid slechts de start is en niet de finish. De landen die nu gaan toetreden, zullen niet de laatste zijn die de NAVO komen versterken. Na Madrid zullen er noch verliezers noch winnaars zijn. Voor iedereen zal Europa na Madrid een veiliger plek zijn.'
- De Duitse bondskanselier Helmut Kohl ziet de uitbreiding van de NAVO als een kans om de uitbreiding van de Europese Unie trager te laten verlopen. Wordt de NAVO misbruikt voor Europese doeleinden?
'De landen die bij de NAVO gesolliciteerd hebben, hebben dat ook bij de Europese Unie gedaan. Wij zijn misschien de eersten die gehoor geven. De Unie zal het ook moeten doen. Vanuit historisch perspectief is drie of vier jaar vertraging bij het toetreden tot de EU echt peanuts gezien de enorme veranderingen.'
- Na de Eurotop in Amsterdam is de fusie tussen de Europese Unie en haar 'gewapende arm', de West-Europese Unie, voorlopig van de baan. Is dat een probleem bij het realiseren van de Europese Veiligheids- en Defensie-identiteit ¡n de NAVO?
'De NAVO-raad heeft een jaar geleden in Berlijn exact bepaald wat deze zogeheten European personality in de NAVO moet wezen. Een Europeaan kan straks sommige vredesoperaties, uitgevoerd door Europese strijdkrachten, commanderen. Een Europees orgaan krijgt de politieke verantwoordelijkheid en de NAVO levert de technische middelen voor zo'n operatie. Op die manier worden vredesoperaties efficinter en, belangrijk, ook goedkoper. De plannen om wat in Berlijn beslist is uit te voeren, zijn al voor ruim 90 procent klaar.'
- Over kosten gesproken. Voor de Amerikanen spelen zij een grote rol in het debat of in de eerste uitbreidingsgolf drie of vijf landen mogen toetreden. Vindt u dat kosten een beslissende rol mogen spelen in die afweging?
'De kosten mogen niet het beslissende criterium vormen. Maar zij zijn een belangrijke factor in Europa, waar de regeringen al de grootste moeite hebben om aan de criteria voor de muntunie te voldoen. Ook in Amerika en Canada spelen ze in het parlement een grote rol. Daarmee moeten we rekening houden.'
- Volgens Amerikaanse analyses wordt de uitbreiding van de NAVO erg duur.
'De kosten zijn volgens onze studies beheersbaar, en wel in twee opzichten. Ten eerste voor de nieuwe leden. Zij zullen als NAVO-lid minder geld hoeven uit te geven dan als ze alleen voor hun veiligheid zouden moeten zorgen. Maar zij moeten zich inderdaad inspannen om onder de paraplu van de NAVO een plaatsje te krijgen en om samen met ons de NAVO overeind te houden. Wij zijn evenwel niet van plan hun economien te wurgen.
'Daarnaast is Europa veiliger dan tien jaar geleden. We hebben - tot voor kort ondenkbare - akkoorden met Rusland en Oekrane. De Oosteuropese landen hebben hun burenruzies beslecht - het resultaat van het NAVO-lidmaatschap, dat we hun als een smakelijke wortel hebben voorgehouden. Een veiliger continent kost minder geld.'
- Wat zou het profijt voor de NAVO zijn, als er nu vijf landen zouden toetreden? Behalve Polen, Tsjechi en Hongarije dus ook Sloveni en Roemeni
'Deze twee landen - en uiteraard ook de andere drie - kunnen een bijdrage leveren om de veiligheid op ons continent te vergroten. Maar ze kunnen vandaag, en morgen en overmorgen bijdragen aan de Europese veiligheid, ook als zij op dit moment niet zouden worden uitgenodigd voor toetreding tot de NAVO.'
- De ruzie over drie of vijf nieuwe lidstaten heeft misschien een politieke prijs. Met name Frankrijk kan dwars gaan liggen. Jospin heeft de entre van Frankrijk in de militaire structuur van de NAVO al opgeschort. Roemeni niet binnenlaten kan dus vervelend worden.
'Ik geloof niet dat je die twee zaken met elkaar kunnen verbinden. Het gaat om twee onafhankelijke beslissingen. De ene heeft te maken met de militaire structuur van de alliantie, de andere met de opening van de alliantie. Ik geloof ook niet dat Parijs beide kwesties met elkaar gaat verbinden.'
- Wat verwacht u van het recente akkoord met Rusland?
'Dat akkoord moet nu tot leven worden gebracht. We moeten wederzijds vertrouwen kweken. Maar hoe ver en hoe lang kunnen we de avenue, die we samen hebben geopend, samen bewandelen? Ik heb de Russen steeds gezegd: het begin is er, maar het eind nog lang niet. We kunnen zover gaan als we beiden willen.'
- Ziet u geen risico's met de Russen??
'Ik zou graag nee zeggen. Het akkoord is een goed teken. Maar de weg die voor ons ligt zal niet met rozenblaadjes bestrooid zijn. Er komen ongetwijfeld ups en downs.'
- U heeft veel te maken gehad met Jeltsin. Kreeg u nou de indruk dat hij zo'n potentile zelfmoordenaar was?
'Oh nee, nee'
- Met Lebed had u ook al niet zo'n goeie ervaringen. De dag, nadat hij hier bij de NAVO met veel gards was ontvangen, was hij uit de corridors of power van het Kremlin geschopt.
(Solana zwijgt). Antwoordt tenslotte: 'Hij mag dan nu wel uit de corridors of power weg zijn, maar je weet niet wat er morgen gebeurt.'
- Gelooft u dat hij terugkomt?
Lacht. 'Ik heb geen zin om mijn verbeelding de vrije loop te laten.'
- Dat zou gevaarlijk zijn voor u.
'Sure, sure...'

Foto
	Javier Solana: 'Een veiliger continent kost minder geld.' FOTO GUUS DUBBELMAN - DE VOLKSKRANT


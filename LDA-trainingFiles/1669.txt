	BEDRIJFSRESULTATEN
	DUPONT, het Amerikaanse chemieconcern, heeft de winst in het vierde kwartaal van 1996 zien stijgen van 627 miljoen dollar tot 858 miljoen dollar. De omzet nam toe van 10,38 tot 11,41 miljard dollar. Over het hele jaar steeg de winst van 3,29 tot 3,63 miljard dollar bij een omzetgroei van 42,2 tot 43,8 miljard dollar. Het bedrijf, met een vestiging in Dordrecht, boekte over geheel 1996 een winst van 3,6 miljard dollar, tegenover 3,3 miljard dollar in 1995. De omzet groeide 4 procent tot 43,8 miljard dollar.


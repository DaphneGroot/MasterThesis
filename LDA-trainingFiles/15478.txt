Stekene.
Stekene is een plaats en gemeente in de Belgische provincie Oost-Vlaanderen. De gemeente telt ruim 18.000 inwoners, die Stekenaars worden genoemd.
Kernen.
De fusiegemeente Stekene bestaat uit twee deelgemeenten: Stekene zelf en Kemzeke. In 1977 werd ook de kern Klein-Sinaai van de voormalige gemeente Sinaai naar Stekene overgebracht. Hierdoor wordt soms gezegd dat de gemeente drie deelgemeenten heeft hoewel formeel Klein-Sinaai geen deelgemeente is daar het nooit zelfstandig geweest is.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Natuur.
In het natuurgebied De Stropers, ten dele gelegen op de gemeente, is een Europees Live-project erkend, gecoördineerd door de VLM, wat in het najaar 2007 wordt uitgevoerd.
Langs beide oevers van de Stekense Vaart bevindt zich een stiltegebied dat uiterst geschikt is voor zachte recreatie. Het oude jaagpad langsheen de vaart werd in 2004 opgewaardeerd tot stiltepad (5 km) en maakt deel uit van het Provinciaal Fietsroutenetwerk. Langs het parcours van dit stiltepad staan panelen met poëzie van Stekense kunstenaars.
2013-2018.
Huidig burgemeester is Stany De Rechter van de Gemeentebelangen (GeBe). De partij haalde bij de gemeenteraadsverkiezingen van 2012 een absolute meerderheid door een vooruitgang met 11%. Zo ging die partij van tien naar dertien zetels op een totaal van 25. De CD&V besloot een aangeboden schepenambt om de meerderheid te verruimen niet op te nemen. GeBe ging daarom alleen verder en besloot het met één schepen minder te doen.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen bij elke verkiezing opkwamen.
De zetels van de gevormde coalitie staan vetjes afgedrukt
Onderstaande grafiek toont de evolutie van de zetelaantallen binnen de Stekense gemeenteraad.
Sport.
Voetbalclub Avanti Stekene, voorheen VV Straatje Stekene, is aangesloten bij de KBVB. Voetbalclub Stekene Sportief verdween in 2013.

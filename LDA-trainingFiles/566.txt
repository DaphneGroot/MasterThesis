	Groeigemeenten vrezen boetes voor huursubsidie
	ANP
DEN HAAG
Groeigemeenten willen straks geen boetes krijgen omdat ze te veel huursubsidiegeld uitgeven. De gemeenten wijzen staatssecretaris Tommel van Volkshuisvesting er in een brief op dat sancties het rechtstreekse gevolg zullen zijn van de regels in de nieuwe huursubsidiewet. De Tweede Kamer en Tommel debatteren woensdag over deze wet. Tommel wil dat mensen met een laag inkomen gemakkelijker kunnen doorstromen naar duurdere woningen.



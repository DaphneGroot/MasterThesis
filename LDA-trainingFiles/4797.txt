	Tracteer de heren op een oorveeg; In het Amsterdam van Multatuli zijn de grachten gedempt
	HET IS NATUURLIJK een tentoonstellinkje van niks, want met een paar vitrines naast de vaste, museale huisraad is het huisje al vol.
Korsjespoortsteeg 20.
Het onaanzienlijke, smalle en ondiepe Amsterdamse pand werd in 1818 betrokken door de familie Douwes Dekker: man, vrouw en drie kinderen. Op de eerste van de twee kleine etages was de achterkamer nog verhuurd aan een weduwe (en in de kelder woonde een havensjouwer), maar ze pasten er net in met hun vijven. Echt benauwd werd het pas toen in 1820 een vierde kind ter wereld kwam: Eduard. Nog geen jaar later verhuisde het gezin, eerst naar de Binnen Brouwersstraat, tenslotte naar de Haarlemmerdijk. Maar het onderkomen in de Korsjespoortsteeg zou dankzij Eduard beroemd blijven als het geboortehuis van Multatuli.
Zelf zou hij er nooit prat op zijn gegaan. Volgens Mimi, zijn tweede vrouw, heeft hij tot het laatst van z'n leven altijd gedacht dat z'n wieg op de Haarlemmerdijk had gestaan, en daar was hij al niet trots op. In een verlovingsbrief aan 'Tine' biechtte hij de gne op die hij had gevoeld toen de moeder van zijn deftige jeugdvriend Bram des Amorie van der Hoeven hem had gevraagd waar hij woonde. 'Ik begon te stotteren en met heel veel moeite bracht ik het er uit. Ik geloof stellig dat als Bram er niet bij geweest ware, ik een leugen zou hebben geantwoord, uit valse schaamte. Toen kon men desnoods die kinderachtigheid door mijn jaren verontschuldigen, maar thans nu ik waarlijk veel heb ondervonden (. . .), thans schaamde ik mij nog het te zeggen: dat ik een burgerjongen ben, die op de Haarlemmerdijk woonde.'
Een dijk was hem al te min, dus logisch dat hij de steeg heeft verdrongen.
Heeft hij eigenlijk van Amsterdam gehouden?
Het tentoonstellinkje heet Multatuli en Amsterdam, en begint met het voorval dat de schrijver tot tweemaal toe - in een brief aan 'Tine' en later in de Minnebrieven - in geuren en kleuren heeft geschilderd: hoe hij op een zaterdag ('er waren veel joden op de been') over de Hogesluis wandelde, en zag dat de sabbatsbaret van een klein jongetje de Amstel in waaide. Niemand die een hand uitstak, maar de twaalfjarige Eduard aarzelde geen moment, en waagde zich de kademuur af om het petje op te vissen.
'Ik scheurde mijn kleren en schaafde me de handen, maar niet genoeg naar mijn zin. Ik heb in mijn leven weinig genot gehad dat boven de aandoening ging die ik gevoelde toen ik weer boven stond. Ik wilde mijn portret wel hebben van dat ogenblik. Twintig of dertig mensen, allen lieden van geringere stand en meest joden, juichten mij toe. . . O, die vervloekte ijdelheid! Ik gloeide van genot.'
De Man van Lebak in jongensgedaante: er lag nog een lange carrire van genotvolle ridderlijkheid in het verschiet.
Maar afgezien van de omstandigheid dat nergens zo veel joodse kinderen hun muts konden verliezen als in Amsterdam, heeft de gebeurtenis - en meer speciaal de herinnering aan de gebeurtenis - minder met Amsterdam te maken dan met Multatuli.
Hij heeft er ook maar betrekkelijk kort geleefd: op z'n achttiende was hij al onderweg naar Indi. Na het ontslag van 1856 is hij er weliswaar met regelmatige tussenpozen teruggeweest, maar altijd betrekkelijk kort, nooit als iemand die zich er met alle geweld weer blijvend wilde 'vestigen'. Zelfs tijdens het langgerekte verlof (1852-1855), toen hij vrouw en pasgeboren kind eerst in het dure Doelenhotel en vervolgens in een ook niet goedkoop huis aan het Singel had ondergebracht, was hij zelf voortdurend op stap: tot in Spa aan toe, waar hij z'n laatste Indische spaarcenten verspeelde.
Had Amsterdam maar een casino gehad!
Maar Amsterdam was in die dagen een saaie stad. De burgerjongen van de Haarlemmerdijk haatte haar burgerlijkheid. Tot haar vele gebreken rekende hij 'haar volslagen ongeschiktheid tot toneel van romantische voorvallen. Men ontmoet daar geen gemaskerde domino's op de straten. . . de burgerlijke stand wordt geregeld bijgehouden. . . er is geen Ghetto, geen Templebar, geen Chinese kamp, geen Cour des miracles. . . wie er een moord doet wordt opgehangen. . . en de meisjes heten Mietjen of Jansjen. Alles proza.'
Voorzover de stad zijn minnares zou kunnen worden, moest hij haar eerst drastisch van aanzien veranderen. 'Ik ben daar in lang niet geweest', schreef hij over de Hartenstraat (waar hij de geschiedenis van Woutertje Pieterse liet beginnen: het kind in een leesbibliotheek op zoek naar Glorioso), 'en herinner me alleen dat het een straat is die twee hoofdgrachten aan elkaar verbindt, hoofdgrachten die ik zal laten dempen zodra ik de macht heb Amsterdam te maken tot een der schoonste hoofdsteden van Europa. Wat een mijner vele plannen is.'
Barbaarse gedachte, zeg je nu - maar Multatuli wist hoe smerig het water was, en hoe het stonk.
De benepenheid van stad en stadsbestuur ('alleen de burgemeester heeft de burgerij aan de koning te wijten, de rest is eigen kiesfabriekswerk') was hem een gruwel.
DE WARE comedie bevond zich volgens Woutertjes broer Stoffel op het Leidseplein: 'Die is van de stad, moeder, en de Burgemeester zoekt zelf de stukken uit, om de zedelijkheid. En begrijp eens, als er in zo'n stuk staat o God, dan verandert de Burgemeester dat in o hemel, omdat het niet te pas komt van onze-lieve-heer te spreken in een zaal waar ook wel gedanst wordt. Want. . . gedanst wordt er ook, moeder. Maar als wij er eens heen gaan, kunnen we het best een stuk afwachten waarin niet gedanst wordt, en dat helemaal is nagezien door de Burgemeester.'
Maar dat soort aanstoot nam hij eigenlijk meer aan Nederland in het algemeen dan aan Amsterdam in 't bijzonder. 'Bitter gestemd', heette het in Idee 538, 'dat ben ik altijd als ik veel Nederlanders bijeen zie.'
Het ging daar om een ander beroemd voorbeeld van ridderlijkheid - nu post-Lebak, want anno 1865. In de Nes wond hij zich op over het gedrag van heren-schouwburgbezoekers ('die lui zagen er welvarend uit, en ik geloof waarlijk dat ze nog geld over hadden na het betalen van de zeer lage entreeprijs') die luidkeels hun ontevredenheid over acteurs en actrices kenbaar maakten. Hij had, fantaseerde hij, de heren met argumenten kunnen vermanen, en dan zouden ze waarschijnlijk hebben geantwoord: 'Wat praat je aardig! Spreek nog wat, schrijf nog wat, wij geven u zoveel voor 't vel. . .'
Maar: 'Welnu, ik heb dat alles niet gezegd. Ik heb die heren doodeenvoudig oorvegen gegeven.'
Cause clbre in het saaie Amsterdam. Multatuli dacht dat de heren hun lesje geleerd hadden, maar twee hunner deden nog diezelfde avond aangifte bij de politie, en op 18 januari 1866 diende de zaak voor de Amsterdamse rechtbank. De zitting begon wat later, en de beklaagde moest wachten. 'Te lang, vond hij' (ik citeer nu de samenvatting zoals te lezen in De raadselachtige Multatuli van Willem Frederik Hermans). 'Dus liet hij de rechters een briefje brengen dat Multatuli geen vrijheid had zo ruw met zijn tijd om te springen, en hij vertrok naar Duitsland, waar Mimi zich bij hem voegde. Bij verstek werd hij veroordeeld tot vijftien dagen gevangenisstraf en tweemaal acht gulden boete.'
Een Amsterdamse affaire. Maar wat er aan Amsterdam niet deugde ('het water in de grachten ziet paars van de stank, nietwaar?' zegt de zoon van Wouters baas in Woutertje Pieterse, als om de behoefte aan dempen kracht bij te zetten), deugde niet aan Nederland. En Nederland was alles wat reikte van de Haarlemmerdijk, juffrouw Laps, meester Pennewip en dominee Wawelaar tot aan Lebst Slijmering, Duymaer van Twist en koning Willem III. Max Havelaar als enige uitgezonderd.
Was hij dan misschien gehecht aan Amsterdam?
Het blijkt eigenlijk nergens uit. Zomin als uit zijn duizend-en-enige publicaties zou zijn gebleken dat hij gehecht was aan Indi. Pas in deze eeuw zijn we vertrouwd geraakt met het verschijnsel van Nederlanders die verslingerd waren aan de tropen; aan het landschap, aan de flora, aan de geuren, aan de mensen, aan het tempo, aan het licht dat om zes uur 's middags onverhoeds plaats maakt voor de nacht. Geen spoor daarvan bij Multatuli - geen ander heimwee in zijn herinneringen dan het heimwee naar rehabilitatie, geen verlangen naar Indisch eten, nauwelijks 'influx' van Maleise woordjes in zijn taalgebruik.
Wat dat betreft moet hij, vermoedelijk ook daarginds, een echte totok zijn gebleven. Indi schijnt hem nooit beroerd te hebben - hoe weinig weten we in feite van zijn leven in Batavia, in Natal (Sumatra), in Poerwakarta, op Celebes! - alleen Lebak heeft hem beroerd. Maar ook daar ruik je weinig van 'Indi'. Daar zie je een jonge assistent-resident dag en nacht verbeten op zoek naar de kans op ridderlijkheid - als naar een muts die in de Amstel is gewaaid.
Indi en Amsterdam waren voor Multatuli de metaforen voor iets heel anders - noem 't z'n schrijverschap, of desnoods z'n genie. Typerend is misschien dat hij z'n hang naar het exotische om zo te zeggen 'omgekeerd' laat uitdrukken door de vleesgeworden kleinburger Batavus Droogstoppel die op de kermis op de Amsterdamse Westermarkt gefascineerd werd door een 'Griekin' ('ze verkochten allerlei reukgoed'), met wie hij via geleerd schoolgrieks - 'Egypte is een geschenk van de Nijl' - in contact probeerde te komen. Dat mislukte, dat wil zeggen: er dreigde een handgemeen waaruit Sjaalman, die ware ridder, hem zou redden. Waarop Droogstoppel vervolgde: 'Later heb ik gehoord dat de Griek hem duchtig geslagen heeft, maar omdat ik een vast principe heb me nooit te bemoeien met dingen die me niet aangaan, ben ik terstond weggelopen.'
Amsterdam n Indi zouden voor Multatuli literaire ingredinten blijven, en in die zin was de geboortestad haast wel gedoemd te verbleken in het licht van de metropool van het Multatuliaanse universum, Lebak. Dat geldt ook voor wat we als Eduard Douwes Dekkers (auto)biografie kennen: vanaf de geboorte van het miraculeuze kind van de Korsjespoortsteeg heeft bij hem en bij al z'n biografen alles in het teken gestaan van de Man van Lebak die hij zou worden, en vanaf het moment dat hij de Man van Lebak werd is alles in het teken blijven staan van de Man van Lebak die hij was geweest.
Zo is het Amsterdam van Multatuli een letterkundig Amsterdam geworden: verbeelde werkelijkheid in de latere brieven over zijn jeugd, en halve fictie in de Ideen, dus in vooral Woutertje Pieterse.
'Hoe de dwarsstraat te beschrijven waar Wouter ten laatste aanlandde?', lezen we in de desbetreffende verspreide Ideen. 'Te oordelen naar de dichtheid van de krioelende menigte die zich verdrong op de straat, moesten al die woonhuizen leegstaan, van de kelders af tot de hoogste verdieping toe. Nog altijd zag men daar de orde of wanorde van een volksstam, zwervend in de woestijn. Het lijnwaad der tenten was hout en steen geworden, en voor het zand der heide - want als hei vertonen zich die zandzeen - vergenoegde zich de tot staan gebrachte nomaden met modder of stof op straatkeien en klinkers. Wat ze voor weelderige grassoorten der bewaterde plekken in de plaats kregen, weet ik niet. Doch, ook zonder de minste vergoeding voor de hier-en-daar verspreide schoonheden in hun verblijf, was nog altijd de straat zelf en niet de tent van kalk en steen hun geliefde domicilie. De krotten die ze heetten te bewonen - vuistslagen in het gezicht der beschaving. . . in Wouters tijd! - waren hoogstens goed genoeg om er te slapen, en niet eens onvoorwaardelijk. . . Ze brachten het grootste deel van het etmaal tussen de rijen der tenten door. Daar zaten ze, daar lagen ze, daar sliepen ze. Daar werd gegeten, gedronken en gearbeid, d.i. handel gedreven. Daar leefden ze.'
Fictie met een hoog waarheidsgehalte - zoals het grote, Multatuliaanse fictie betaamt. Wie een essentie wil begrijpen van de relatie tussen Amsterdam en z'n joodse volksdeel, kan noch om het weggewaaide petje op de Hogesluis, noch om Woutertje Pieterses wandeling naar de 'Jodenhoek' heen.
Ik denk niet dat hij op een conventionele manier van Amsterdam heeft gehouden. Hij nam de stad waar als een buitenstaander, zoals hij in zekere zin ook het Indisch bestuursapparaat, de regent van Lebak en de gouverneur-generaal als een buitenstaander heeft waargenomen. Maar hoe moet je anders iets waarnemen op een manier die ook anderhalve eeuw later nog tot de verbeelding spreekt?
Het is een tentoonstellinkje van niks, in het geboortehuis aan de Korsjespoortsteeg. Maar nog veel meer dan tot een historische wandeling langs de toevallige lieux de mmoire nodigt het uit tot een reis door het verzameld werk.
Om die reden zou je willen dat het nog eens uitpuilt van de bezoekers in het kleine Multatulimuseum.
Multatuli in Amsterdam. Multatuli Museum, Korsjespoortsteeg 20, Amsterdam. Di 10-17 uur, za en zo 12-17 uur.

Foto
	Multatuli's Amsterdam rond 1860-1870. FOTO JACOB OLIE Multatuli


Heusden-Zolder.
Heusden-Zolder is een gemeente in de provincie Limburg in België en is op 1 januari 1977 ontstaan uit de fusie van de zelfstandige gemeenten Heusden en Zolder. De gemeente behoort tot het kieskanton Beringen en het gerechtelijk kanton Houthalen-Helchteren.
Kernen.
Heusden, Zolder, Bolderberg, Viversel, Boekt, Eversel, Lindeman, Berkenbos, Voort
Demografische ontwikkeling.
Met iets meer dan 33.000 inwoners en een oppervlakte van 5.323 ha profileert Heusden-Zolder zich als middelgrote gemeente in West-Limburg.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Heusden-Zolder ligt in het kieskanton Beringen (dewelke hetzelfde is als het provinciedistrict Beringen), het kiesarrondissement Hasselt-Tongeren-Maaseik (identiek aan de kieskring Limburg).
Het nieuwe gemeentehuis (2007) met links het oude gemeentehuis dat in 2008 werd afgebroken
Legislatuur 2013 - 2018.
Sinds 1 januari 2013 is Mario Borremans, voormalig lid van de CD&V, die enkele maanden voor de verkiezingen overgestapt naar de N-VA, burgemeester. Na de verkiezingen was niet helemaal duidelijk wie er burgemeester zou worden, Bruno Buyse (lijsttrekker) of Mario Borremans. Mario Borremans werd uiteindelijk burgemeester vanwege de vele stemmen.
In 2014 kwam er een geschil tussen verschillende N-VA leden onder elkaar nadat er onrust was ontstaan na mogelijke belangenvermening van Bruno Buyse, een ander N-VA lid in Heusden-Zolder.
Later dat jaar, na een geleidelijke periode, stapten in totaal 4 mensen die in de gemeenteraad zetelen uit de lokale afdeling van de N-VA. Hierdoor, nadat er vertrouwen was gegeven aan de nieuwe onafhankelijken, werd de coalitie verdergezet zonder de N-VA. Hij leidt een coalitie bestaande uit Onafhankelijken (gegroepeerd in G-O-E-D), Nieuw HZ, sp.a en Open Vld. Samen vormen ze de meerderheid met 16 op 31 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Bezienswaardigheden.
De Steenkoolmijn en ophaalmachinegebouw te Zolder
De Sint-Hubertus- en Vincentiuskerk te Zolder
AF Corse met de Ferrari F430 GT2 van Gianmaria Bruni en Toni Vilander op het Circuit van Zolder
Mobiliteit.
Grenzend aan het Albertkanaal en voorzien van twee op- en afritten langs de E314 vormen de uiterst makkelijke bereikbaarheid en de gunstige ligging belangrijke kenmerken van Heusden-Zolder.
Economie.
Van 1923 tot 1992 ontgon men in de mijn van Zolder steenkool. Het was hier dat op 30 september 1992 de laatste steenkoolmijn van de Benelux definitief de deuren sloot. De komst van vele buitenlandse werkkrachten (Spanjaarden, Italianen, maar vooral veel Turken) in de mijn gaf de gemeente op korte tijd een multiculturele bevolking.
Toeristisch is het racecircuit van Zolder hét uithangbord van de gemeente. De gemeente maakt deel uit van het Economisch Netwerk Albertkanaal.
Sport.
Op het racecircuit van Zolder werd in 1973, van 1975 tot 1982 en in 1984 de Grand Prix Formule 1 van België georganiseerd.
De gewezen voetbalploeg K. Heusden-Zolder (later K. Beringen-Heusden-Zolder) speelde één seizoen in de hoogste klasse van het Belgische voetbal.

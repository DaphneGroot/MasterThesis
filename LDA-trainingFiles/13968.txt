Knesset.
De Knesset (Hebreeuws:, letterlijk: "vergadering" of "samenkomst") is het parlement van de staat Israël. Het bestaat uit één Kamer en telt 120 leden, waaronder een voorzitter. De huidige voorzitter is Yuli-Yoel Edelstein van Likoed. Het gebouw waarin het parlement samenkomt, draagt eveneens de naam Knesset; het staat in de wijk Givat Ram in het centrum van Jeruzalem.
De Knesset vormt de wetgevende macht en beslist zodoende over alle wetten. Ook is elke nieuwe regering onderhevig aan de goedkeuring van de Knesset en de Knesset kiest de president van Israël. Verder kan de Knesset besluiten zichzelf te ontbinden en nieuwe verkiezingen uit te schrijven. De Knesset is onderverdeeld in commissies waarin het voorbereidende werk wordt gedaan. Leden van de Knesset genieten immuniteit.
Na elke verkiezing treedt er een nieuwe Knesset aan, die oplopend wordt genummerd. De huidige Knesset is de 20e Knesset.
Geschiedenis.
Daarom besloot men geleidelijk een grondwet te schrijven, in de vorm van basiswetten die samen de grondwet gingen vormen. De volksraad benoemde zichzelf tot parlement, oftewel de Knesset. Een pikant detail is dat de grondwet tot vandaag de dag niet geheel is voltooid.

Erika Sziva.
Erika Sziva (Boedapest, 8 juni 1967) is een Hongaars-Nederlandse schaakster.
Sziva leerde op haar vijftiende jaar schaken en is vier keer kampioen van Hongarije geweest. Erika was in 1992, 1994, 1996, 1998 en 1999 schaakkampioen van Nederland. Ze nam ook vijf keer deel aan de schaakolympiade en in het jaar 2000 werd ze grootmeester FIDE. Anno 2009 komt Sziva uit voor Eindhoven en geeft ze in Best schaaklessen aan de jeugd.
Sviza heeft sinds 1994 een eigen schaakboekenverzendhuis. Tot aan zijn overlijden in november 2008 deed ze dit gezamenlijk met haar echtgenoot Johan van Mil, redacteur van Schaaknieuws en FIDE internationaal meester.

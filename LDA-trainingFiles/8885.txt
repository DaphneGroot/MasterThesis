Koppelteken in de Nederlandse spelling.
Het koppelteken is een leesteken dat de vorm heeft van het kortste liggende streepje (" - "). Uiterlijk komt het overeen met het afbreekstreepje en het weglatingsstreepje: in de typografie wordt voor alle drie de tekens een divisie gebruikt.
Gebruik.
Afzonderlijke woorden worden los van elkaar geschreven. Twee woorden kunnen echter worden samengevoegd en drukken dan een nieuwe betekenis uit. Dit samenvoegen levert in de spelling soms problemen op. Het koppelteken vormt een van de oplossingen voor zulke problemen. Om die problemen te kunnen onderkennen, dient allereerst een onderscheid gemaakt te worden tussen woordgroepen, samenstellingen en samenkoppelingen. Ook afleidingen zijn van belang. Deze begrippen worden eerst besproken.
Woordgroep.
Het zijn combinaties van woorden die op de ene of andere manier bij elkaar horen, en over de indeling ervan kan men van mening verschillen. Maar ze hebben dit gemeen: omdat ze "groepen van woorden" zijn, blijven het aparte woorden, die we "los" van elkaar schrijven.
Samenstelling.
Doorgaans gaat het om twee zelfstandige naamwoorden, samengevoegd tot één. Samenstellingen schrijven we aaneen (ook als ze met een eigennaam beginnen). Alleen waar dat nodig is, wordt een koppelteken gebruikt.
Samenkoppeling.
waarmee we zo vertrouwd zijn dat zij bijna één woord is geworden. Dit noemen we een samenkoppeling. Zulke samenkoppelingen schrijven we met koppeltekens.
Afleiding.
Afleidingen schrijven we aaneen; er staan dus doorgaans geen koppeltekens in.
Uitzonderlijke gevallen.
Alle bovengenoemde hoofdgroepen kennen "bijzondere" gevallen, besproken in de betreffende artikelen. Daarnaast zijn er nog regels die niet aan één van de hoofdgroepen vallen onder te brengen. Ze worden hier "uitzonderlijke" gevallen genoemd.

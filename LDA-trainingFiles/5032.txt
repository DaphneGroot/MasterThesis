	Glasgow Rangers kan 120 miljoen spenderen
	Reuter
GLASGOW
Glasgow Rangers is van plan opnieuw diep in de buidel te tasten om ook eindelijk Europees mee te gaan tellen. De Schotse kampioen kondigde woensdag nieuwe investeringen aan. Een financier besloot liefst 120 miljoen in de club te steken.
De weldoener is Joe Lewis, eigenaar van Albany Inc, een op de Bahama's gevestigd bedrijf. Hij bezit Glasgow Rangers nu voor 25 procent. De werkgever van onder anderen Peter van Vossen verklaarde dat dit nieuw verworven kapitaal de geschatte waarde van de club op 160 miljoen pond (480 miljoen gulden) heeft gebracht.
De nieuwe investeerder tast niet de positie aan van voorzitter David Murray aan. Die blijft 'de lijnen uitzetten' op Ibrox Park. Glasgow Rangers gaat het extra geld gebruiken om de selectie verder te versterken en onder meer om een hotelaccommodatie te bouwen bij het stadion.
Richard Gough verlaat na dit seizoen de club om te gaan voetballen in de MLS-profcompetitie van de Verenigde Staten. Zijn nieuwe club is Kansas City Wizards. Gough (34), de aanvoerder van Rangers, speelde 61 keer voor de nationale ploeg.


Ciney (stad).
Ciney (Waals: "Cînè") is een stad en gemeente in de provincie Namen in België. De stad telt ruim 16.000 inwoners. Ciney ligt op een hoogte van 286 meter.
Ciney is de hoofdplaats van de Condroz en is ook bekend door het gelijknamige bier, dat er voor het eerst gebrouwen werd. Nu gebeurt dat in de brouwerij van Alken-Maes.
De kerktoren en muziekkiosk aan het marktplein van Ciney
Geschiedenis.
Ciney was één van de 23 Goede Steden van het prinsbisdom Luik. Op 26 augustus 2006 vierde Ciney haar duizendjarig bestaan.
Op 14 juli 2010 werd Ciney getroffen door een zwaar onweer. De torenspits van de hoofdkerk stortte in en ruim 180 woningen geraakten beschadigd. Ook zaten ongeveer 2.000 gezinnen een tijdlang zonder stroom.
Kernen.
Naast het stadscentrum zelf liggen in de gemeente nog de deelgemeentes Achêne, Braibant, Chevetogne, Conneux, Leignon, Pessoux, Serinchamps en Sovet.
Naast deze deelgemeenten liggen op het grondgebied nog verscheidene gehuchten zoals Biron in Ciney, Halloy in Braibant, Ronvaux en Enhet in Chevetogne, Conjoux en Reux in Conneux, Chapois, Ychippe, Corbion in Leignon. In Serinchamps liggen Haid en Haversin. Haversin, gelegen aan de spoorweg, is er de grootste kern in de deelgemeente. In Achêne ligt onder meer het gehucht Fays, en ook een nieuwe nijverheidszone. In Sovet liggen ten noorden van het riviertje de Bocq nog de gehuchtjes Senenne, Reuleau en Vincon.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Ciney bestaat uit een coalitie van de PS met cdH en Ecolo.
Resultaten gemeenteraadsverkiezingen sinds 1976.
(*) De zetelverdeling voor dit jaar ontbreekt of is onvolledig op de verkiezingsdatabase.

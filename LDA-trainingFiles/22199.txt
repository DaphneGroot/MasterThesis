Han van Eijk.
Han van Eijk (Utrecht, 3 juli 1962) is een Nederlandse zanger.
Loopbaan.
Na jarenlang in allerlei achtergrondkoortjes, commercials, jingles en programmaleaders te hebben gezongen, wordt hij in 1999 nationaal bekend van de titelsong van het programma "Big Brother". Dit lied, getiteld "Leef", komt op de nummer één-positie van de Mega Top 50. Verder is hij regelmatig te zien in het KRO-programma "Het gevoel van...", waarin hij een groot deel van de zang voor zijn rekening neemt.
Tevens zong hij een van de titelsongs van De Schippers van de Kameleon, een film van Steven de Jong.
In 2007 en 2008 was hij één van de achtergrondzangers bij het RTL4-programma Singing Bee. Daarnaast is hij nog steeds een van de Jody Singers.

Rijstebrij.
Rijstebrij (in het oosten van Nederland dikke rijst (dikke ries(t)(e)) en in Vlaanderen rijstpap genaamd) is een oud, zoet gerecht op basis van rijst.
Al op de schilderijen van Breughel is het een symbool van levensvreugde.
De rijst (150 Ã  200 gram) wordt zacht gekookt in (een liter) melk met (60 gram) suiker; eventueel kan hij worden voorgekookt in water met een snuifje zout. Daarbij kan naar smaak wat vanille, saffraan of kaneel worden toegevoegd. In totaal moet de rijst ongeveer een uur koken, zodat die helemaal zacht wordt.
De aldus verkregen brij wordt meestal met veel (kandij)suiker bestrooid. Hij kan smakelijker gemaakt worden door rauwe eidooiers toe te voegen, of een beetje boter. Ook kunnen rozijnen worden toegevoegd.
Volgens het Van Dale Groot woordenboek van de Nederlandse taal is er een verschil tussen rijstebrij/rijstpap en rijstepap; deze laatste is dunne rijstebrij.
Trivia.
Rijstebrij en rijstpap staan in het Nederlands symbool voor (lekkere) overvloed.

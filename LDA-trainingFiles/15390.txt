De Haan.
De Haan (Frans: "Le Coq") is een plaats en gemeente in de provincie West-Vlaanderen, gelegen aan de Belgische kust. De gemeente telt ruim 12.000 inwoners (waarvan ongeveer 5200 inwoners in de badplaats De Haan, ongeveer 4000 in Wenduine en de rest in Klemskerke, Vosseslag, Harendijke en Vlissegem). Toerisme vormt een belangrijke bron van inkomsten in deze gemeente. De Heilige Monica is de beschermheilige van De Haan. In tegenstelling tot de andere badplaatsen aan de Belgische kust is hoogbouw van meer dan 5 verdiepingen hier verboden.
De "concessie" is opgenomen in de lijst van de 50 mooiste dorpen van Vlaanderen.
Kernen.
De Haan bestaat uit de deelgemeenten Klemskerke, Vlissegem en Wenduine. De dorpskern van Wenduine ligt aan de kust. De oude landelijke dorpskernen van Klemskerke en Vlissegem liggen enkele kilometer landinwaarts. Het recentere centrum van de gemeente, De Haan Centrum, is geen aparte deelgemeente, maar ligt langs de kustlijn op het grondgebied van Klemskerke en Vlissegem en telt ruim 5000 inwoners. Op het grondgebied van Klemskerke ligt nog het gehucht Vosseslag, waarvan de bebouwing verder loopt tot in Bredene. In het oosten van Wenduine ligt de kleine woonkern Harendijke, dat deel uitmaakt van de bebouwing rond buurgemeente Blankenberge.
Kaart.
De Haan, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2013-2018.
Burgemeester is Peter Breemersch van Bewust '12. Deze partij heeft de meerderheid met 14 op 23 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Toerisme.
De Haan is niet echt een gemeente die mikt op de eendagstoeristen. Heel wat toeristen hebben er een eigendom. Daarnaast ligt in de gemeente het groot vakantiepark "Sunparks De Haan", met subtropisch zwembad en vele andere faciliteiten.
Belangrijkste evenementen zijn: de zeewijding in Wenduine op pinkstermaandag, de dag van de toerist, de reuzefeesten, de vosseslagfeesten, Trammelant en de West-Vlaamse Senioren-Kust-Dag.
Om Engelse toeristen te trekken liet koning Leopold II begin 20ste eeuw de Koninklijke Golf Club Oostende aanleggen.
Bekende inwoners.
Panorama van De Haan, gezien vanuit het zuidwesten

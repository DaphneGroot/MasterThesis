Rozenrevolutie.
De Rozenrevolutie (Georgisch: ვარდების რევოლუცია, "vardebis revolucia") van Georgië vond plaats in november 2003. Hierbij werd president Edoeard Sjevardnadze afgezet.
Enkele weken eerder had Sjevardnadze verklaard herkozen te zijn in de Georgische verkiezingen. De OVSE constateerde echter onregelmatigheden en er ontstonden massale protesten in de hoofdstad Tbilisi. Onder leiding van oppositieleider Micheil Saakasjvili werd de revolutie verklaard en door middel van een vreedzame bestorming van het parlement voltooid.
Na de revolutie werd parlementsvoorzitter Nino Boerdzjanadze tijdelijk president van 23 november 2003 tot 25 januari 2004. Zij werd gezien als een goede kandidaat om de machtsverlegging tussen de conservatieve Sjedvardnadze en de vernieuwende en onstuimige Saakasjvili te overbruggen.

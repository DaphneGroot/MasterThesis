Kabinet-Drees II.
Het kabinet-Drees II was het Nederlandse kabinet van 2 september 1952 tot 13 oktober 1956. Het werd gevormd na de verkiezingen op 25 juni. Volgens een andere gebruikelijke nummering was dit het kabinet-Drees III, maar dat nummer wordt ook wel gebruikt voor het volgende kabinet onder Drees' leiding (1956-1958).
Kabinetscrisis: huurcrisis.
De Tweede Kamer verwierp op 17 mei 1955 de ontwerp-Huurwet. Het kabinet bood daarop zijn ontslag aan.
Bijzonderheden.
Het Kabinet-Drees II kende twee ministers voor Buitenlandse Zaken. Dit omdat enkele partijen geen katholiek wensten op die post, aangezien alle andere landen van de Europese Gemeenschap op dat moment ook een katholieke minister van buitenlandse zaken hadden. Men vreesde een te papistisch Europa. Hierom werd gekozen voor een constructie met twee ministers: de partijloze liberaal Jan Willem Beyen en de KVP-politicus Joseph Luns. De laatste had geen portefeuille. De beide ministers konden niet goed met elkaar overweg, en de constructie met twee ministers op deze post werd na 1956 dan ook niet voortgezet.

	Jack van Gelder wil niets anders zijn dan getapt
	Sports on top (TROS). Nederland 2. Zondag.
De nieuwste reclamecampagne van Echte Boter ('Met Echte Boter krijg je ze weer aan tafel') gaat gepaard met een foto waarop voetbaltrainer Louis van Gaal met journalisten een ontbijt geniet. Van Gaal zit in het midden, als een vergevingsgezinde verlosser. Naast hem nemen zeven journalisten een hap toast of een slok koffie. En journalist, Jack van Gelder, tapt een mop.
Bij Van Gelders goede humeur is wel een voorstelling te maken. Het overkomt hem niet vaak dat hij op zijn kritische houding wordt aangesproken. Van Gaal deed het, enkele maanden geleden, en aan die uitbrander heeft de getapte journalist zijn uitverkiezing als n van Van Gaals criticasters te danken.
Wie de aanvaring tussen Van Gaal en Van Gelder destijds zag, weet beter. Van Gelder stelde een doodgewone vraag, waarop Van Gaal zomaar ontplofte. Van Gelder werd daar niet boos om. Integendeel. Hij deed deemoedig zijn beste bedoelingen uit de doeken.
Met onafhankelijke journalistiek heeft Jack van Gelder niet veel op. Hij is van het soort dat tijdens een vraaggesprek zijn gesprekspartner een klop op de schouder geeft. Ook lacht de getapte journalist altijd luid als een genterviewde een grap vertelt. Zelfs mislukte moppen doen zijn schouders schokken.
Van Gelder wil one of the boys zijn. In ruil voor een leuk gesprek geeft hij de roem van de genterviewde extra glans. Die methode hanteert hij al jaren. Of de getapte journalist nou voor het radioprogramma Langs de lijn op pad gaat, voor het amusementsprogramma Te land, ter zee en in de lucht, of voor het spelprogramma Wanted, altijd laat hij zich als enthousiasteling pur sang gelden.
In het team van Studio Sport speelt Van Gelder vooralsnog een bijrol, als de leukste van de klas. Voor het echte werk moet hij bij de TROS zijn. De omroep stelde hem vorig jaar, na een versierpoging van Sport 7, in staat negen portretten te maken.
Zondag was de eerste uit de reeks te zien. Van Gelder ging op bezoek bij oud-zwemmer Mark Spitz, die in 1972, tijdens de Olympische Spelen in Mnchen, zeven gouden medailles won. Gezeten op een grasveld keuvelde Van Gelder met Spitz over diens hoogtijdagen. Hij vroeg hoe Spitz omging met het nieuws over de Palestijnse moordaanslag op Isralische sporters. Ook wilde de journalist weten hoe Spitz' toekomst eruit zag.
Het interview werd gelardeerd met beelden. De kijker zag Spitz goud winnen. Een act in een show van Bob Hope passeerde de revue.
Wie er drie kwartier later nog bij was, kon maar n conclusie trekken: ook in Sports on top wil Van Gelder niets anders dan de getapte journalist zijn.
Zelfs n enkele opmerking waar een lont uitstak, kon er niet van af.
Van Gelder is een journalist met lege handen. Dat heeft zo zijn voordelen. Met lege handen is het makkelijk schouderkloppen uitdelen.
Ronald Ockhuysen

Foto
	Jack van Gelder en Gabriela Sabatini. FOTO TROS


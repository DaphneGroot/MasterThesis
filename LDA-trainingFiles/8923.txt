Koos Moerenhout.
Jacobus (Koos) Moerenhout (Achthuizen, 5 november 1973) is een voormalig Nederlandse profwielrenner. Hij was professional van 1996 tot en met 2010. Moerenhout was vooral een zogeheten knecht. Tegenwoordig is hij teammanager; tussen 2013 en 2016 van de vrouwenploeg Rabobank-Liv en vanaf 2017 van Axeon Hagens Berman.
Loopbaan.
Op 11 oktober 2006 tekende hij een eenjarig contract bij de Rabobankploeg, om zich in 2007 voor de eerste maal Nederlands kampioen te laten kronen. In 2008 eindigde hij als tweede in het Nederlands kampioenschap, om zich in 2009 voor de tweede maal Nederlands kampioen te laten kronen: speciaal voor deze overwinning schreven The Gasoline Brothers het nummer "There it goes (for Koos)".
In 2000 deed hij mee aan de Olympische Spelen, hij werd 26e in de individuele tijdrit en reed de wegwedstrijd niet uit.
In 2009 liet Moerenhout zien dat hij zich in het tijdrijden nog steeds ontwikkelt. Hij won een tijdrit in de Ronde van Oostenrijk en werd 7e op het WK Tijdrijden in Mendrisio.
Tijdens de Ronde van Frankrijk 2010 kondigde hij aan te zullen gaan stoppen als renner en in 2011 deel uit te gaan maken van het management van de Rabobankploeg.
Tijdens zijn laatste Tour de France in 2010 ging het peloton in de tweede rit door zijn geboortestreek Goeree-Overflakkee.
Na zijn actieve wielercarri√®re werd Moerenhout ploegleider. Tussen 2013 en 2016 leidde hij bij de vrouwenploeg Rabobank-Liv onder andere Marianne Vos en Anna van der Breggen naar vele overwinningen. Vanaf 2017 is hij manager van Axeon Hagens Berman, het team van (eveneens ex-renner) Axel Merckx.
Zijn plannen om een come-back te maken tijdens het NK tijdrijden in Goeree-Overflakkee (waarvan Moerenhout het parcours uittekende), bleek een 1 aprilgrap.
Resultaten in voornaamste wedstrijden.
(*) tussen haakjes aantal individuele etappe-overwinningen

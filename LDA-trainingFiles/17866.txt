 HORECA BOEKT 2 PCT MEER OMZET IN DERDE KWARTAAL. 
 VOORBURG, 21 nov (Reuter) - De omzet van de horeca is in het derde kwartaal van 1996 met twee procent gestegen in vergelijking met dezelfde periode van 1995, zo blijkt uit cijfers van het Centraal Bureau voor de Statistiek. 
 Bij de cafetaria's en cafe's is de omzet in het derde kwartaal gedaald met respectievelijk 1,7 en 3,4 procent. 
 Volgens het CBS zou het kunnen dat cafetaria's de omzet hebben zien dalen omdat het gebruik van speelautomaten aan banden is gelegd en door de ruimere winkelopenstelling sinds juni 1996. 
 De restaurants daarentegen laten een continuering van de omzetstijging zien in 1996. 
 In de eerste negen maanden van dit jaar is de omzet in restaurants met 6,2 procent gestegen. 
 Volgens het CBS lijdden cafe's onder het slechte weer tijdens de zomermaanden. 
 - Redactie Amsterdam +020 - 504 5000. 
 (c) Reuters Limited 1996. 

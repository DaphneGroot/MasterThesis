Schouwen-Duiveland.
Schouwen-Duiveland () (Zeeuws: "Schouwen-Duveland") is een eiland en gemeente in de Nederlandse provincie Zeeland. De gemeente telt inwoners () en heeft een oppervlakte van 488,94 km² (waarvan 257,87 km² water).
Het eiland heeft een tweetal vaste verbindingen naar Goeree-Overflakkee: de Brouwersdam en de Grevelingendam. De Oosterscheldekering gaat net als de Zeelandbrug naar Noord-Beveland. Het eiland is grotendeels vlak en delen liggen onder het zeeniveau. Op de westpunt is een duingebied waarvan het hoogste punt ongeveer 42 meter boven de zeespiegel ligt. Het eiland is in de zomer erg in trek bij (Duitse) toeristen. Vooral de plaats Renesse is een populaire vakantiebestemming voor jongeren.
Geschiedenis.
Het eiland Schouwen-Duiveland bestond ooit uit vier eilanden: Schouwen, Duiveland, Dreischor en Bommenede. In de loop der eeuwen zijn deze door natuur en mens aan elkaar gegroeid. De dam tussen Schouwen en Duiveland dateert van 1610.
Op 30 april 1900 opende de Rotterdamsche Tramweg Maatschappij een stoomtramlijn op het eiland, die het openbaar vervoer verzorgde tot 1 februari 1953. Na de Watersnoodramp van 1953 werd de dienst niet meer hersteld en vervangen door een buslijn.
Na de voltooiing van de Brouwersdam in 1972 is het eiland een centrum van watersport geworden. Aan de Noordzeestranden en op het Grevelingenmeer kan met name de surf-, zeil- en duiksport beoefend worden.
Kernen.
Er zijn twee plaatsen in Schouwen-Duiveland, Zierikzee en Brouwershaven, die in het verleden stadsrechten hebben verkregen. Verder zijn er de buurtschappen Brijdorpe, Burghsluis, Capelle, Den Osse, Elkerzee, Looperskapelle, Moriaanshoofd, Nieuwerkerke (Schutje), Nieuw-Haamstede, Schuddebeurs, Westenschouwen en Zijpe. Het gemeentehuis staat in Zierikzee.
Topografie.
"Topografische gemeentekaart van Schouwen-Duiveland, per maart 2017"
Herindeling.
De gemeente Schouwen-Duiveland is op 1 januari 1997 tot stand gekomen nadat zes gemeenten werden samengevoegd. Deze gemeenten waren Brouwershaven, Bruinisse, Duiveland, Middenschouwen, Westerschouwen en Zierikzee. Deze zes gemeenten waren ontstaan op 1 januari 1961 uit een voorgaande herindeling.
Gemeenteraad.
¹ 13 november 1996 werden herindelingsverkiezingen gehouden. De eerste gemeenteraad is op 1 januari 1997 van start gegaan.
² Een raadslid van Alert! verliet de partij in 2013 en ging verder onder de naam "Onafhankelijk Schouwen-Duiveland"

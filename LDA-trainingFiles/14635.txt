Liedekerke.
Het centrum van Liedekerke, gezien vanaf de Dender
Liedekerke is een gemeente in de Belgische provincie Vlaams-Brabant. De gemeente telt meer dan 13.000 inwoners en wordt in het plaatselijke dialect "Likert" genoemd. Vaak ook wel "Berrevoesj", wat blootsvoets betekent.
Geschiedenis.
Van de karolingische tijd tot de elfde eeuw behoorde Liedekerke tot de Brabantgouw. Omstreeks 1056-1059 verkreeg de graaf Boudewijn V van Vlaanderen het noordwestelijke gedeelte van de gouw in leen van de Duitse keizer. Dit graafschap strekte zich uit tussen de Schelde en de Dender, maar omvatte ook enkele dorpen ten oosten van de Dender, zoals Liedekerke en Borchtlombeek. De naam "Liekercke" (Lie(de) = heuvel), kerk op de heuvel, werd voor het eerst in het graafschap opgetekend in het jaar 1092.
De hertogen van Brabant hadden als hertogen van Neder-Lotharingen weinig of geen gezag over het rijksleen van de graaf van Vlaanderen. Toch vervoegde de heer van Gavere en Liedekerke in 1288 hertog Jan I van Brabant in de Slag bij Woeringen.
De burcht van de heren van Liedekerke stond bij de Dender, op het grondgebied van Denderleeuw, waarmee Liedekerke een heerlijkheid vormde.
Onder de Franse bezetting (1796-1815) werd Liedekerke bij het Dijledepartement gevoegd. In 1815 werd dit de Nederlandse provincie Zuid-Brabant.
In de kerkelijke geografie maakte Liedekerke tijdens de Middeleeuwen deel uit van
de dekenij Halle in het aartsdiakonaat Brabant, dat op zijn beurt deel uitmaakte van het bisdom Kamerijk.
Nadat de toenmalige burgemeester naar Noord-Korea was gereisd en daar door president Kim Il-sung zeer hartelijk was ontvangen, kende Liederkerke in 1987 een erepenning toe aan de communistische dictator, zo schrijft Henk Wubben in zijn turf "Noord-Korea, de hongerige tijger".
Kernen.
Naast het centrum bestaat Liedekerke nog uit het dorp Hollebeek en het straatdorp Impegem. Ten zuiden van het centrum ligt het gehucht Sint-Gabrielinst.
2013-2018.
Burgemeester is Luc Wynant (CD&V). Hij leidt een coalitie bestaande uit CD&V en sp.a. Samen vormen ze de meerderheid met 13 op 23 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Bezienswaardigheden.
Door dit dorp loopt onder meer de fietsroute Denderende Steden.
Bijnaam.
Liedekerke werd door de buurgemeenten bijgenaamd "Stad Barrevoets" omdat veel van haar inwoners lange tijd eenvoudige boeren en arbeiders waren, die amper schoeisel bezaten en aldus in de zomer vaak blootvoets rondliepen.

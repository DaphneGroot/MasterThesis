Stein (gemeente).
Topografische kaart van Stein, juni 2015
Stein () is een gemeente in Nederlands-Limburg. De hoofdplaats is de gelijknamige plaats Stein, waar ook het gemeentehuis staat. De gemeente telt inwoners (, bron: CBS) en heeft een oppervlakte van 22,77 km² (waarvan 1,42 km² water). De gemeente Stein maakt samen met de gemeente Beek en de gemeente Sittard-Geleen deel uit van de stedelijke agglomeratie van de Westelijke Mijnstreek.
Kernen.
De gemeente Stein telt één hoofdkern (Stein), vier dorpen en vier met plaatsnaamborden aangeduide gehuchten. Op deze borden staan bij de hoofdingangen van alle plaatsen tevens de Limburgse benamingen, die zijn door de lokale bevolking gekozen en kunnen afwijken van de "Veldeke"-spelling.
Geografie.
De gemeente ligt aan de Maas, die hier de grens met België vormt. Ter plaatse is de rivier geen doorgaande vaarweg; die functie vervult het Julianakanaal, die de gemeente van noord naar zuid opsplitst in twee verschillende gebieden: het landelijke gebied in het westen en het dichtbebouwde en industriële gebied in het oosten. Naast de aan elkaar gegroeide woonkernen vindt men op de oostoever het havengebied van Stein en het industriegebied Chemelot, waarvan de chemiebedrijven DSM en Sabic de voornaamste gebruikers zijn. Dit terrein ligt officieel op het grondgebied van de buurgemeente Sittard-Geleen, maar speelt ook een belangrijke rol voor Stein.
De huidige gemeente is in 1982 ontstaan door een gemeentelijk herindeling. Hierbij werden de vroegere kleinere gemeenten Stein, Elsloo en Urmond opgeheven en werd er een nieuwe grotere gemeente Stein opgericht. Ook delen van Obbicht-Papenhoven werden Steins grondgebied.
Religie.
De gemeente Stein wordt gekenmerkt door de aanwezigheid van een aantal kerkdorpen, die allemaal één of meerdere rooms-katholieke parochiekerken hebben. Ook is er één protestantse kerk.
Erfgoed, monumenten.
In de gemeente Stein bevindt zich een tweetal beschermde dorpsgezichten. Verder telt de gemeente 64 rijksmonumenten en zijn er diverse oorlogsmonumenten.
Verder bevindt zich bij Meers een landschapsmonument: de Bomencirkel van Meers.

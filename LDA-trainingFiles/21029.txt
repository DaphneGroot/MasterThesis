Instituten.
De Instituten of Elementen ("Institutiones" in het Latijn) van Gaius (Gaii Institutiones) zijn de vier oudste romeinsrechtelijke leerboeken die nu nog bekend zijn, uit circa 150 na Christus.
Ze behandelen op systematische wijze de bronnen van de verbintenis.
Het werk van Gaius in 1816 in Verona herontdekt door B.G. Niebuhr.
De huidige tekst is goeddeels terug te voeren op een zogenaamde palimpsest: een
stuk perkament waarvan een oudere tekst was weggeschraapt om het, dure, perkament opnieuw te kunnen gebruiken.
De palimpsest waarop nu bekende tekst is gebaseerd is de zogenaamde "Codex Veronensis". Deze op perkament geschreven tekst dateert vermoedelijk uit ongeveer 500. In de zevende of achtste eeuw werd die tekst weggeschraapt en werd er een andere tekst overheen geschreven. Aan het begin van de negentiende eeuw is door het gebruik van chemicaliÃ«n de originele tekst leesbaar gemaakt. Later in de negentiende eeuw en aan het begin van de twintigste eeuw is de tekst aangevuld met fragmenten die op papyrus zijn gevonden in Egypte.
De bewerking van Gaius' Instituten tot de "Institutiones Iustiniani" maakt deel uit van het Corpus Juris Civilis uit de zesde eeuw.
De Instituten zijn eigenlijk een samenvatting van het recht voor de studenten die Gaius onderwees. Om hun aandacht vast te houden, maakte Gaius een schema waarin hij de verschillende onderdelen van het recht ordelijk plaatste.
Deze vierdeling, personen, zaken, verbintenissen, en acties is in Nederland tot ver in de twintigste eeuw herkenbaar gebleven in het Burgerlijk Wetboek, in zuivere vorm tot de invoering van boek 2 in 1976. Pas bij de invoering van het huidige BW in 1992 is deze indeling niet meer in duidelijk herkenbare vorm aanwezig.

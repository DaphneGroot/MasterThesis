	SHELL
	Shell heeft bekendgemaakt niet het VN-verdrag voor de Rechten van de Mens te zullen erkennen. Amnesty International had om die erkenning gevraagd. Bestuursvoorzitter Cor Herkströtter van Shell zei: 'Wij kunnen niet op de stoel van de overheid gaan zitten.'
In een nieuwe gedragscode wil Shell volstaan met de mededeling dat mensenrechten aandacht verdienen. In de huidige 'beleidsuitgangpunten' valt het woord mensenrechten helemaal niet. Herkströter maakte vorig jaar tijdens de jaarvergadering van Shell bekend dat de gedragscode aan herziening toe was.


Deukalion en Pyrrha.
Deukalion en Pyrrha (Oudgrieks:) zijn een echtpaar dat een grote rol speelt in een van de bekendste zondvloedverhalen uit de Griekse mythologie.
Om de mensen te straffen zond Zeus een zondvloed uit over de wereld. Alleen Deukalion (zoon van Prometheus) en Pyrrha (dochter van Epimetheus) bleven in leven. Prometheus had namelijk zijn zoon aangeraden een schip te bouwen. Na de zondvloed kwam het schip terecht op de Parnassus.
Na een tijdje kwamen ze erachter dat de aarde de grote moeder was en dat de stenen haar beenderen waren. Zo wierpen ze stenen achter zich en werd de mensheid herschapen. De door Deukalion geworpen stenen veranderden in mannen, die door Pyrrha in vrouwen.
Deukalion en Pyrrha hadden drie kinderen: Hellen (hoewel volgens sommige schrijvers Zeus diens echte vader zou zijn geweest), Amphiktyon en Protogeneia.
Bijbelse analogie.
Dit verhaal vertoont enige analogie met het verhaal uit de Bijbel. Zo kwam Noach na de zondvloed met zijn schip ook op een berg terecht, de Ararat.

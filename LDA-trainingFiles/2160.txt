	Henk van Deutekom (33) mag eindelijk een evangelische school stichten.: 'Wij laten ons leiden door Christus'
	'Wij willen lesgeven vanuit het besef dat Jezus Christus de schepper is van alle dingen. Wij willen onze kinderen helpen in relatie met hem te komen.'
Bestaat er al een evangelische school?
'Er is er 축축n in Amsterdam. Wij zijn al acht jaar bezig een school te stichten, maar de gemeente Arnhem wilde ons niet als aparte richting erkennen. Uiteindelijk heeft de Raad van State bepaald dat de evangelische beweging een eigen levensbeschouwing is.'
Er zijn al veel christelijke scholen, waarom ook een evangelische school?
'Onze kijk op het leven wordt gevoed door onze relatie met Jezus Christus. Op school willen wij ons ook laten leiden door Jezus Christus en de bijbelse beginselen.
'Het is te vergelijken met de televisie. Als je een zwartwit-tv hebt, kun je kijken. De evangelische beweging geeft kleur aan onze televisie.'
Wordt het een EO-school?
'Nee. Hoewel er via de ouders natuurlijk wel dwarsverbanden zijn. Veel van onze ouders zijn lid van de omroep die het dichtst bij onze levensbeschouwing ligt.'
Wat is evangelisch onderwijs?
'We willen elke ochtend beginnen met een ochtendopening en plaats inruimen voor een gebed met elkaar.
'Je zult onze identiteit niet niet zo snel terugzien in vakken als taal en rekenen, maar wel bij geschiedenis, aardrijkskunde en biologie.'
Vertelt u over de evolutietheorie?
'Zeker. Wij zullen onze ogen niet sluiten voor wat er in de maatschappij gebeurt. Daar zetten wij onze eigen levensbeschouwing tegenover.'
Hebt u zelf contact met Jezus Christus?
'Jazeker. Ik ben me heel bewust van zijn aanwezigheid. Zeker als ik denk aan mijn contact met de kinderen. Ze zijn mij door God gegeven om op te voeden. Tegelijk ben ik heel afhankelijk van hem omdat ik ook niet precies weet hoe.
'Door de bijbel te lezen, weet ik dat het belangrijk is ze als gelijkwaardigen te beschouwen. Ik wil ze helpen en dienen om tot ontplooiing te komen.'
Waar zitten uw kinderen nu op school?
'Die van 축축n en drie gaan nog niet naar school. De oudste, van vier, zit op een katholieke basisschool.'
Kunt u een voorbeeld geven van iets wat op die katholieke school heel anders gaat dan op een evangelische school?
'Het is maar een klein voorbeeld, maar het is wel belangrijk. Als een kind in het ziekenhuis ligt, zullen ze op de school van mijn zoon cadeautjes maken en briefjes sturen. Dat is heel gewoon. Maar wij zouden iets extra's doen. Wij zouden tot God bidden om te vragen dat kind beter te maken.'
En als God dat kind niet beter maakt, maar dood. Wat zegt u dan tegen de kinderen?
'Dat weet ik niet. Wij hebben ook niet alle antwoorden. Wij geloven dat God de God van de liefde is. Maar sommige mensen maken er zelf een puinhoop van. Iedereen heeft een eigen verantwoordelijkheid zijn leven goed te leven.'
Een kind heeft nog geen puinhoop gemaakt?
'Dan blijf je met vragen zitten. Dat moet je in alle eerlijkheid aan de kinderen laten zien.'
Xandra van Gelder

Foto
	Henk van Deutekom FOTO NORBERT VOSKENS


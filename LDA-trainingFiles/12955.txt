Gouden Televizier-Ring Gala.
Tijdens het jaarlijkse Gouden Televizier-Ring Gala worden de belangrijkste Nederlandse prijzen voor televisieprogramma's uitgereikt. Het gala wordt georganiseerd door de televisiegids "Televizier". Het gala wordt op tv uitgezonden door de AVROTROS (tot 2013 door de AVRO).
De prijzen die worden uitgereikt zijn de Gouden Televizier-Ring (beste programma), tweemaal de Zilveren Televizier-Ster (beste televisiepresentator en -presentatrice), tweemaal de Zilveren Televizier-Ster (beste televisieacteur en -actrice), de Gouden Stuiver (beste jeugdprogramma) en de Televizier Talent Award (beste nieuw talent). Vroeger werd ook nog de Zilveren Televizier Tulp (beste buitenlandse programma op de Nederlandse televisie) uitgereikt.
Presentatie.
De presentatie van het gala is in de loop der jaren door veel (voormalig) AVRO-gezichten gedaan. Een overzicht van de presentatoren bevindt zich hieronder.
Gouden Televizier-Ring.
Sinds 1964 kiest het publiek welk programma op de Nederlandse televisie het beste van het jaar was. Dat programma wint de Gouden Televizier Ring. Oorspronkelijk mochten dit niet alleen programma's maar ook televisiepersoonlijkheden zijn. Het Nederlandse televisie-publiek kan uit genomineerden zijn favoriet kiezen. In het begin gebeurde dit per post, later kwamen hier telefoon, sms en internet bij. Tot en met 1996 mochten alleen lezers van "Televizier" meestemmen, daarna iedereen.
Televizier Oeuvre Award.
De Televizier Oeuvre Award is een prijs voor iemand die zich jarenlang heeft bewezen op de Nederlandse televisie. Sinds 1964 is deze prijs drie keer uitgereikt. In 1974 aan Willem Duys, in 2009 aan Mies Bouwman en in 2015 aan Linda de Mol.
Zilveren Televizier-Ster beste Tv-presentator & presentatrice.
De Zilveren Televizier-Ster voor beste televisieman en -vrouw wordt uitgereikt sinds 2000. Het is niet toegestaan dat iemand de prijs meer dan drie keer op rij wint, dus Wendy van Dijk werd, na het winnen van de prijs in 2003, 2004 en 2005, uitgesloten van nominatie in 2006. In 2007 werd ze opnieuw genomineerd. Yvon Jaspers was uitgesloten van nominatie in 2011, nadat ze de prijs had gewonnen in 2008, 2009 en 2010.
Yvon Jaspers won de prijs vijf keer. Wendy van Dijk vier keer.
Zilveren Televizier-Ster beste Tv-acteur & actrice.
De Zilveren Televizier-Ster voor beste televisieacteur en -actrice wordt uitgereikt sinds 2016.
Gouden Stuiver.
De Gouden Stuiver (voor het beste jeugdprogramma) is genoemd naar de hoofdprijs in het vroegere tv-programma voor kinderen, "Stuif es in". Hij wordt uitgereikt sinds 2000. De voorloper van de Gouden Stuiver was de Margriet-kinder-tv-prijs (van 1997 tot en met 1999). Zodra een programma de prijs heeft gewonnen, kan het niet nogmaals genomineerd worden.
Het Klokhuis is al sinds de instelling van de Gouden Stuiver vrijwel elk jaar (behalve in 2004) genomineerd, maar won pas in 2012.
Televizier Aanstormend Talent Award.
Sinds 2008 wordt ook een prijs uitgereikt aan het beste nieuwe talent, de Televizier Aanstormend Talent Award. Yolanthe Cabau van Kasbergen mocht deze prijs als eerste in ontvangst nemen.
Zilveren Televizier-Tulp.
Van 1992 tot en met 2000 werd ook de Zilveren Televizier-Tulp uitgereikt, voor het beste buitenlandse programma op de Nederlandse televisie.
Gesorteerd op jaar.
De afgelopen jaren zijn de volgende programma's en personen genomineerd. De winnaars zijn vetgedrukt.
Uitreiking Televizier-ring.
Hieronder een (niet compleet) overzicht van degenen die de Televizier-ring hebben uitgereikt
Radioprijzen.
De radioversie werd ge√Ønitieerd vanuit het inmiddels ter ziele gegane AVRO-mediaprogramma "Antenne 2".

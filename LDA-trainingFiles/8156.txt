Ursula Le Guin.
Ursula Kroeber Le Guin, geboren als "Ursula Kroeber" (Berkeley (CaliforniÃ«), 21 oktober 1929) is een Amerikaans schrijfster van sciencefiction- en fantasyboeken.
Haar vader, Alfred L. Kroeber, was antropoloog, haar moeder, Theodora Kroeber, schrijfster. Ze is gehuwd met Charles A. Le Guin, een historicus. Ze studeerde aan Radcliffe College en Columbia University, waar ze in 1952 haar MA haalde. Negen andere universiteiten hebben haar eredoctoraten toegekend. Ze heeft Frans en Schrijven gedoceerd aan vele universiteiten. Haar oeuvre omvat verder 28 romans en 11 collecties korte verhalen.
Thema's die in haar werk een rol spelen zijn vaak feministisch, psychologisch, sociologisch of anarchistisch van aard.
Bekende boeken van haar hand zijn onder andere de "Aardzee"-serie, "Duisters linkerhand" ("The Left Hand of Darkness") en "De ontheemde" ("The Dispossessed"). Ze heeft een groot aantal prijzen gewonnen, waaronder vijf Hugo Awards en zes Nebula Awards, de twee bekendste onderscheidingen voor sciencefiction.
Bibliografie.
Annals of the Western Shore serie

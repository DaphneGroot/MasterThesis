Lontzen.
Lontzen is een Duitstalige plaats en gemeente in de Belgische provincie Luik. De gemeente telt ruim 5.500 inwoners.
Kernen.
In de gemeente ligt naast de deelgemeente Lontzen nog de deelgemeenten Herbesthal en Walhorn. Daarnaast liggen in de deelgemeenten nog verschillende dorpen en gehuchten.
In Lontzen liggen de plaatsen Busch en Rabotrath. In Walhorn liggen de plaatsen Astenet en Merols. Herbesthal is de grootste woonkern in de gemeente, dus ook groter dan het dorp Lontzen.
Geschiedenis.
Hoewel nominaal een vrije heerlijkheid van het domkapittel in Aken, hoorde Lontzen tot aan de opheffing van het Hertogdom Limburg in de praktijk tot de Limburgse hoogbank Walhorn. Net als de rest van het hertogdom werd Lontzen bij de annexatie van de Zuidelijke Nederlanden door de Franse Republiek in 1795 opgenomen in het in 1797 gevormde departement Ourthe.
Taal.
Naast het in het onderwijs en door de plaatselijke overheid gebruikte Duits spreekt de plaatselijke bevolking het regionale dialect Platdiets; een Limburgs dialect.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Lontzen bestaat uit de partij Union die de meerderheid van de zetels heeft.

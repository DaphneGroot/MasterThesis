Emanuel Lasker.
Emanuel Lasker (Berlinchen (Pruisen), 24 december 1868 â€“ New York, 11 januari 1941) was een Duits wiskundige en schaakgrootmeester. Van 1894 tot 1921 was hij wereldkampioen schaken.
Biografie.
Lasker had geen plezierige jeugd. In 1879 werd hij door zijn vader naar Berlijn gestuurd om daar de kost te verdienen en zelfstandig te worden. Lasker was toen elf jaar. Hij wist zich staande te houden en verdiende een goede boterham met schaken in de vele koffiehuizen. Toen hij twintig jaar was schreef hij zich in voor een sterk toernooi in Breslau. Hij kwam daar als winnaar tevoorschijn en besloot zich nog meer in het schaken te verdiepen. In 1894 deed hij mee met het wereldkampioenschap schaken en werd hij wereldkampioen en daarna wist zijn titel te behouden in tweekampen tegen Steinitz, Tarrasch, Marshall, Schlechter, Janovski. In 1921 nam Capablanca de titel van hem over. Lasker speelde nog een aantal sterke toernooien maar kwam niet tot een revanche tegen Capablanca. De laatste jaren woonde hij in Moskou waar hij als schaakinstructeur zijn brood verdiende. Hij schreef o.a. "Laskers handboek van het schaken". In 1937 verhuisde hij naar de Verenigde Staten waar hij in 1941 overleed.
Laskervariant.
Hij analyseerde de Birdopening en zette de Laskervariant op zijn naam: 1.f4 d5 2.Pf3 Pf6 3.e3 c5 ("zie diagram").

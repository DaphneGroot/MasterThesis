	KORTOM
	WERELDHAVE Het directe beleggingsresultaat van het vastgoedfonds Wereldhave is vorig jaar met ruim 7 procent toegenomen van 113,3 miljoen tot 121,5 miljoen. De vastgoedportefeuille in lokale valuta is met 1,5 procent opgewaardeerd. In 1995 was er een afwaardering van 2,5 procent. Inclusief het saldo positieve koersverschillen (vooral een gevolg van de hogere waarde van het Britse pond en de Amerikaanse dollar) bedroeg de intrinsieke waarde per gewoon aandeel eind vorig jaar 101,35 (vóór winstverdeling) tegen 93,46 een jaar eerder. De winst per aandeel over 1996 wordt geschat op 7,55 (7,42) gulden.


Elst (Utrecht).
Elst is een dorp in de Nederlandse provincie Utrecht en behoort tot de gemeente Rhenen. Het dorp heeft 4390 inwoners (2012, CBS). Tot 1 januari 2006 behoorde een klein deel van het dorp tot de gemeente Amerongen.
In Elst bevindt zich de voormalige tabaksplantage "Plantage Willem III". De Elsterberg van 63,2 meter hoog en de Galgenberg bevinden zich ten noorden van het dorp. Ten noordoosten van het dorp liggen de Prattenburgse Berg, de Sparreboomsche Berg en de Buurtsche Berg.
Het dorp ligt aan de Nederrijn, aan de zuidkant van de Utrechtse Heuvelrug. Er vaart een veerpont (Geldersweert) naar de overkant van de rivier, die aansluit op de weg naar Ingen. Verder heeft het dorp een kleine korenmolen, 't Wissel, die na jarenlange verwaarlozing is gerestaureerd en thans op vrijwillige basis in bedrijf is. De Nederlands-hervormde kerk staat er sinds 1819; Elst had in de jaren daarvoor een sterke groei doorgemaakt.
Geboren in Elst.
Een andere bekende inwoonster van Elst is Mies Bouwman. In de jaren 70 werd inwoner Dirk van Noort een bekende Nederlander, na zijn stellige ontkenning van het feit dat er mensen op de maan waren geweest. Deze uitspraken deed hij in het programma "Showroom".
Media.
De lokale omroep "Dorp en streek tv", is gericht op Maarn, Maarsbergen, Renswoude, Scherpenzeel, Woudenberg, Rhenen en Elst.
Architectuur.
De Klinkhamer is een gebouw ontworpen door Gerrit Rietveld, en gebouwd in 1949, in opdracht van huisarts van Ommeren, dat uitkijkt over de uiterwaarden.

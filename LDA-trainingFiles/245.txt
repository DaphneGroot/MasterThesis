	Pronk verdubbelt hulp aan Guatamala
	ANP
DEN HAAG
Minister Pronk voor Ontwikkelingssamenwerking heeft besloten het ontwikkelingsprogramma voor Guatemala te verdubbelen tot ongeveer 25 miljoen gulden. De aankondiging komt één dag voor de Guatemalteekse president Alvaro Arzu Nederland bezoekt.
Pronk wil met de bijdrage de voortgang van het vredesproces bevorderen. Het vredesakkoord van 29 december bezegelde het einde van 36 jaar gewapende strijd tussen regering en de linkse guerrilla.


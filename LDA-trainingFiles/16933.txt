Smelten (faseovergang).
Smelten is in de natuurkunde de faseovergang van een vaste stof naar een vloeistof.
Voor een zuivere stof geldt dat het smelten plaatsvindt bij een vaste temperatuur. Deze temperatuur heet het smeltpunt. Een mengsel vertoont vaak geen vaste temperatuur tijdens het smelten, maar een langzaam toenemende temperatuur. Dit is het smelttraject.
Het omgekeerde proces van smelten is stollen of (specifiek voor water) bevriezen.

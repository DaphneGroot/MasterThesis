Vliegveld Hoogeveen.
Vliegveld Hoogeveen is een klein vliegveld gelegen aan de Plesmanweg aan de rand van Hoogeveen. Het vliegveld wordt voornamelijk gebruikt voor les, recreatie (zweefvliegen, parachutespringen en rondvluchten) en zakenvluchten.
Bijzonderheden.
Met een lengte van ongeveer 1200 meter heeft Vliegveld Hoogeveen de langste start- en landingsbaan van gras in Nederland. Dit maakt dat het vliegveld in trek is bij de historische luchtvaart. Tevens is het een van de weinige Nederlandse vliegvelden waarop 's zomers vrijwel iedere dag zweefvliegactiviteiten plaatsvinden.
In 2002 en 2003 hing de toekomst aan een zijden draadje door het aflopen van de de erfpacht op het terrein tien jaar later. Maar de gemeente besloot het vliegveld te houden, mede vanwege het unieke karakter.

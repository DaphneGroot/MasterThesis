Biezelinge.
Biezelinge is een dorp in de Nederlandse gemeente Kapelle (provincie Zeeland). Op 1 januari 2015 had het dorp 1999 inwoners.
Het dorp wordt van Kapelle gescheiden door een spoorlijn. Er is een station (Kapelle-Biezelinge).
Biezelinge is ontstaan aan de rand van een grote kreek die van noord naar zuid door Zuid-Beveland liep. In de elfde eeuw werd deze kreek afgedamd, restanten van deze dam hiervan zijn gevonden onder de Hoofdstraat en het huidige Marktplein.
Vroeger bezat het dorp een haven, die in verbinding stond met de Westerschelde.
Deze is echter in 1717 dichtgeslibd en is tegenwoordig een marktplein.
De bedrijven Hapro zonnehemels en Coroos conserven hebben in het dorp hun hoofdvestiging en wel op het plaatselijke bedrijventerrein "De Smokkelhoek".

 ORANGE FUND VERGROOT BELANG NEDSCHROEF IETS. 
 AMSTERDAM, 11 nov (Reuter) - Beleggingsfonds Orange Fund heeft zijn belang in Koninklijke Nedschroef Holding NV licht vergroot, zo blijkt uit een melding in het kader van de Wet Melding Zeggenschap. 
 Orange Fund heeft nu een kapitaalbelang van 11,21 procent in Nedschroef en een even groot stemrecht. 
 In september 1995 had het belang nog een omvang van 10 procent en in 1994 had Orange Fund een belang van vijf procent in de fabrikant van bevestigingsmiddelen. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

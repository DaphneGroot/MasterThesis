Pepinster.
Pepinster is een plaats en gemeente in de Belgische provincie Luik. De gemeente telt ruim 9500 inwoners. Pepinster ligt aan de samenvloeiing van de Hogne in de Vesder.
Kernen.
De gemeente bestaat, naast Pepinster zelf, nog uit de deelgemeenten Cornesse, Wegnez en Soiron.
Geschiedenis.
Pepinster was vroeger een gehucht van Theux. In 1848 werd Pepinster afgesplitst als zelfstandige gemeente.
In 1965 werd Cornesse een deelgemeente van Pepinster en in 1977 werden ook Wegnez en Soiron deelgemeenten.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Pepinster bestaat uit de lijst Pepin die de meerderheid van de zetels heeft.
Verkeer en vervoer.
Het station Pepinster is een overstapstation. Hier takt spoorlijn 44 naar Spa af van de lijn Luik-Aken. Langs lijn 44 is er ook nog een minder vaak gebruikte onbemande halte Pepinster-CitÃ©.
Op 28 januari 2011 om 10:30 raakten aan het station van Pepinster vier mensen lichtgewond door twee treinen die op elkaar botsten.
Tevens loopt door Pepinster de N61 waar de N666 op uitkomt. Aan de zuidzijde van de plaats komt op de N666 de N690 uit.

	beDankt Voor Dat feesteLIJke geVoeL!
	sprUItJeskWeker henk angenent
een Waar sChaats en natUUrtaLent
braCht VIJf Maten In het naUW
en Won zWare eLfsteDentoCht In barre WInterkoU
(1997)
Nu denkt u: da kan ik ook. En u doet het ook, denkt u, elk jaar met Sinterklaas.
Limburger Bernard Grothues (1934) schreef vijfig korte lofdichten op topsporters in, let nu op, de vorm van een jaarschrift. En man ter wereld schrijft (nog) chronogrammen - chrono is tijd, gram is schrift - en die man woont in Hoensbroek. Aan hem is het te danken dat het genre niet is uitgestorven.
Bekijken we bovenstaand gedicht beter, dan valt op dat sommige letters kapitaal zijn gedrukt. Dat geldt in het algemeen voor: de M (1000), de D (500), de C (100), de L (50), de W (10), de U en de V (5), de IJ (2) en de I en de J (1).
S¢mmige letters zijn ook cijfers, daarin schuilt het geheim van een chronogram. Tel de waarden bij elkaar op en zie dat in de ode aan Angenent het jaartal is verborgen van zijn triomf op de Bonkevaart: 1997.
'Het is visuele pozie, een gedicht met een aparte dimensie', zegt Grothues. 'Er wordt op een speelse manier iets in verborgen.' Zijn enthousiasme is aanstekelijk: weten wij wel dat sinds 1704 (Johannes Rempen over de heldendaden van de hertog van Brunswijk) niet n chronogram meer werd geschreven, nergens ter wereld, totdat hij het genre nieuw leven inblies?
Dat hij daarom is opgenomen in de encyclopedie der wereldliteratuur? Dat de methode sinds 1500 exact hetzelfde is gebleven? Dat hij vanwege zijn gestoei met het alfabet door Battus, de schrijver van het baanbrekende werk Opperlandse Taal- en Letterkunde, tot Opperlander werd gekozen, samen met onder anderen Koot en Bie?
Grothues koppelde twee liefdes, puzzelen en geschiedenis, aan elkaar. Spelend met taal en vorsend in de tijd stuitte hij ooit op chronogrammen, van de Leidse stadssecretaris Jan van Hout uit 1574 onder meer.
'Op allerlei gebieden kwam ik ze plotseling tegen. Niemand wist er iets van. Dat intrigeerde mij.'
En het werk van Rempen! Grothues: 'Zijn chronogrammen zijn van een bovenaardse schoonheid. Juweeltjes zijn het.'
Vandaar, in de stijl van Rempen:
Wat 'n fantastIsChe fInaLe!
gULLIt en Van basten troffen DoeL
oLe oranJe!
beDankt Voor Dat feesteLIJke, fIJne geVoeL!
(1988)
En, over een etappezege van Leontien van Moorsel:
ConCUrrenten In ToUr feMInIn nog eens bespot!
LeontIen zegeVIert In L'aLpe D'hUez
en bestIJgt Weer het eresChaVot
(1993)
Maar n¢g trotser is Grothues op het chronogram dat hij schreef ter gelegenheid van de restauratie van de Eusebius-kerk in Arnhem. Het is op een gedenkplaat gegraveerd die in . . . .  werd onthuld in aanwezigheid van Koningin Beatrix.
Voor U staat hIer eUsebIUs
reChtop en fIer
Vaak besChoten en zo Lang gekWeLD
gerestaUreerD en In praCht hersteLD
De lezersvraag: wat is het verborgen jaar? Tip voor wie dit te ingewikkeld is: tel de woorden, en vervolgens de letters. Grothues: 'Schitterend toch? Een chronogram met drie ingangen was sinds 1574 niet meer geschreven'
Paul Onkenhout

Foto
	Ruud Gullit.FOTO GUUS DUBBELMAN Henk Angenent.FOTO MARCEL MOLLE


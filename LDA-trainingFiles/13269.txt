Kim van Kooten.
Kim van Kooten (Purmerend, 26 januari 1974) is een Nederlands actrice en scenariste.
Biografie.
Van Kooten werd geboren in Purmerend en groeide op in Zuidoostbeemster. Zij is de dochter van Kees van Kooten en Barbara Kits. Haar broer is de acteur en zanger Kasper van Kooten.
Ze begon aan een studie scenarioschrijven aan de Filmacademie, maar stopte daarmee reeds snel, nog tijdens de propedeuse.
Na een toevallige ontmoeting met regisseur Robert Jan Westdijk maakte Van Kooten haar debuut als actrice in diens debuut "Zusje" (1995). Films als "Jezus is een Palestijn" (met haar toenmalige vriend Hans Teeuwen), "Mariken" en "Phileine zegt sorry" volgden.
Het scenarioschrijven pakte ze weer op, toen Theo van Gogh haar vroeg voor "Blind date" (1996). Ze heeft zich gespecialiseerd in het uitwerken van karakters en levensechte dialogen. Ook heeft ze het theaterstuk "Absent Friends" (1974) van Alan Ayckbourn vertaald voor het Nationale Toneel in "Verre vrienden" (2010).
Naast haar werk als actrice en scenariste, was Van Kooten actief als recensente bij en presentatrice van het filmprogramma Stardust van de VPRO.
Ze is getrouwd met de acteur Jacob Derwig, met wie ze twee kinderen heeft. Van Kooten en Derwig leerden elkaar kennen op de set van de televisieserie "De acteurs", waarin telkens wisselende acteurs door Van Kooten geschreven teksten speelden.
Als actrice.
Daarnaast is zij te horen in "Minoes" (2001).
Als boekenschrijfster.
Speciaal voor de Sinterklaasactie van Douwe Egberts schreef ze in 2007 een Sinterklaasboek.

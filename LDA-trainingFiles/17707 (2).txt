Meervoud (Nederlands).
Met meervoud, of pluralis'", worden die taalkundige vormen aangegeven die betrekking hebben op meer dan één zaak. Meervoud komt voor bij het zelfstandig naamwoord en het werkwoord, en daarmee samenhangend bij het lidwoord en het bijvoeglijk naamwoord. Ook bij het persoonlijk voornaamwoord is sprake van meervoud, alhoewel het daarbij niet om een met het enkelvoud samenhangende meervoudsvorm gaat, maar om eigen woorden voor het meervoud.
In het Nederlands gelden verschillende grammaticale regels en uitzonderingen voor meervoudsvorming bij zelfstandige naamwoorden.
Altijd of nooit in het meervoud.
Sommige zelfstandige naamwoorden kunnen wat het vormaspect betreft uitsluitend in het meervoud staan. Woordgroepen die met een dergelijk plurale tantum congrueren, krijgen ook de vormkenmerken van het meervoud. Of ze ook een meervoudige betekenis krijgen, is niet altijd makkelijk na te gaan. Nederlandse voorbeelden zijn: "hersenen", "personalia" en "onkosten".
Sommige woorden hebben geen meervoud (singulare tantum). Bijvoorbeeld "het heelal", "de muziek", "de slaap", als synoniem van het slapen. "Slapen" als meervoud betreft het lichaamsdeel.
Geen meervoud.
Is zo'n woord onderwerp in een zin, dan komt het werkwoord in het enkelvoud: "Drie jaar is een lange tijd".
Komt er een ander woord tussen het getal en het zelfstandig naamwoord, dan is het meervoud verplicht: "zes vervelende uren", "twintig Engelse ponden".
Regelmatige meervoudsvorming.
In het Nederlands vindt meervoudsvorming bij zelfstandige naamwoorden in het algemeen plaats met behulp van uitgangen. De meest voorkomende daarvan zijn "-en" en "-s" (de overgrote meerderheid van de Nederlandse zelfstandige naamwoorden heeft een meervoud op "-en"). Minder vaak komt de uitgang "-eren" voor (dit is eigenlijk een stapelmeervoud). Bij samenstellingen die op "-man" eindigen, kan de uitgang veranderen in "-lieden", "-lui" en "-mensen" (zie verderop). Bij niet oorspronkelijk Nederlandse woorden worden wel meervoudsuitgangen gebruikt die aan andere talen ontleend zijn: "-a" bij woorden op "-um", "-i" bij woorden op "-us", "-ices" bij woorden op "-ex", etc.
Onregelmatige meervoudsvorming.
Meervoudsvormen die op "-s" eindigen komen vaker voor. Als regel wordt de "-s" direct achter het zelfstandig naamwoord geplaatst, tenzij een apostrof nodig is om te verhinderen dat de open klinker gedekt wordt.
Als het zelfstandig naamwoord eindigt op onbeklemtoond -el, -em, -es, -et, -ik, -it, krijgt de meervoudsvorm een enkele medeklinker.
Klinkerverandering.
† In tegenstelling tot wat de schrijfwijze doet vermoeden, is de "ee" de open versie van "i". De woorden gelid, lid, schip en smid horen dus ook in dit rijtje.
Stapelmeervoud.
Sommige woorden hebben een meervoudsvorm die ontstaan is door aan het oorspronkelijke meervoud, dat niet meer als zodanig werd herkend, alsnog een meervoudsuitgang toe te voegen. Men noemt dit verschijnsel stapelmeervoud. Het zijn onder andere de onzijdige woorden met de meervoudsuitgang "-eren"
In de uitdrukking "op de been" is "been" meervoud, doordat de "n" (verkeerdelijk) als een meervouds "n" werd opgevat. "Been" is echter gewoon enkelvoud, en "benen" een gewoon, niet-gestapeld meervoud.
Het omgekeerde doet zich ook voor: een woord dat geen meervoud is, wordt als meervoud opgevat.
Griekse meervoudsvormen.
De categorie eindigend op "-ta" wordt veelal als archaïsch beschouwd, en wordt vooral in vaktaal gebruikt.
Latijnse meervoudsvormen.
Een aantal woorden uit het Latijn wordt nog op de Latijnse wijze verbogen in het meervoud. Soms is een Nederlands meervoud als alternatief aanwezig, dat in een enkel geval ook de voorkeur heeft.
Beroepen eindigend op -man.
Veel beroepen die eindigen op -man, worden in het meervoud verbogen met -lieden of -lui. De eerste vorm geeft een (hoge) status weer. Het regelmatige meervoud op -mannen is meestal ook toegestaan en heeft bij nieuwe woorden (zoals ombudsman, barman) de voorkeur.
Uitzonderingen zijn bloemenmannen, groentemannen, huismannen, meermannen, melkmannen, Watermannen.

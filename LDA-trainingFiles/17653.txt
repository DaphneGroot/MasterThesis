 NIET VVD-STEMMERS VERTROUWEN BOLKESTEIN MINDER. 
 DEN HAAG, 1 okt (Reuter) - VVD Tweede Kamer fractievoorzitter Frits Bolkestein heeft het bij veel Nederlanders verbruid, vooral bij hen niet op de liberale volkspartij stemmen, aldus een NIPO onderzoek op dinsdag. 
 Bolkestein krijgt het laagste rapportcijfer - een 5,0 - in vergelijking met de vier leiders van andere politieke partijen, Wim Kok (PvdA), Heerma (CDA), Hans van Mierlo (D66) en Paul Rosenmoeller (Groen Links). 
 Ook geeft 45 procent van niet VVD-stemmers onder de 1,096 ondervraagden aan dat zij minder vertrouwen hebben gekregen in Bolkestein na berichtgeving over zijn commissariaat bij MSD. 
 Bij zijn eigen electoraat staat Bolkestein nog altijd sterk. Slechts 13 procent van de VVD-aanhang zegt minder vertrouwen in hun politiek leider te hebben gekregen. 
 VVD-stemmers geven Bolkestein een rapportcijfer van 7,3 terwijl niet VVD-stemmers hem niet meer dan een 4,5 waard vinden, nog minder dan de 5,2 die niet CDA-ers Heerma geven. 
 Premier Wim Kok geniet het meeste vertrouwen, zowel bij zijn eigen kiezers als onder overige Nederlanders. Gemiddeld krijgt hij een 6,9, een 8,1 van PvdA-ers en een 6,8 van anderen. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

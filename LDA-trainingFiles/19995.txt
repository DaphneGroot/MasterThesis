Poppodium Volt.
Poppodium Volt aan de Odasingel te Sittard
Poppodium Volt is een cultureel muziekpodium in de Nederlandse stad Sittard (provincie Limburg) dat activiteiten organiseert voor jongeren en voor muziek- en cultuurliefhebbers in het algemeen. Poppodium Volt bestaat sinds maart 2014, daarvoor heette het "Fenix".
Fenix ontstond in 2005 uit een cultureel jongerencentrum dat in een voormalig schoolgebouw aan de Odasingel was gevestigd. Enkele bekende artiesten zoals Novastar, The Levellers en Jaya The Cat traden er al meerdere malen op. Eind maart 2013 werd het centrum gesloten voor een grote verbouwing en heropende zijn deuren op 14 maart 2014 onder de nieuwe naam Poppodium Volt. Met een optreden op de dezelfde avond van Blaudzun. Het poppodium heeft een capaciteit van 700 bezoekers. In december 2015 werd bekend dat o.a Poppodium Volt in 2016 door het Fonds Podiumkunsten aangewezen is als kerpodium binnen de subsidie Programmering Podium Popmuziek. Er is ook een mogelijkheid om te repeteren in een van de twee repetitieruimtes.

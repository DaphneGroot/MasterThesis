North South Line (Singapore).
De North-Southlijn is een metrolijn in Singapore en onderdeel van het Mass Rapid Transit-netwerk. De constructie van de lijn werd gestart in 1982 als de eerste lijn van het MRT-netwerk in Singapore. Zoals de naam van de lijn suggereert loopt de lijn van het noorden naar het zuiden op het eiland Singapore. Aan de noordkust van het eiland volgt de lijn de kust naar het westen en buigt in de "Woodlands" weer terug naar het zuiden om weer aan te sluiten op de East-Westlijn. Het gedeelte van de East-Westlijn van City Hall (NS 25/EW 13) tot aan Lakeside (EW 26) hoorde in het eerste jaar van opening bij de North-Southlijn. De concessie voor de lijn is in handen van SMRT Corporation Ltd.
Tarieven.
Een enkele reis varieert in prijs van S$ 0.80 tot S$ 1.80. Op de kaartjes voor een enkele reis zit een S$1 statiegeld. Dit krijgt men terug door het kaartje na de rit weer in te leveren.
De meeste passagiers gebruiken een contactloze smart card met de naam EZ-Link, een systeem dat bijna hetzelfde is als de OV-chipkaart. Je houdt de kaart boven de toegangsdeuren tot de stations bij binnenkomen en weggaan en dan wordt het bedrag automatisch afgeschreven.
Zie ook Singapore van A tot Z en Openbaar vervoer van A tot Z

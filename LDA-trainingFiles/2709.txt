	'Zo klonk ik toek ik aan het sterven was'
	Van onze verslaggever
Ariejan Korteweg

AMSTERDAM
Wie nooit aan de drugs is geweest, kan niet begrijpen hoeveel tijd en energie een verslaving kost, zegt Steve Earle. Drie jaar geleden kickte hij onder dwang af, omdat hij een straf moest uitzitten. 'Ik ben niet zuinig op m'n lichaam geweest, m'n levenswijze heeft m'n gezondheid geen goed gedaan. En al blijf ik van de herone en cocane af, met sigaretten kan ik nog niet stoppen. Maar kijk, ik ben nu 42 jaar en barst van de energie en de dadendrang.'
Hij neemt een slok water en schuift op zijn stoel heen en weer. De drugs hebben hem achtergelaten met een omvangrijk lichaam dat voortdurend wil bewegen. Zijn hand gaat door zijn ouderwets lange haar, hij grijpt naar de waterfles, zet hem terug op tafel zonder in te schenken, schuift naar voren, grijpt naar zijn knien. Intussen formuleert hij zijn zinnen snel en accuraat, en leidt zijsporen in het gesprek met vaste hand terug naar de hoofdlijnen.
Tot voor kort deed Steve Earle geen interviews. Hij verschool zich achter een zonnebril, en sprak op het podium amper met zijn publiek. Nu vertelt hij snel en gemakkelijk, en verhult niet dat naast de energie van de ex-gebruiker ook de alimentatieplicht aan zijn vijf ex-vrouwen hem langs de Europese podia jaagt.
'Steve hier. Ik ben de deur uit om herone te scoren, meisjes van dertien aan te randen en een paar agenten in elkaar te slaan. Maar ik ben de jongste niet meer en word snel moe. Dus laat een bericht achter, dan bel ik terug.'
Die tekst klonk vroeger op zijn antwoordapparaat. Steve Earle was een man die een reputatie had hoog te houden. Een nette jongen was hij al niet toen hij rond 1970 met zijn gitaar langs koffiehuizen en folkclubs trok om liedjes van Dylan, de Beatles, Woody Guthrie en Tim Hardin te zingen. Toen hij in de jaren tachtig met Guitar Town en Exit 0 zijn naam vestigde als de man die country weer spannend zou kunnen maken, had hij al een reeks huwelijken en veroordelingen achter de rug.
Met een periode die hij zelf betitelt als een vacation in the ghetto, leek hij daarna alle schepen achter zich te verbranden. Vier jaar bivakkeerde hij aan de zelfkant, een periode waaraan een jaar gevangenisstraf wegens drugsbezit een einde maakte.
'The Hard Way verscheen in 1989, Train A Comin' pas in januari 1995. Ik weet dat ik m'n talent heb vergooid en een grote hap uit m'n leven heb laten nemen. Ik voel me als Mohammed Ali', zegt hij, doelend op de periode waarin de bokser een come-back maakte nadat hij achter de tralies had gezeten wegens dienstweigering. 'Maar ik heb altijd voorvoeld dat ik pas na m'n veertigste echt tot bloei zou komen. Ik ben een schrijver, en voor schrijvers breken dan de beste jaren aan.'
Earle voelt zich zelfs eerder schrijver dan muzikant. Schrijver van songs, van verhalende liedteksten waarin liefde, dood, geweld en eenzaamheid genadeloos en vol mededogen met woorden worden vastgespijkerd. In zijn songs is het altijd menens, of de tekst nu met zware gitaren of vrolijke mandoline wordt ondersteund. Als Earle zingt dat hij zijn geliefde niet meer onder ogen durft te komen omdat hij Valentijnsdag is vergeten, of dat hij zelfs niet meer weet of hij wel afscheid heeft genomen toen hij haar verliet, dan weet je dat er geen woord is gelogen.
De schrijnendste proeve daarvan is CCKMP, waarin hij vanuit de krochten van de verslaving als een noodkreet de troost bezingt die herone hem biedt: Heroin is the only thing. The only gift the darkness brings. 'Dat lied maakt me doodsbang', zegt hij nu. 'Het is op een cassettebandje bewaard gebleven, maar ik kan me niet eens herinneren dat ik het opnam. Het stamt uit de periode dat ik zwaar verslaafd was. Zo klonk ik toen ik aan het sterven was.'
Sinds hij weer vrij man is, werkt Earle dagelijks aan zijn short stories. Mark Twain is zijn voorbeeld en het is niet zo vreemd dat 'de beatstuff', en dan vooral de pozie van Jack Kerouac, hem aan het hart is gebakken. Eind volgend jaar hoopt hij een eerste eigen bundel te kunnen publiceren. 'Het zijn meestal archasche verhalen. Raymond Carver is een favoriet van me. Maar zoals hij een bevroren stuk leven weet vast te leggen, dat kan ik niet. Ik schrijf traditioneel, met een begin en een einde.'
Volgt hij met zijn teksten en verhalen de voetsporen van zijn eigen leven? 'Ik geloof niet dat je alles zelf moet hebben meegemaakt om er over te kunnen schrijven. Mijn leven verloopt dramatisch, dat heeft niets met drugs te maken. Ik ben geen nerd en ook geen engel en zal dat ook niet worden. Overal waar ik kom heb ik invloed, elke plek heeft invloed op mij. Is dat een slechte plek, dan ben ik bad news, dan kan ik mezelf en de omgeving veel ellende berokkenen. '
Earle is het stadium voorbij dat hij elke morgen tegen de dope moet vechten. Maar hij moet zichzelf niet in verleiding brengen. Vroeger was Amsterdam de stad waar hij heen ging om tijdens Europese tournees te scoren. 'Ik hou van deze stad. Ik haat het om het te zeggen, want Amsterdam heeft veel meer te bieden dan die paar straten met dope, maar voor mij is dit gevaarlijke grond. Vandaag heb ik hier voor het eerst op m'n eentje durven rondlopen. Dat ging goed. Maar vannacht na het concert gaan we meteen door.'
Zou hij niet liever thuis in Nashville schrijven? Dat zou m'n leven rustiger maken, beaamt hij. Maar voor een man die op z'n vijftiende al met een gitaar door het land trok, is het moeilijk lang op n plek te blijven. Bovendien, Earle wordt steeds vaker gevraagd als producer en heeft zijn platenlabel E-Squared om aan te denken. Tournee zijn voor hem een betrouwbare bron van inkomsten. 'Ik heb alimentatie te betalen, m'n kinderen gaan naar school.'
Die avond geeft hij met zijn Dukes in Paradiso in tweenhalf uur een prachtige bloemlezing uit zijn liedboek. It's the first time I sold this mothafucka out, roept hij tevreden en bedankt z'n publiek daarvoor. 'En alsjeblieft, vergeet niet m'n platen te kopen. Dat transatlantisch telefoneren naar Nashville is duur.'

Foto
	Steve Earle in Paradiso. FOTO MERLIJN DOOMERNIK


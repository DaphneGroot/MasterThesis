	GroenLinks-kamerlid Rabbae vindt registratie etnische afkomst criminelen onzin 'We zwemmen al in de misdaadcijfers'
	Van onze verslaggever
Jan 't Hart
DEN HAAG
GroenLinks-kamerlid Mohammed Rabbae verzet zich tegen het vermelden van de etnische afkomst van criminelen. 'Ik ben helemaal niet genteresseerd in de hoogte van het percentage allochtonen dat crimineel is, of het percentage allochtonen onder criminelen' zegt Rabbae. 'Elke procent is er n te veel.'
- 5 Of 60 procent, dat maakt toch verschil?
'Dat is goed om te weten. Grosso modo is 30 procent van de gevangenen in Nederland - helaas, helaas - allochtoon. Dus: het huidige onderzoek is kennelijk al voldoende om dat te registeren. Maar n of twee procent verschil maakt niet meer uit. Het maakt het probleem niet minder ernstig of ernstiger.'
- Is het een ernstig probleem?
'Zeker, en we registreren en signaleren dat. Registratie heeft betekenis als het corrigerend werkt. Als Mustafa voor de tweede keer door de politie wordt opgepakt, moet de politie contact opnemen met zijn ouders. Hij moet dan weer op het rechte pad worden gezet. Hoe kunnen we dan met zijn allen gezamenlijk - de school, de ouders, de schoolbegeleidingsdienst -, hoe kunnen we hem dan helpen? Dat is waar het om gaat, d n heeft registratie zin.
'Maar heeft het ook zin om precies te weten welk percentage van een groep allochtonen crimineel is? Nee. Als Jantje of Mustafa twee keer met de politie in contact is gekomen, moet er actie komen. Allochtoon of niet.'
- Opvallend is dat juist de allochtonenorganisaties met dit voorstel komen. Bent u daar gevoelig voor?
'Ik begrijp de achtergrond. Zij stellen: als er dan problemen zijn met allochtone groepen, willen we ook exact weten om welk percentage het gaat. Dan kunnen we meten of beleid effect heeft. Dat begrijp ik wel.'
- Na het voorstel voor registratie van allochtonen bij bedrijven - om te controleren of bedrijven wel hun best doen allochtonen aan te stellen - schreeuwden de minderhedenorganisaties moord en brand. Nu gebeurt het omgekeerde. Wat is er gebeurd?
'Men kiest voor een offensievere aanpak. Ze willen af van het gezeur. Geen rare verhalen meer over allochtone groepen, problemen kunnen niet meer worden verdoezeld.'
- Wat is er dan tegen?
'Het gaat er niet om slechts een doel te schetsen, maar ook om er een vervolg aan te geven. Stel: er komt een registratie en dan blijkt: zo- en zoveel procent van de allochtonen in die wijk met die achtergrond is crimineel. Zijn we dan geholpen? Is die ene jongen dan geholpen? De wijkagent wist dat waarschijnlijk allang.'
- Hoofdcommissaris Nordholt van Amsterdam stelde het specifieke probleem van de Antilliaanse jongeren aan de kaak. Daarna kunnen individuele benaderingen volgen.
'Kennelijk is dat dus al bekend. Er zijn al genoeg instrumenten om problemen te herkennen. We zwemmen in de percentages en de rapporten. Ik ben niet langer genteresseerd in dat macroperspectief.'
- Het NCB wil dat de gegevens tijdelijk worden opgeslagen en dat men zich houdt aan de privacywetgeving.
'Dat zou mooi zijn. Maar al regelen we dat hier allemaal, dat is nog geen waterdichte garantie dat Mustafa later niets meer hoort van zijn vergrijpen. De vraag is: hoe ga je om met die registratie?
'Als Mustafa op zijn twaalfde jaar twee keer wegens diefstal is betrapt en hij wil een paar jaar later een plaats achter de kassa van Albert Heijn - toch een gevoelige plek - dan heb ik er geen vertrouwen in dat die gegevens over Mustafa strikt vertrouwelijk blijven.'


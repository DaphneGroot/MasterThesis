Herenthout.
Herenthout is een plaats en gemeente in de Belgische provincie Antwerpen. De gemeente telt ruim 8.500 inwoners en behoort tot het gerechtelijk kanton en kieskanton Herentals.
Toponymie.
Het oudste document over Herenthout dateert van 1186, waarin de naam "Herenholts" gespeld wordt, wat "bos van haagbeuken" betekent.
Geografie.
De gemeente heeft geen deelgemeenten en bleef onafhankelijk bij de gemeentelijke fusies.
Structuur.
De gemeente Herenthout maakt deel uit van het kieskanton Herentals, gelegen in het provinciedistrict Herentals, het kiesarrondissement Mechelen-Turnhout en ten slotte de kieskring Antwerpen.
Legislatuur 1995 - 2000.
Naar aanleiding van de gemeenteraadsverkiezingen 1994 werd de Volksunie omgevormd tot Eenheid.
Legislatuur 2007 - 2012.
Na de verkiezingsnederlaag van 2006 sloot de Herenthoutse Volkspartij (HVP) zich aan hij de nationale CD&V en volgde er een naamsverandering.
Legislatuur 2013 - 2018.
In de aanloop van de verkiezingen was er sprake van een kartel tussen Eenheid en N-VA. Eenheid koos er echter voor de eigenheid te bewaren en onafhankelijk op te komen. De sp.a kwam de verkiezingen op met de dorpslijst SAMEN, waarop ook enkele onafhankelijke kandidaten stonden. Lijstrekkers waren respectievelijk: Roger Gabriëls (GBL), Stijn Raeymaekers (Eenheid), Maurice Helsen (CD&V), Jan Van Dyck (SAMEN) en Ben Verhaegen (N-VA) Burgemeester is Roger Gabriëls (GBL). Hij leidt een coalitie bestaande uit Gemeentebelangen (GBL) en CD&V. Samen vormen ze de meerderheid met 12 op 19 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Bezienswaardigheden.
Herberg 't Schipke aan de Grote Nete
Evenementen.
Herenthout is bekend om zijn carnaval. In 1892 werd er voor het eerst gestoet in dit dorp, wat het tot één van de oudste carnavalstoeten van België maakt. Lang werd gedacht dat de stoet de oudste was. In 1978 bevestigde toenmalig minister van Nederlandse Cultuur Rika De Backer dat Herenthout de oudste georganiseerde vastenavondstoet van België heeft tot het tegendeel bewezen wordt. Intussen is gebleken dat de Halfvastenstoet van Maaseik nog ouder is. Deze wordt wel niet gereden met carnaval, maar met halfvasten, waardoor Herenthout wel de oudste vastenavondstoet heeft. Het carnavalgebeuren bezorgde Herenthout de bijnaam "stoetersdorp".
Religie en levensbeschouwing.
De rooms-katholieke parochies van de gemeente Herenthout vormen, samen met de parochies van Grobbendonk en Vorselaar, een federatie die deel uitmaakt van het dekenaat Zuiderkempen in het Bisdom Antwerpen.

 TWEEJARIGE CAO VOOR DE METAALNIJVERHEID IS ROND. 
 AMSTERDAM, 21 jan (Reuter) - De werknemers in de metaalnijverheid hebben een nieuwe tweejarige cao waarbij een structurele loonsverhoging van 5,75 procent is overeengekomen. 
 De 300.000 werknemers in de metaalnijverheid, waar onder meer de metaalbewerking, elektro, garages en carrosserie onder vallen, krijgen daarbovenop nog een eenmalige uitkering van in totaal 1,5 procent, aldus een bericht van de Industriebond FNV. 
 Bovendien komt er een vroegpensioen met een uitkeringsniveau van 90 procent bruto op de leeftijd van 61 jaar. 
 Werknemers kunnen ook kiezen voor om de pensioenleeftijd te verlagen tot 60 jaar door individueel atv-dagen te sparen. 
 Het akkoord tussen vakbonden en werkgevers in de metaalnijverheid werd in de vijfde ronde bereikt. 
 Andere punten uit het akkoord zijn: Het ziekengeld blijft op 100 procent en de zaterdag blijft een gewone vrije dag. 
 De cao voor de metaalnijverheid is de grootste in de marktsector. 
 - Redactie Amsterdam +020 - 504 5000. 
 (c) Reuters Limited 1997. 

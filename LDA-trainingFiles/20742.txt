Appelterre-Eichem.
Appelterre-Eichem is een deelgemeente van Ninove gelegen in de Belgische provincie Oost-Vlaanderen. Het bestaat uit de kern "Appelterre" en het gehucht "Eichem", tegenwoordig door lintbebouwing verbonden. Appelterre ligt in het zuidwesten, Eichem in het noordoosten, op de grens met Ninove.
De deelgemeente heeft een oppervlakte van 5,68 kmÂ². De plaats ligt in de Denderstreek. De zuidgrens wordt gevormd door de rivier de Dender.
Geschiedenis.
Een oudste vermelding van Appelterre gaat terug tot 1218 als "Aptres", een jaar later als "Apeltres". Uit 1238 dateert "Apeltren" en "Appelterre" vindt men al in 1257 terug. De naam bestaat uit "apel" of appel en "tre" of boom; het is dus een plaats waar appelbomen groeien. De naam Eichem vindt men al in 1142 terug. In een oorkonde uit 1317 vindt men "Eichghem". De naam zou samengesteld zijn uit de Germaanse delen "aik" of eik en haime of woonplaats; het dus een woonplaats bij de eik of bij een plaats waar veel eiken groeien.
De abdij van Ninove, het Sint-Gertruikapittel van Nijvel en ook het Sint-Janshospitaal van Gent bezaten er eigendommen en pachthoeven. Reeds in de 17de eeuw werd Eichem bij Appelterre gevoegd.
In de 19de eeuw werd het dorp bekend als tabaksdorp omwille van de tabaksteelt die er uitgroeide.
Sport.
In Appelterre speelt de voetbalclub K Eendracht Appelterre-Eichem.
Verkeer.
Ten zuiden van beide kernen loopt de spoorlijn Geraardsbergen-Ninove, met de stations van Appelterre en Eichem.
Demografische ontwikkeling.
Opm:1806 t/m 1970=volkstellingen; 1976, 2005=inwoneraantal op 31 december
Toerisme.
Door dit dorp loopt onder meer de fietsroute Denderende steden.

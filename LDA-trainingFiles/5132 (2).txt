Fazantachtigen.
De fazantachtigen ("Phasianidae") is een familie kleurrijke vogels. Tot deze familie behoren behalve de fazanten onder andere ook de kalkoen, kwartels, patrijzen, de pauw en de kip.
Een grote groep kwartels en hoenders uit Noord- en Zuid-Amerika die sterk op de fazantachtigen lijken, behoren niet tot deze familie, maar vormen een eigen familie: de Odontophoridae.
Verspreiding en leefgebied.
Het zijn bijna allemaal vogels van Eurazië en Australazië. Een paar geslachten komen uitsluitend voor in Noord- en Midden-Amerika zoals "Meleagris" (kalkoenen), "Bonasa" (kraaghoen), "Centrocercus" (waaierhoenders), "Dendragapus" (grauw- en blauw sneeuwhoen) en "Tympanuchus" (prairiehoenders) of zowel Noord-Amerika als Noord-Azië ("Lagopus" en "Falcipennis").
Taxonomie.
De familie fazantachtigen wordt soms onderverdeeld in onderfamilies zoals kalkoenen, patrijzen, kwartels, frankolijnen, pauwen en fazanten, maar over deze onderverdelingen bestaat geen consensus.
De familie telt 52 geslachten en 182 soorten.

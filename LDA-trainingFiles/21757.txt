Assimilatie (taalkunde).
Assimilatie is een fonologisch proces waarbij een klanksegment (in de regel een medeklinker) gedeeltelijk of volledig verbonden wordt met een naburige klank. Dit proces kan men zowel synchroon bekijken (direct, tijdens het spreken) als diachroon (als het definitieve resultaat van een historische ontwikkeling). Het tegengestelde proces van assimilatie wordt dissimilatie genoemd.
Concreet kan assimilatie gedefinieerd worden op basis van enkele distincties: "lokale assimilatie" tegenover "harmonie"; "progressieve" tegenover "regressieve assimilatie"; en "totale assimilatie" tegenover "partiële assimilatie". Twee ietwat apartere (en meer omstreden) verschijnselen zijn "wederkerige assimilatie" en "sandhi".
Lokale assimilatie en harmonie.
In eerste instantie wordt door linguïsten het onderscheid gemaakt tussen "lokale assimilatie" of "contactassimilatie" enerzijds, en "lange-afstandsassimilatie" of "harmonie" anderzijds.
Partiële en totale assimilatie.
Een derde onderscheid wordt gemaakt tussen "partiële assimilatie" en "totale assimilatie".
Wederkerige assimilatie.
Een beetje apart misschien staat wederkerige assimilatie. In dat geval beïnvloedt niet één klank een andere, maar beïnvloeden beide klanken elkaar (en is de assimilatie dus tegelijk progressief én regressief). Volgens Harttman en Stork (1972: 21) zou dat bijvoorbeeld het geval zijn bij de uitspraak van het Engelse woord ‘seven’ als [sebm]. Daar is de labiodentale [v] dan een bilabiale [b] geworden, en heeft die klank op zijn beurt de alveolaire [n] in een bilabiale [m] doen veranderen.
Sandhi.
Een iets complexer begrip is de term sandhi. Algemeen wordt onder sandhi "een verzamelterm voor fonologische regels die op de grens van twee woorden of morfemen optreden" verstaan. Binnen deze definitie is elke assimilatie dus zo goed als altijd een vorm van 'sandhi'. O.a. Smedts & Van Belle ([2011]: 53) maken echter het onderscheid tussen 'sandhi' of "uitwendige assimilatie" enerzijds (assimilatie over woordgrenzen heen) en "inwendige assimilatie" anderzijds (assimilatie op morfeemgrenzen binnen één woord). Nog anderen bestrijden dan weer überhaupt het gebruik van de term 'sandhi' in verband met assimilatie.
Referenties.
http://www.dbnl.org/tekst/neij002univ01_01/neij002univ01_01_0006.php.
Hierbij dient wel vermeld te worden, zoals Neijt aangeeft, dat degeminatie ook los van assimilatie kan voorkomen, wanneer bijvoorbeeld samenstellingen als 'muisstil' of 'spraakklank' met één medeklinker in het midden van het woord uitgesproken worden.

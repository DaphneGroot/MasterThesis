Indische antilope.
De Indische antilope, hertegeitantilope of zwarte bok ("Antilope cervicapra") is een antilope uit de familie der holhoornigen (Bovidae) van de open vlakten van India en Pakistan.
Kenmerken.
Hij wordt ook wel de Indische gazelle genoemd en is de snelste antilope van het Indische subcontinent. Het mannetje heeft geringde hoorns die spiraalsgewijs zo'n slag of drie, vier gedraaid zijn. Het mannetjes gezicht, nek en flank is zwart getekend, vandaar de naam, hoewel het vrouwtje eerder lichtbruin is. De buik is altijd wit, ook op dijen, snuit en rond de ogen is wit zichtbaar. De soort is bedreigd, doordat er te veel op het dier gejaagd is. De lichaamslengte bedraagt 120 cm, de schofthoogte 75 cm, de staartlengte 18 cm en het gewicht 32 tot 43 kg.
Leefwijze.
Zijn voedsel bestaat voornamelijk uit gras en graan. In het wild kan hij zo'n 18 jaar oud worden. Het dier kan zeer hard lopen en grote sprongen maken.
Verspreiding.
Deze soort komt voor in Zuid-AziÃ«, met name in sommige delen van India en in het westelijke deel van Pakistan op open vlakten. Ze kunnen daar grote schade aanrichten aan landbouwgewassen.

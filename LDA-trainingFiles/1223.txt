	STEALTH PIZZA
	STEALTH PIZZA Pizza's kunnen voortaan ook in de magnetron. Dankzij de technologie van de
Stealth-bommenwerpers ontstaat er toch een krokante bodem. Met geld van het Britse ministerie van Industrie is een metalen plaatje ontwikkeld dat is bekleed met materiaal dat straling met een hoge frequentie absorbeert. Het is in principe hetzelfde materiaal dat de Amerikaanse Stealth bommenwerpers onzichtbaar maakt voor radar. Maar onder de pizza heeft het de eigenschap dat het binnen een minuut opwarmt tot 200 graden, met een krokante bodem als resultaat.


Coitus a mamilla.
Tekening waarop geslachtsgemeenschap met de borsten wordt afgebeeld
Foto van geslachtsgemeenschap met de borsten
Coitus a mamilla betekent vrij vertaald "geslachtsgemeenschap met de borsten". "Mamilla" is Latijn voor "mijn lieveling" of "borsten". Hier is ook de term "mammen" of "memmen" van afgeleid (alleen in Nederland, in Vlaanderen heeft 'memmen' de betekenis van leuteren). Een andere eufemistische benaming is "Russisch (neuken)" of "borstneuken".
Bij coitus a mammilla wordt de penis van de man ingeklemd tussen de borsten van de vrouw, die zij bij elkaar duwt, waarna de man door bewegen een zaadlozing kan krijgen. Ook bij de vrouw kan dit een prettig gevoel oproepen, doordat haar borsten worden gestimuleerd. Door verschillen in de anatomie is coitus a mamilla niet voor alle vrouwen mogelijk.
Deze handeling is ook bekend als "cravate du notaire".
In het Duits wordt coitus a mamilla met "Spaans" aangeduid. "Russisch" betekent in het Duits een anale oliemassage zonder geslachtsverkeer.

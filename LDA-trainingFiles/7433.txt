Allahabad (stad).
Allahabad is een stad in India in het zuiden van de deelstaat Uttar Pradesh. De stad is gelegen in het gelijknamige district en heeft 990.298 inwoners (2001).
Geografie.
De stad ligt op het punt waar de rivieren de Ganges en de Yamuna samenvloeien en ten westen van Benares (Varanasi).
Geschiedenis.
De moderne vestiging werd gebouwd op de plaats waar de oude heilige stad Prayag lag. Allahabad werd in 1583 gesticht, als Al-Ilhahabad, door de Mogol-keizer Akbar.
Allahabad was de geboorteplaats van Jawaharlal Nehru en het Nehru-familielandgoed in de stad is nu een museum. De stad heeft meer ministers-presidenten geleverd dan elke andere stad in India.
Bedevaartsplaats.
Om de 12 jaar komen bedevaartgangers hiernaartoe om een bad te nemen in de Ganges. Zeker als de winter voorbij is, verwacht men grote drukte.

	De witte pensioenridder
	DE groot-inquisitrice van het Amerikaanse bedrijfsleven is een 38-jarige publiciteitsschuwe juriste, moeder van twee kinderen en fanatiek skister. In de directiekamers van giganten als General Motors, Walt Disney, Wal-Mart Stores en vergane glorie als Apple is Kayla Gillan een gevreesde naam.
Naar het hoofd van de juridische dienst van Amerika's grootste pensioenfonds, California Public Employee's Retirement Systems, CalPERS, in Sacramento wordt vanzelfsprekend zorgvuldig geluisterd. Hoe kan het ook anders als je samen met twee andere vrouwen het dagelijks beheer voert over een investeringsfonds van ruim 100 miljard dollar.
Het klinkt wat schooljufferig, maar Kayla Gillan deelt ieder jaar rapportcijfers uit aan de 1500 Amerikaanse ondernemingen, waarin de pensioengelden van n miljoen Californische ambtenaren zijn belegd. Bedrijven die ondermaats presteren krijgen een onvoldoende. Bedrijven die aandeelhouders behandelen als lastige teenagers kunnen ook rekenen op een slecht cijfer. Of, erger nog, een openbare afstraffing in de vorm van een persbericht, een afkeurende stem op een aandeelhoudersvergadering of de vervanging van een directeur of commissaris.
Anders gezegd: CalPERS probeert al meer dan tien jaar in de praktijk te brengen wat vorige maand een Nederlandse commissie onder leiding van oud-Aegon-voorzitter Jaap Peters heeft voorgesteld om de relatie tussen aandeelhouders en bedrijven te verbeteren. Het moet voor Peters, na raadpleging van de website van CalPERS, geen breinbreker zijn geweest om een lijstje aanbevelingen op te stellen. De overeenkomsten met de doelstellingen voor corporate governance van het Californische pensioenfonds zijn frappant.
Duidelijk is wel dat CalPERS aanzienlijk agressiever is dan Nederlandse institutionele beleggers of verenigingen van beleggers ooit zullen worden. Er is sprake van een financieel-economische kruistocht. Ondernemingen die simpele doch indringende vragen niet beantwoorden, worden publiekelijk afgestraft.
Leden van de raden van commissarissen en het bestuur van slecht presterende bedrijven worden op aandeelhoudersvergaderingen tot de orde geroepen. De vertegenwoordigers van CalPERS schrikken er niet voor terug complete directies weg te stemmen. Grote ondernemingen als GM en IBM hebben onder druk van CalPERS topdirecteuren en commissarissen vervangen. In de twaalf jaar dat het pensioenfonds actief aandeelhoudersschap bedrijft, speelden vertegenwoordigers van het fonds in 'boardroom revolutions' bij American Express, Kodak, Westinghouse, GM en IBM de rol van 'katalysator' - lees aanstichter.
Gouden parachutes voor slecht presterende managers, exorbitante salarissen, beschermingsconstructies tegen overnames, de zogenaamde gifpillen, zwijggeld, steekpenningen, ondoorzichtige structuren: CalPERS, en met name Kayla, is niet snel tevreden als zij denkt dat de belangen van de beleggers worden veronachtzaamd.
Wie de boosheid van CalPERS heeft opgewekt, is Michael Eisner, president-directeur van het Disney Concern. Eisner haalde eind vorig jaar Michael Ovitz, een Hollywoodse hot-shot, binnen om hem binnen een half jaar weer aan de kant te schuiven. Ovitz werd 'gecompenseerd' met een bedrag van 95 miljoen dollar. En passant maakt Eisner van de gelegenheid gebruik om zijn eigen contract te veranderen. Mocht Disney genoeg krijgen van Eisner, dan krijgt hij bij vertrek in ieder geval een cadeau van 195 miljoen dollar.
Die vorm van zelfverrijking ging zelfs veel Amerikanen, onder wie Kayla Gillan (jaarsalaris 98 duizend dollar), te ver. CalPERS schaarde zich vervolgens op haar voorspraak achter andere aandeelhouders van Disney, die tegen Eisner een proces hebben aangespannen. 'De uitkomst staat nog niet vast, maar het is een heel goed voorbeeld wat wij bedoelen met actief aandeelhoudersschap en corporate governance. Het is duidelijk dat dergelijke sweet-deals van Disney niet in het belang zijn van de onderneming en de aandeelhouders', vertelt woordvoerder Brad Pacheco.
Regelrecht gevreesd is de jaarlijkse publicatie van de lijst met tien slechtst presterende bedrijven. Apple ('een sterfhuis') stond dit jaar bovenaan, gevolgd door Reebok International. Publicatie van deze zwarte lijst mist zelden effect, want andere institutionele beleggers en Wall Street-firma's beschouwen dit als een alarmsignaal. In feite is de boodschap: folks wegwezen; verkopen die handel, voordat het te laat is.
@@0IER@@0W E HEBBEN niet de staf en de kennis om het bestuur van een bedrijf over te nemen, maar we kunnen wel denkkracht inhuren en adviezen geven. Het hele concept van corporate governance, dat wil zeggen goed bestuur, adquaat toezicht en het afleggen van verantwoording, heeft tot doel: geld maken voor onze leden op een zo goedkoop en efficint mogelijke wijze', zegt Pacheco.
Professor William Dale Crist, hoogleraar economie aan de California State University en voorzitter van de raad van toezicht van CalPERS, beschouwt aandeelhouders als de werkelijke eigenaren van een onderneming. Zij moeten waken over de lange termijnperspectieven van hun bezit.
Samen met de andere Amerikaanse pensioenfondsen heeft CalPERS in totaal vijf triljard dollar genvesteerd in de Amerikaanse en de wereldeconomie. Dit bedrag overtreft het totaal aan investeringen van alle banken in de VS.
'Het simpelweg verkopen van aandelen van een bedrijf dat slecht presteert is op lange termijn geen oplossing. Het is beter voor pensioenfondsen en voor de economie ons te gedragen als permanente eigenaren en niet als voorbij trekkende investeerders', aldus Crist in De Nederlandse Vennootschap.
Amerikaanse presidenten-directeur en voorzitters van de raden van commissarissen zijn, naar het evenbeeld van Michael Eisner, nog lang niet gewend aan deze assertieve benadering. Maar de minimumstandaarden van CalPERS vinden geleidelijk aan weerklank. Er is voor zover bekend geen bedrijf dat zich in het openbaar verzet tegen de campagne van CalPERS.
'Wij hebben op een aantal terreinen nog een lange weg te gaan. Neem de beloningen van directeuren en commissarissen. Geleidelijk aan worden die pakketten openbaar en gekoppeld aan de koers van de aandelen. Daardoor bereik je dat een stijging van de aandelenkoers niet alleen een goede zaak is voor de presidentdirecteur maar ook voor het CalPERS-fonds', zegt Pacheco lachend.
'De reacties in het bedrijfsleven zijn gemengd. We hebben natuurlijk een grote mond, maar we nemen in lang niet alle gevallen ook een grote stok mee'. Traditioneel zijn pensioenfondsen voorzichtige beleggers - een rendement van 13,3 procent in 1996 was voor CalPERS een historische topper - en niet altijd beschikt het fonds over voldoende stemmen in de aandeelhoudersvergadering. Dan wordt getracht congsies te sluiten met andere institutionele beleggers en worden de onafhankelijke leden in de raad van commissarissen benaderd. Niet voor niets is het afschaffen van dubbelfuncties en het benoemen van onafhankelijke commissarissen een prioriteit van CalPERS.
Niet altijd is CalPERS succesvol. Vooral in Philip Morris ontmoetten de Californirs een zeer sterke onderneming die niets wilde weten van de bemoeienissen van het pensioenfonds. U krijgt een mooi dividend uitgekeerd, onze jaarcijfers zijn schitterend en dat moet voldoende zijn, was de boodschap van de sigarettenmakers, nadat CalPERS had aangedrongen op meer openbaarheid en de aanstelling van een onafhankelijke commissaris.
@@0IER@@0
A LS de bottom-line geld maken is, dan moet ook de filosofie over aandeelhouders als permanente eigenaren te meten zijn in geldtermen. 'We verdienen ongeveer 150 miljoen dollar extra met onze programma's voor goed bedrijfsbestuur', zegt Pacheco. Uit studies van Wilshire Associates is gebleken dat, gemeten aan de Standard & Poor's 500 index, bedrijven die CalPERS volgt en tot actie maant gemiddeld 6,8 procent boven het gemiddelde presteren.
De kruistocht van CalPERS namens een miljoen ambtenaren is mogelijk met hulp van de staten, de federale regering en vooral de Securities and Exchange Commission. Regels van de SEC inzake openbaarheid en verantwoordingsplicht zijn in de afgelopen jaren veranderd ten gunste van institutionele en individuele beleggers.
Naast belangen in 1500 Amerikaanse ondernemingen heeft CalPERS genvesteerd in 2500 buitenlandse bedrijven. Het was slechts een kwestie van tijd voordat besloten werd de campagne uit te breiden naar het Verenigd Koninkrijk, Duitsland, Frankrijk en Japan. Ook in deze landen wordt, net als in Nederland, met een zekere urgentie gediscussieerd over de vraag op welke manier aandeelhouders meer gehoor en zeggenschap kunnen krijgen. In Engeland en Nederland worden de debatten gesmoord met argumenten als: de aandeelhouders willen alleen dividend en geen zeggenschap.
Als het aan CalPERS ligt, komt daar in de komende jaren verandering in. Pacheco: 'We willen eerst de situatie en de markten verkennen. Het gaat immers om totaal verschillende juridische systemen en vooral om andere culturen. In Amerika wordt anders gedacht over de rol van een bedrijf en over geld maken.
'Maar we zijn beslist van plan om in de komende twee, drie jaar met dezelfde tactieken bedrijven te helpen hun prestaties te verbeteren. We gaan ook in Europa beginnen met rapportcijfers, zwarte lijsten en rechtszaken'.
Europese bedrijven staan nog spannende tijden en interessante aandeelhoudersvergaderingen te wachten. Uiteindelijk waait alles wat in Californi wordt bedacht de oceaan over.

Foto
	Los Angeles, Californi FOTO BILL ROSS/ABC


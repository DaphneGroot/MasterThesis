Seanad Éireann.
De Seanad Éireann is het hogerhuis (of "Senaat") van de Oireachtas, het parlement van Ierland. De Senaat vergadert in Leinster House in Dublin.
Samenstelling.
Onder de Ierse Grondwet moet de algemene verkiezing van de Seanad niet later dan 90 dagen na de ontbinding van de Dáil Éireann (het lagerhuis) plaatsvinden. De verkiezing gebeurt onder het systeem van evenredige vertegenwoordiging. Lidmaatschap is open aan allen die ook voor de Dáil kunnen worden gekozen, maar een senator kan niet ook lid zijn van het lagerhuis. Omdat de minister-president 11 leden kan benoemen, heeft de regering altijd een comfortabele meerderheid in de Senaat. Het komt zelden voor dat een wet in de Senaat wordt afgewezen.
Mede hierom deed de regering in 2009 het voorstel de Senaat af te schaffen. Hierover vond in oktober 2013 een referendum plaats. Het voorstel van de regering werd tot veler verrassing met nipte meerderheid verworpen. De regering gaf na de gevoelige klap te kennen de uitspraak van de bevolking te aanvaarden

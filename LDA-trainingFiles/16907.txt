Pindarus.
Romeinse kopie van een Grieks origineel uit de 5e eeuw voor Christus, Museo Archeologico Nazionale di Napoli
Pindarus (of Pindaros Grieks: "Πίνδαρος", Nederlands, verouderd: "Pindaar") (522 v.Chr. – 443 v.Chr.) was een Grieks dichter.
Hij was van afkomst een aristocraat uit Thebe. Hij begon met dichten op 20-jarige leeftijd. Als Thebaans aristocraat heeft hij in zijn werk niet zoveel lof voor de heldendaden van de Grieken in de Perzische Oorlogen en voor het democratiseringsproces in zijn tijd.
Zijn dichtwerk werd in geheel Griekenland geroemd en, ondanks de zeer moeilijke vorm, tot in de Byzantijnse tijd als schoollectuur gebruikt. Door zijn faam raakte Pindaros verbonden aan de Pythische (Delphi) en de Olympische Spelen, waar hij de "epinikia" voor de overwinnaars dichtte. Dit bracht hem in nauwe relatie met vele "groten der aarde". Toen Alexander de Grote in 336 v.Chr. Thebe verwoestte, liet hij alleen Pindaros’ huis met respect behandelen.
Literaire werken: van geen enkele Griekse lierdichter is zoveel overgebleven

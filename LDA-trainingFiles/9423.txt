Lobith.
Lodewijk XIV trekt de Rijn over bij Lobith
Lobith is een Nederlandse plaats die bekendstaat als het punt waar de Rijn Nederland binnenstroomt op Rkm 863,4. Eigenlijk komt deze rivier binnen bij Spijk en daarna langs Tolkamer, en ligt Lobith niet eens langs de rivier maar iets verder naar het binnenland. Het is onderdeel van de gemeente Rijnwaarden in de provincie Gelderland.
Geschiedenis.
Lobith was een deel van de Pruisische gemeente Elten. Op 1 maart 1817 werd het gebied aan Nederland overgedragen, waarna er een voorlopige gemeente werd ingesteld met een burgemeester, maar zonder gemeentehuis en gemeenteraad. Dit in afwachting van de indeling van het platteland in gemeenten. Op 1 januari 1818 werd uit de gemeente Lobith en een deel van de gemeente Herwen de gemeente Herwen en Aerdt gevormd.
Bezienswaardigheden.
Ook op de markt staat de kerk van de rooms-katholieke St.-Willibrordusparochie. Jaarlijks (op de zondag tussen Hemelvaart en Pinksteren) vertrekt vanuit deze kerk, onder grote publieke belangstelling, om precies 12.00 uur de traditionele sacramentsprocessie door het dorp. In hetzelfde weekend vinden dan in het centrum van het dorp de jaarlijkse kermis en het schuttersfeest plaats. Lobith kent twee schutterijen: het Schuttersgilde Eendracht Maakt Macht opgericht in 1648 en "Schutterij Excelsior" opgericht in 1924.

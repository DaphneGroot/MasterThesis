Meewerkend voorwerp.
Het meewerkend voorwerp is in de redekundige ontleding het zinsdeel dat de door middel van het gezegde uitgedrukte handeling niet rechtstreeks ondergaat (zoals het geval is bij het lijdend voorwerp), maar hierin de rol van ontvanger of beoogde heeft.
Voorbeelden.
De door middel van het werkwoord "geven" uitgedrukte handeling heeft hier direct betrekking op "een boek" (het lijdend voorwerp). Indirect heeft de handeling ook betrekking op "Klaas". "Klaas" is daarom het meewerkend voorwerp.
De door middel van het werkwoord "geven" uitgedrukte handeling heeft rechtstreeks betrekking op "een pak slaag" (het lijdend voorwerp). Indirect heeft de handeling van het geven ook betrekking op "Tim", het meewerkend voorwerp.
Markeringen.
In talen waarin naamvallen een belangrijke rol spelen (synthetische talen) wordt de grammaticale functie van meewerkend voorwerp overwegend door middel van de datief weergegeven. In meer analytische talen – zoals het Nederlands – wordt de functie van meewerkend voorwerp uitgedrukt met behulp van al dan niet weglaatbare voorzetsels (in het Nederlands zijn dit "aan" en "voor"), of door de plaats van het meewerkend voorwerp in de zin, waarbij alleen de persoonlijke voornaamwoorden meestal ook flexie kennen.

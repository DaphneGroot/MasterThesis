Sint-Lambrechts-Woluwe.
Sint-Lambrechts-Woluwe (Frans: "Woluwe-Saint-Lambert") is een plaats en gemeente in het Brussels Hoofdstedelijk Gewest. De gemeente telt ruim 54.000 inwoners. Het is een rijke en vrij residentiÃ«le gemeente.
De gemeente grenst in het zuiden aan Sint-Pieters-Woluwe, in het westen aan Etterbeek, Schaarbeek en Evere, en in het noorden en oosten aan de Vlaamse gemeente Zaventem en een klein stukje van de faciliteitengemeente Kraainem.
De plaats dankt haar naam aan haar beschermheilige, de heilige Lambertus van Maastricht, en aan het riviertje de Woluwe.
Geschiedenis.
In de 11de eeuw werd een deel van de beboste linkeroever van de Woluwe ontbost en vrijgemaakt voor akkerbouw. In de 12de eeuw is er voor het eerst sprake van het dorp "Woluwe".Aan het einde van de 12de eeuw wordt de parochie van Sint-Lambrecht opgericht. De oude kern van het naburige Sint-Pieters-Woluwe ligt slechts 400m verwijderd van de historische kern van Sint-Lambrechts-Woluwe.
Representativiteit.
Voor Sint-Lambrechts-Woluwe, net zoals voor de andere gemeenten van het Brussels Hoofdstedelijk Gewest, geldt dat het aantal kiezers in verhouding tot het aantal inwoners erg laag ligt, zowel absoluut als in vergelijking met de rest van het land. Dit is het gevolg van het hoge aandeel niet Belgische inwoners (ook al kunnen deze onder bepaalde voorwaarden over gemeentelijk stemrecht beschikken). Daarnaast ligt ook het aantal kiezers dat niet komt opdagen, ondanks de stemplicht, erg hoog zodat het totaal aantal uitgebrachte stemmen, inclusief ongeldige en blanco, in de 19 gemeenten van het gewest slechts 44,66% van het aantal inwoners bedraagt. Sint-Lambrechts-Woluwe scoort beter met een verhouding van 49,03% uitgebrachte stemmen/inwoners.
Bestuur 2007-2012.
Het bestuur van Sint-Lambrechts-Woluwe bestaat uit de Lijst van de Burgemeester (LB) van FDF-boegbeeld Olivier Maingain die de absolute meerderheid behaalde.
De Tuinwijk Kapelleveld.
Deze tuinwijk heeft zijn naam te danken aan het "Kapelleveld" (Kapel op het veld), dat zich bij de kapel van Lenneke Mare bevindt.

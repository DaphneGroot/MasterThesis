	PERSOONLIJK
	SELMA KLEIN ESSINK, conservator van het Van Abbemuseum in Eindhoven, is afgelopen zaterdag op 38-jarige leeftijd overleden. Donderdag is ze begraven. Klein Essink bereidde een tentoonstelling van werken van Karel Appel in Japan voor, was betrokken bij de KunstRAI in 1987, organiseerde tentoonstellingen in Slot Zeist en assisteerde bij de Biënnale van Venetië in 1988. Ook in het Van Abbe bracht zij vele tentoonstellingen tot stand.


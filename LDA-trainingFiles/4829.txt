	Ingewikkelde capriolen bij Cirque du Soleil
	Alegr¡a door Cirque du Soleil. Regie: Franco Dragone. 6 maart, Amsterdam. Herhaling tot en met 3 mei.
De titel van de nieuwe show, Alegr¡a, geeft al aan dat het Canadese Cirque du Soleil streeft naar niets minder dan het allerhoogste. Vervoering en extase, dat betekent het Spaanse Alegr¡a en wie zijn publiek dergelijke sensaties in het vooruitzicht stelt, moet flink zelfverzekerd of overmoedig zijn.
Zelfverzekerd mag Cirque du Soleil zijn. In de dertien jaar van zijn bestaan hebben tien miljoen mensen een show van het gezelschap gezien en werd het, waar het ook neerstreek, bijkans bedolven onder lovende kritieken. Ook Europa, dat in 1995 voor het eerst met het circus kon kennismaken, viel voor de geraffineerde mengeling van dans, acrobatiek, computergestuurde lichteffecten en live rockmuziek die de show Saltimbanco kenmerkte.
Met de herinnering aan Saltimbanco in het achterhoofd, vraag je je v¢¢r de premire van Alegr¡a af of het overrompelende en wervelende spektakel van de vorige show nog wel te evenaren is.
De eerste stroeve minuten van Alegr¡a nemen die twijfel niet weg. De band, waarin slagwerkers, een accordeon en twee zangeressen de boventoon voeren, speelt een loom liedje. Acrobaten en potsenmakers lummelen rond op het podium en pronken parmantig met hun oogverblindende kostuums. Alsof er is gegrabbeld in filmmateriaal van Fellini: zo oogt het en klinkt het. En zo duidelijk ontbreekt er een dramatische opbouw die de opening spannend kan maken.
De twee trapeze-acrobaten die als eersten hun kunsten mogen tonen, kunnen het lichte onbehagen niet wegnemen. Synchroon zwieren zij door de nok van de tent - tot n van hen bevangen lijkt te worden door faalangst en het ritme van het duo verstoord raakt.
D t voedt het gevoel van onbehagen niet, want juist door foutjes blijf je ervan doordrongen hoe uitzonderlijk moeilijk de capriolen zijn die Cirque du Soleil laat zien. Dat inzicht komt later in de show nog goed van pas. Wat wel stoort is dat de act weinig afwijkt van wat willekeurig welk circus al duizend keer heeft gepresenteerd.
Alegr¡a gaat pas echt boeien als een groep acrobaten zich in razend tempo stort op de X-vormige trampoline die tot alle uiteinden van het podium reikt. Als sprinkhanen zweven ze boven de piste, duiken over elkaar heen en onder elkaar door. Het is dansen en turnen tegelijk, en aan de zwaartekracht hebben ze maling. Ook de voornamelijk Russische artiesten die elegante sprongen en salto's maken boven de uiterst smalle, verende balken waarop ze zich afzetten en landen, verbluffen door het ogenschijnlijke gemak waarmee ze zich bewegen.
De imponerende verrichtingen van de Russen zijn maatgevend voor het merendeel van wat Alegr¡a vervolgens in acrobatisch opzicht heeft te bieden. Er volgen nog twee trapeze-acts; een solo van de Brit Paul Bowler, die een luchtdans opvoert met het geraamte van een kubus en daarin gewichtloos lijkt te zweven, en die van The Flying Levs: ze zwieren over de volle breedte van de tent, aan elkaars armen en benen. Het tempo is hoog, de patronen zijn razend ingewikkeld.
Van uitzonderlijk hoog niveau zijn de verrichtingen van de slangenmensen in het gezelschap. Twee Mongoolse contorsionisten krommen hun lichamen, steeds op hun handen staand, in de meest onwaarschijnlijke poses. De Russische Elena Lev doet hetzelfde, maar weet daarbij ook nog glinsterende hoepels rond haar lichaam hoog te houden, zodat zij omringd lijkt door een halo. De indruk dat hier geen mens, maar een bovennatuurlijk schepsel op het podium staat, wordt nog versterkt door de serene, bijna onbewogen uitdrukking op haar gezicht.
De acrobaten geven een indrukwekkende demonstratie van waartoe een - uitzonderlijk goed en van kindsbeen af getraind - mensenlichaam in staat is. Met hun lenigheid weten zij te ontroeren. Hoe afgunstig de toeschouwer ook kan zijn op zo veel lichaamsbeheersing, de bewondering wint ruimschoots.
Vooral de lichaamskunstenaars maken Alegr¡a tot een succes. Soms zijn de clowns die met hun fratsen de verrichtingen van de acrobaten relativeren humoristisch. Maar vaker zijn hun grappen belegen - zoals: met armen en benen langdurig verstrikt raken in twee stoelen - en halen ze de vaart uit het programma. De band is verdienstelijk, maar de muziek zelden zo aanstekelijk als bij Saltimbanco.
In een aantal opzichten betoont Cirque du Soleil zich met Alegr¡a overmoedig. Maar het hart van de voorstelling, de acrobatiek, weet je uiteindelijk toch in vervoering te brengen.
Arno Haijtema


Foto
	De Amerikaanse vuurdanser Lisiate Tuione in Alegr¡a. FOTO MARCEL MOLLE - DE VOLKSKRANT


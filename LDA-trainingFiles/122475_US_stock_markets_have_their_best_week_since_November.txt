Amerikaanse beurzen beleven beste week sinds november

13-Mar-09

Wall Street heeft zijn beste week gehad sinds november 2008 na een vierdaagse opleving waarin de indexen op weekbasis meer zijn gestegen dan in de afgelopen vijf maanden. 

De grote indicatoren in de NYSE zetten een stijging van zo’n 10 procent neer. 
Dit was voornamelijk te danken aan het feit dat de bankaandelen stegen en zo zorgen over de economie verlichtten. 
De Dow Jones Industrial Average (INDU) sloot op 7223,98, en stijging van 54 punten ten opzichte van 12 maart 2009. 
De S&P 500 Index sloot op 756,55, een winst van 6 punten, en de NASDAQ Composite liet een stijging van 5,40 zien en sloot daarmee op 1431,50. 
De opleving begon eerder deze week na het nieuws van Citigroup Inc. over het beheer van de winst in de eerste twee maanden van het jaar. 
Dit nieuws kalmeerde de angst over het instorten van ’s lands grote financiële instellingen na het falen van Lehman Brothers in september. 
Er werd meer goed nieuws gebracht door Bank of America Corp. En JPMorgan Chase & Co., die meldden dat ze dit jaar winst hebben geboekt. 
Het was een gemengde dag voor de financiële sector, waarop farmaceutische bedrijven wat wonnen, evenals General Motors en Berkshire Hathaway, waardoor de indices ook stegen. 
De koers van de Amerikaanse dollaar daalde ten opzichte van andere valuta maar de goudprijzen stegen.
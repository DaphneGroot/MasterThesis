 KAMER STEMT VERHOGING TABAKSACCIJNS AF - ANP. 
 DEN HAAG, 29 okt (Reuter) - Een Kamermeerderheid heeft vandaag een motie van de VVD tegen de door het kabinet voorgestelde accijnsverhoging van 50 cent per pakje aangenomen, zo meldt het ANP. 
 Het kabinet loopt hierdoor 200 miljoen gulden mis. Volgens de VVD moet de regering dit bedrag compenseren met een iets mindere verlenging van de eerste inkomstenbelastingschijf. 
 Het kabinet wil het roken onder jongeren terugdringen. Een van de maatregelen was om de accijns van sigaretten en shag te verhogen. Een hoge prijs zou jongeren afschrikken maar de VVD gelooft hier niet in. 
 (c) Reuters Limited 1996. 

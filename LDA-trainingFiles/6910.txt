Lindsay Davenport.
Lindsay Davenport (Palos Verdes (Californië), 8 juni 1976) is een Amerikaanse professionele tennisster, die vanaf eind jaren 90 van de 20e eeuw tot en met begin 2006 in de toptien stond.
Carrière.
Haar hoogste notering op de enkelspelranglijst was de nummer 1-positie. Die veroverde zij in 1998 voor de eerste maal. Davenport veroverde tijdens haar carrière 51 titels in het enkelspel en 36 titels in het dubbelspel. Zij won drie grandslamtitels in het enkelspel en in het dubbelspel. Naast deze grote overwinningen behaalde zij in Atlanta in 1996 ook olympisch goud door in de finale de Spaanse Arantxa Sánchez Vicario te verslaan.
Op 14 december 2006 kondigde zij haar afscheid aan. Davenport speelde in 2006 weinig wedstrijden wegens een rugblessure. Zij was op dat moment tevens in verwachting van haar eerste kind, zoon Jagger Jonathan, van wie zij op 10 juni 2007 beviel.
Op 18 juli 2007 maakte Davenport bekend dat zij terugkeerde naar het proftennis. Meteen na haar terugkeer won zij op 16 september 2007 het WTA-toernooi van Bali. Begin 2009 maakte zij bekend niet deel te nemen aan de Australian Open omdat ze zwanger was van haar tweede kind, dochter Lauren Andrus, die op 27 juni 2009 geboren werd.
In 2010 keerde ze voor korte tijd terug naar het proftennis. Na nog twee dubbelspeltoernooien te hebben gespeeld, beëindigde ze haar loopbaan als actief tennisspeelster.
In 2014 werd zij opgenomen in de prestigieuze internationale Tennis Hall of Fame.
Enkelspel.
N.B. "g.t." = geen toernooi, "l.c." = lagere categorie

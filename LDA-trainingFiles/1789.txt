	Unilever gaat uitbreiden in Mexico
	Van onze verslaggever
AMSTERDAM
Unilever gaat uitbreiden in Mexico. Het Brits-Nederlandse concern gaat deelnemen in twee ijsproducenten en in een distributeur van diepvriesproducten. De drie participaties komen terecht in een nieuwe houdstermaatschappij, een volle dochter van Unilever. Die nieuwe onderneming is goed voor een omzet van 128 miljoen gulden.
Unilever neemt onder meer een belang van 50,1 procent in Helados Holanda, de sterkste partij op ijsgebied in Mexico.


Paul van der Sterren.
Paul van der Sterren -foto Dimitri-
Paul van der Sterren (Venlo, 17 maart 1956) is een Nederlandse schaakgrootmeester (GM). Hij werd meester in 1979 en grootmeester in 1989. Hij deed 25 maal mee aan het Nederlands kampioenschap en wist dat tweemaal, in 1985 en 1993, te winnen. In 1993 eindigde hij bij het Interzone-toernooi van Biel als gedeeld tweede en plaatste zich daarmee voor de kandidatenmatches. Hij verloor de kwartfinale van Gata Kamsky. Van 1982 tot 2000 speelde hij acht maal mee het het Nederlandse Olympiadeteam, waarbij hij altijd minstens 50% scoorde. In 2001 stopte hij met wedstrijdschaken.
Rond 2005 publiceerde hij het driedelige "De wereld van de schaakopening". In 2010 maakte hij zijn comeback in de KNSB-competitie voor schaakvereniging Caissa in Amsterdam. Eind 2011 verscheen zijn sportieve autobiografie "Zwart op wit. Verslag van een schakersleven".

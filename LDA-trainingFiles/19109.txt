Eemnesserpolder.
De Eemnesserpolder of Eemnesser polder is een weidegebied in de provincie Utrecht dat begrensd wordt door de A1, de Wakkerendijk, de Meentweg in Eemnes, het Gooimeer en de rivier de Eem. Het gebied is rijk aan weidevogels als kieviten, grutto's, kluten, scholeksters en tureluurs. In de winter bevolken veel ganzen en zwanen het gebied. Onderdeel van het gebied is het weidevogelreservaat Eemland.

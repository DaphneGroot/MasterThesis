	Bijklussen
	'Dat bijklussen wat ik doe, is wat iedereen met een bijstandsuitkering doet. Sommige jaren stelt het niets voor, dan verdien ik gemiddeld zo'n honderd gulden per maand erbij. Daar kan ik redelijk van leven. Afgelopen jaar heb ik bij iemand een heel huis opgeknapt, nieuwe vloeren, keuken erin. Twintig uur per week gewerkt, voor twintig gulden per uur. Ik werk niet hard, maar wel heel conscintieus. Heeft me vier-  vijfduizend gulden opgeleverd. Daar ben ik deze zomer eens goed van op vakantie geweest met een vriend.
Het moet wel als je niet sociaal gesoleerd wilt raken. Zo'n minimumuitkering is echt te laag. Als iemand je uitnodigt een biertje te gaan drinken, moet je nee zeggen. Ik kan er niet tegen op andermans zak te teren. Als je jong bent, is het normaal je te laten trakteren, maar op je vijftigste is dat toch wat sukkelig.
Ik leef behoorlijk gesoleerd en dat heeft met geld te maken. Ik drink liever thuis een flesje wijn. Daaraan gaat al een flink deel van m'n uitkering op, aan sigaretten en wijn. Ik heb toch m'n onderhoudsdosis nodig van een fles per dag. En zo'n uitkering is berekend op twee glaasjes op zondag. Normaal drink ik niet in het caf, maar als ik wat heb bijverdiend, is het eerste wat ik doe mensen opzoeken om ergens wat te gaan drinken. Dan voel ik me weer een sociaal wezen.
Ik heb lang het gevoel gehad met dat bijklussen dat het niet in orde is, maar daar heb ik me overheen gezet. Ik ga niet zielig in een hoekje zitten als het niet hoeft. Ik ben een deugdzaam burger, als je het zo wilt noemen, zwart rijden in de tram doe ik niet, dat moet je gewoon betalen. Ik maak geen schulden en vind het belasting- en uitkeringsstelsel op zich goed.
Die Van der Valken zijn natuurlijk boeven, geldwolven, die je niet hard genoeg kunt aanpakken. Ik ken iemand die een WAO-uitkering heeft van vijftigduizend per jaar netto, en er met zwartwerken vijftigduizend bij verdient, dus samen een hoogleraarsalaris. Dat kan natuurlijk niet, dat is domweg schandalig.
Maar er is een hele categorie mensen, waartoe ik mezelf ook reken, kleine zelfstandigen en mensen met een minimumuitkering, die gewoon niet zo handig en slim zijn en die het niet redden zonder een beetje te sjoemelen met de regels. Dat heeft niets met geldzucht of inhaligheid te maken. Zo extreem is dat niet.
Ik kan me ook best voorstellen dat een klein restaurant of caf zwarte werknemers in dienst heeft, omdat ze anders het hoofd niet boven water kunnen houden. Misschien zijn de salarissen inderdaad te hoog, zoals wel gezegd wordt. Tachtig jaar geleden was arbeid zo goedkoop dat er onbeperkt gebruik van gemaakt kon worden. Dat is nu anders. Bovendien is het zo'n papierwinkel om iemand wit in dienst te nemen, dat je voor elke werknemer bijna een boekhouder nodig hebt. Je kent toch die hilarische verhalen van mensen die een witte werkster in dienst willen nemen. Dat is zo'n bureaucratische rompslomp dat niemand eraan begint.
Ik kon zelf eens een klus doen bij een stichting die het alleen maar wit wilde. Naar de sociale dienst gebeld om te vragen of en hoe dat kan. Maar ze vroegen meteen om mijn registratienummer. Ik zeg: dat geef ik niet want ik wil alleen maar inlichtingen. Maar ik had m'n naam al gezegd en ze hadden het registratienummer zelf al in de computer opgezocht. Ze zeiden dat ze met onmiddellijke ingang een onderzoek naar me gingen instellen. Je wordt meteen als crimineel, zwartwerker beschouwd. Dat is me twee keer overkomen. Bij de sociale dienst heerst op het ogenblik een heel beroerde cultuur. Zolang die uitkering hetzelfde blijft, is er niets aan de hand. Maar elke administratieve handeling is er een te veel en kost alleen maar geld. Mensen zouden misschien best wat bijverdiensten willen opgeven, maar dat geeft zo'n gedonder. Toen ik bij de sociale dienst niet verder kwam, heb ik mijn vraag aan de belastingdienst voorgelegd. Die waren heel redelijk, maar zeiden ze, dat is veel te ingewikkeld meneer, daar moet u niet aan beginnen, dat komt gewoon niet voor.
Ik heb eigenlijk m'n hele leven al van een uitkering geleefd. Dat begon begin jaren zeventig na wat mislukte studies, aan de TH in Delft en de Universiteit van Amsterdam. Het is waar dat het juist in die tijd makkelijk werd om aan een uitkering te komen. Er heerste geen taboe op. Carrire maken was burgerlijk. We konden met weinig geld toe. Er gebeurde zo veel, we experimenteerden liever met lsd.
Toch geloof ik niet dat die periode bepalend is geweest voor m'n verdere leven. Ik miste gewoon de sociale behendigheid die nodig is om naar behoren te functioneren. Ik was een dromer, een watje zoals ze dat tegenwoordig noemen. Ik was niet stressbestendig, sloeg te snel op tilt. Karakterfoutje of iets in de opvoeding.
Dat zwart werken is uit nood geboren, ik zie niet hoe dat anders zou moeten. Voor mensen als ik die niet in een normaal verband kunnen meedraaien, zou er de mogelijkheid moeten zijn wat meer scharrelachtig aan inkomen te komen. Het probleem is dat de overheid zo graag overzichtelijke werkverhoudingen wil. Als ze ruimte zouden creren voor wat gerommel in de marge, zou het misbruik afnemen.
Ik heb wel eens een tijdje van het klussen geprobeerd te leven, ik wilde geen uitkering meer, maar dat was echt hongerlijden. Wit zou ik trouwens 45 gulden per uur moeten vragen, en dat heeft niemand er voor over. Daarna heb ik enkele jaren voor iemand een boerderijtje in Brabant verzorgd, waarvoor ik betaald kreeg. Sindsdien zit ik al weer tien jaar in de bijstand.
Nu denk ik: laat de maatschappij blij zijn dat ik niet in het gekkenhuis ben beland. Want dat kost meer dan wat bijverdienen naast een uitkering.'
Frits van Veen

Foto
	FOTO MICHAEL FERRON


	Musical met geleende ideetjes krijgt pas na de pauze gezicht
	Catherine van Seth Gaaikema (tekst) en Klaas van Dijk (muziek). Regie: Elmar Ottenthal. Stadttheater Aken. Tot 15 september.
De vrouwen in de verhitte wasserij verzorgen een prachtig ritmisch openingsconcert met het tikken van de stukken zeep, schrobben en strijken. Zij zingen fanatiek dat Frankrijk gereinigd moet worden en dat het koningszwijn moet vertrekken. Seth Gaaikema op het revolutionaire pad.
Naast zijn cabaretactiviteiten heeft Seth Gaaikema ook nog een musicalleven. Als student in de jaren zestig verbaasde hij iedereen met zijn inventieve vertaling van My Fair Lady. Lof kreeg hij later voor vertalingen van Kiss me Kate, Les Misrables en Miss Saigon.
Als musicalschrijver heeft hij tot nu toe een minder gelukkige hand gehad. Swingpop (1978) en Publiek (1986) waren geen klappers en De Drie Musketiers heeft het podium niet eens gehaald, omdat Joop van den Ende niet zat te wachten op n¢g een historisch kostuumstuk na Les Misrables en Cyrano.
Met zijn nieuwste werkstuk Catherine, gebaseerd op het blijspel Madame Sans-Gne van Victorien Sardou, is Gaaikema uitgeweken naar Aken. Het Stadttheater heeft na de succesvolle serie met Gaudi de smaak te pakken en wil elke zomer een nieuwe musical produceren met honderd speelbeurten. Gaaikema hoopt dat in Aken zijn victorie begint en de zegetocht in Nederland kan worden voortgezet.
Catherine is een wasvrouw die haar achtergrond nooit verloochent, al schopt zij het na de Franse Revolutie tot hertogin van Dantzig en wordt zij geconfronteerd met Napoleon. Een variant op het bloemenmeisje-thema uit My Fair Lady.  De strakke soldaten-choreografie komt in de buurt van plagiaat.
De eerste helft kent naast de opening met de wasvrouwen een aantal aardige momenten. De breiende vrouwen die zich vergapen aan de guillotine hebben van Klaas van Dijk intrigerende, mysterieuze muziek gekregen. Ook heeft men niet kinderachtig gedaan met de decors.
Toch overheerst de teleurstelling door de traagheid en de overbodigheid van een aantal scnes, een paar slome liefdesduetten en het leentjebuur spelen.
Na de pauze krijgt de musical wl een eigen gezicht, met leuke reggea- en rock-elementen. Het begint met een hilarische scne waarin de broers en zusters van keizer Napoleon als een zooitje ongeregeld aan tafel in de spaghettipan duiken, terwijl ze Napoleon helemaal gek maken met hun eisen, die bij de 'majesttischen Mafia' passen.
De Nederlandse Maya Hakvoort, die in de eerste helft al had bewezen de beste zangstem van het gezelschap te hebben, blijkt uitstekend uit de voeten te kunnen met humoristisch-felle, cabaretekse teksten. Zij zorgt met het lied Ihr Mnner voor het hoogtepunt van de avond. Dan trekt Van Dijk alle registers open zonder pompeus te worden. Gaaikema hekelt op verfijnde wijze het macho-gedrag van omhooggevallen heersers, en Hakvoort doet met haar zang en houding Napoleon verschrompelen tot een n¢g kleiner mannetje.
Maya Hakvoort is in Nederland alleen in de marge aan bod gekomen. Via Gaudi in Aken, haar eerste grote rol, en Elizabeth in Wenen, is zij in Catherine terecht gekomen. Haar kostje lijkt gekocht. Catherine ontwikkelt zich gaandeweg tot een geestig feministisch pamflet. Helaas is het slot weer iets te obligaat met al die Freiheit, Gleichheit und Brderlichkeit.
Als de eerste helft nog eens flink onder handen wordt genomen, dan hoeft het over drie maanden met Catherine niet afgelopen te zijn. De decors van het Akense Stadttheater passen zeker in de gemiddelde Nederlandse schouwburg en de uitstekende hoofdrolspeelster is er ook al.
Patrick van den Hanenberg


 NIB'S PARNIB NEEMT BELANG IN QCM. 
 DEN HAAG, 10 sept (Reuter) - Parnib Holding, het participatiebedrijf van de Nationale Investeringsbank (NIB), zei op maandag dat het een belang heeft genomen in QCM Private Equity Fund. maar kon geen percentage noemen. 
 QCM is een jong bedrijf dat zich richt zich op middelgrote en grote management buy-outs in Duitsland en omringende landen. 
 Ook het ABP in Heerlen heeft een belang in QCM genomen. 
 Het belang van Parnib in QCM hing af van het aantal toezeggingen dat het fonds ontving, zei een NIB-woordvoerder. 
 "Wij kunnen geen exact percentage noemen", zei hij. 
 In juni voerde QCM de eerste - en tot nu toe enige - investering uit met de buy-out van SAIA-Burgess Electronics, een onderneming met vestigingen in Duitsland en Zwitserland die in handen was van Williams Holdings Plc. 
 QCM Private Equity Fund wordt geadviseerd door Quadriga Capital in Frankfurt. Die laatste organisatie kan worden beschouwd als een van de meest ervaren investment-organisaties welke in de Duitse markt actief zijn, zei Parnib. 
 De overige aandeelhouders van QCM Private Fund zijn SBC Equity Partners, een dochteronderneming van Swiss Bank Corporation en Financiere Saint Dominique, een dochteronderneming van Credit National in Parijs. 
 Parnib ziet de deelneming als een belangrijk onderdeel van de verdere opbouw van haar internationale activiteiten. 
 De NIB-dochter is actief vanuit een eigen vestiging in Belgie sinds 1993 en met joint ventures en samenwerkingsverbanden elders in West Europa. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

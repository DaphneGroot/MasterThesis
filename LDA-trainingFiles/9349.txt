Seksueel fetisjisme.
Seksueel fetisjisme is een vorm van fetisjisme waarbij seksueel genot wordt beleefd aan bepaalde voorwerpen of rituelen. Het is een ondertak van de parafilie.
Concept.
Een fetisjist(e) raakt opgewonden wanneer hij/zij – in gedachten, via allerlei media of in het echt – geconfronteerd wordt met de desbetreffende fetisj. Er bestaat dan ook veel pornografie specifiek gericht op de verschillende soorten fetisjen.
Het komt geregeld voor dat fetisjisten er pas op latere leeftijd achter komen dat ze niet de enige zijn. Vaak wordt er een link gelegd met ervaringen die zijn opgedaan in de jeugd. Een voorbeeld hiervan is dat als een jongen een dominante moeder heeft gehad die vaak hooggehakte laarzen droeg, de betreffende jongen hier later een fetisj aan overhoudt.
Het internet heeft door middel van anonieme forums en discussiegroepen een grote bijdrage geleverd aan het zelfbewustzijn van fetisjisten, zeker in het geval van de meer zeldzame fetisjen. Vaak is er een verband met de verschijningsvormen van sadomasochisme.
Voorwerpen.
Voetfetisjisme. Illustratie door Martin Van Maele
Gebruik.
Fetisjobjecten kunnen onder andere geknuffeld, gestreeld, gelikt, geroken en, in geval van kledingstukken, gedragen worden. Het geeft de fetisjist een bepaalde opwinding of fijne gevoelens, die tot extase kunnen gaan. Ook masturbatie met de objecten kan tot de uitingen behoren.

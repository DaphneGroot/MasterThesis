County Meath.
Meath (Iers: "An Mhí") is een graafschap in Ierland, en ligt in de provincie Leinster. Het heeft een oppervlakte van 2342 km², en een inwonertal van 184.135 (2011). De hoofdstad is Navan (in het Iers An Uaimh), het bestuurlijke centrum is Trim. Een belangrijke toeristische plaats is Kells, met een ronde toren en ruïnes van abdijen en kloosters.
Meaths inwonertal is de laatste jaren sterk gestegen als gevolg van de groei van Dublin. Het was eens een eigen provincie van Ierland, waar in Tara de Opperkoning van Ierland zijn zetel had. Ook heeft het een aantal bijzondere, prehistorische bezienswaardigheden, onder meer Newgrange, in de "Brú na Bóinne" (Paleis aan de Boyne).
Aan de rivier de Boyne liggen een aantal kastelen (onder meer in Slane), heeft zich de Slag aan de Boyne afgespeeld en zijn er nog vele interessante bezienswaardigheden te zien.
Op Ierse nummerplaten wordt het graafschap afgekort tot "MH".

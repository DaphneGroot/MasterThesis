	Volgens Isralisch parlementslid Landau weigeren de Arabieren nog altijd joodse staat te accepteren 'Wie wijkt voor geweld, roept erger geweld over zich af'
	Van onze verslaggeefster
Anet Bleich
 TEL AVIV
'Als Yasser Arafat over vrede spreekt, doet hij dat in het Engels, voor een westers gehoor. Maar als hij Arabisch spreekt, volgt hij zijn hart en heeft hij het over jihad, de heilige oorlog.' Deze militante uitspraak komt niet uit de mond van een marginale extreem-rechtse fanaticus. Uzi Landau is als voorzitter van de commissie voor buitenlandse zaken en defensie van het Isralisch parlement, de Knesset, een invloedrijk man.
Geduldig en voorkomend legt hij zijn standpunt uit in caf Skoop in Tel Aviv, waar hij zojuist een gloedvolle toespraak heeft gehouden voor een groep voornamelijk oudere dames van de plaatselijke Likud-afdeling.
Uzi Landau is, zegt hij, in het geheel niet verrast door de huidige crisis in het vredesproces. 'Iedereen die met open ogen naar de akkoorden van Oslo keek, had het kunnen zien aankomen. Want volgens die overeenkomst kreeg Arafat recht op een politiemacht van dertigduizend bewapende manschappen. Die Palestijnse politie - zogenaamde politie, zou ik het liever noemen - kreeg de taak om te zorgen voor handhaving van de orde en het bestrijden van terrorisme. De veronderstelling dat ze dat ook zouden doen, was van meet af aan verkeerd.'
'Dat blijkt nu duidelijk genoeg. De golf van geweld, waarmee wij hier de laatste tijd te maken hebben, zoals de aanslag in Tel Aviv en de rellen in Hebron, is rechtstreeks het gevolg van het feit dat Yasser Arafat groen licht heeft gegeven om het geweld op te voeren.'
- Maar generaal Dayan, de commandant van de Isralische strijdkrachten op de westelijke Jordaanoever, heeft zich lovend uitgelaten over de samenwerking tussen zijn militairen en de Palestijnse politie.
Uzi Landau: 'Dat is een gevolg van een gewoonte die is gegroeid onder de vorige regering. Onze autoriteiten leefden in de veronderstelling dat als ze de Palestijnse politie maar complimentjes zouden geven voor het minste en geringste wat ze deden, dat tot een verdieping van de samenwerking zou leiden. Maar zo werkt het niet, daar zijn we nu wel achter.'
- Ontkent u dat de huidige crisis in eerste instantie is veroorzaakt door de plannen voor een joodse wijk op Har Homa?
'Inderdaad. In ''Oslo'' staat duidelijk aangegeven wat Arafat moet doen: de terroristische infrastructuur ontmantelen en het Handvest van de PLO intrekken. Dat doet hij niet. In het verdrag staat geen enkele beperking op wat Isral mag doen in Jeruzalem. De plannen voor Har Homa bestonden al onder de regering-Rabin.'
- De Palestijnen vinden dat door de bouw van nieuwe nederzettingen op land waar zij binnenkort hun staat hopen te vestigen, het vredesproces in de kern wordt aangetast. Begrijpt u dat niet?
'Moet u eens goed horen: juist om de Palestijnen niet te provoceren, heeft de regering tot nu toe afgezien van het aankondigen van de bouw van nieuwe nederzettingen in Judea en Samaria. Het enige wat de regering doet is groen licht geven voor de normale verdere ontwikkeling van de nederzettingen die er al zijn. Want die zijn de afgelopen paar jaar op een volkomen onnatuurlijke manier in hun ontwikkeling geremd.
'Wij beschouwen Judea en Samaria, wat bij u de westelijke Jordaanoever heet, als een deel van Isral. Er is geen discussie over mogelijk dat nederzettingen als Aril en Male Adunim onder Isralische soevereiniteit zullen blijven. Maar hoewel we vinden dat het gebied ons toebehoort, erkennen we dat er ook een ander volk woont. Als de Arabieren van hun kant niet in staat zijn dat te aanvaarden, dan wordt het hele idee van coxistentie nogal hol.
'Ik zou blij zijn als het conflict in wezen ging over waar de grens moet lopen tussen Isral en een Palestijnse staat die in vrede naast ons wil leven.
'Maar helaas is de kern van de zaak dat de Palestijnen en de meeste Arabische landen - met uitzondering van Jordani en Egypte - weigeren het bestaan van een onafhankelijke joodse staat in deze regio te accepteren. De Palestijnen hebben hun doel om de staat Isral te ontmantelen niet opgegeven.
'Arafat wil nu als eerste stap een staat op de westelijke Jordaanoever en in Gaza, met Jeruzalem als hoofdstad. Hij denkt dat van ons te kunnen afdwingen door met geweld te dreigen. Hij behandelt de joden in Hebron als gijzelaars van zijn Palestijnse politie. En ga maar eens op Palestijnse scholen kijken: daar hangt een kaart van hl Palestina, inclusief Jaffa en Haifa.'
- In de kantoren van de Raad voor de Nederzettingen, Jesja, hangen kaarten van heel Eretz Israel. Dat is toch precies hetzelfde?
'In zekere zin. Hoewel: op die kaarten staat wel het A-gebied aangegeven waar nu de Palestijnse autonomie is. V¢¢r ''Oslo'' was dat natuurlijk niet nodig.
'Mijn standpunt is dat heel Isral ons toekomt, maar dat we een manier moeten vinden om met het andere volk dat daar woont samen te leven. Ik denk dan aan een royale vorm van autonomie, waarbij de zorg voor de veiligheid in onze handen blijft.'
- De mogelijkheden voor een compromis tussen uw standpunt en dat van de Palestijnen lijken erg klein. Bent u niet bang dat als het vredesproces instort en niet in de geest van 'Oslo' wordt voortgezet, een nieuwe oorlog dreigt?
Uzi Landau: 'U moet n ding goed begrijpen: de discussie in Isral gaat niet tussen voor- en tegenstanders van vrede. Iedereen is van ganser harte v¢¢r vrede. Ik heb zelf kinderen die straks in het leger moeten, ik ken de prijs van oorlog. Maar het zijn de Palestijnen die zich niet aan de verdragen houden en dreigen met geweld. Wat moeten wij dan doen? Toegeven? Of ons verzetten?
'Geloof me, dit is mijn diepste overtuiging: er is maar n ding dat erger is dan geweld gebruiken. Dat is capituleren voor geweld. En in het Midden-Oosten, een gebied dat vreemd staat tegenover de westerse waarden, is het ook nog eens zo dat wie wijkt voor geweld, op termijn veel erger geweld over zich afroept. Daarom moeten wij nu vastberaden zijn.'


	KNSB geeft gewesten NK afstanden terug
De KNSB is teruggekomen op haar besluit de nationale afstandskampioenschappen van de kalender te halen. De titelstrijd, waar vrijwel de gehele vaderlandse schaatstop zal ontbreken, vindt plaats op 24, 25 en 26 januari. De schaatsbond zegt tot inkeer te zijn gekomen nadat vanuit de gewesten felle kritiek was gekomen op het eerdere bondsbesluit. Het schaatscomplex De Uithof, plaats van handeling voor de titelstrijd, had voorts laten weten een schadeclaim in te zullen dienen bij de KNSB.
De aanvankelijke besluit het NK-afstanden te annuleren, werd zondagavond genomen nadat bekend was geworden dat vele toppers in Den Haag zullen ontbreken. De elitetroepen uit de kernploeg, alsmede de priv√©rijders Ritsma en Zandstra, geven de voorkeur aan deelname aan de World Cup-wedstrijd in Davos. Daar zijn kostbare punten te verdienen die van belang zijn voor plaatsing voor het WK-afstanden begin maart in Warschau.


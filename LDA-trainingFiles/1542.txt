	Boeren ontstemd over verhuren melkqoutum
	ANP DEN HAAG
De landelijke boerenorganisatie LTO-Nederland is boos over de beslissing van landbouwminister Van Aartsen om het verhuren van melkquotum voorlopig niet aan banden te leggen, in tegenstelling tot wat hij eind vorig jaar aankondigde. 'Wij zijn verbaasd, teleurgesteld en verontwaardigd', aldus een woordvoerder. 'De minister gaat in tegen de wens van een meerderheid van de melkveehouders.'
De boerenorganisatie is mede zo verbolgen omdat ze, volgens eigen zeggen, al druk met de minister in overleg was over de uitwerking van de nieuwe regeling. LTO-Nederland gaat de Tweede Kamer vragen om Van Aartsen alsnog te dwingen het verhuren van de melkquota te beperken. Boeren die melk produceren moeten een quotum hebben. Afbouwende boeren verhuren vaak hun quotum aan beginnende agrariÃ«rs. Die beklagen zich omdat het verhuren de prijs van het melkquotum oneigenlijk opdrijft.


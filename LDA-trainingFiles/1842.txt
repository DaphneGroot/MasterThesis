	BEDRIJFSRESULTATEN
	BOSCH, de Duitse toeleverancier van de auto-industrie, heeft zijn omzet volgens voorlopige cijfers vorig jaar met 15 procent zien stijgen tot 41,2 miljard mark (46,1 miljard gulden). Voor dit jaar rekent Bosch op een verdere omzetgroei. Het bedrijfsresultaat over 1996 bleef echter steken op het niveau van het voorgaande jaar, namelijk 1,6 miljard mark (1,8 miljard). De fabrikant oriÃ«nteert zich steeds meer op het buitenland. Bosch verwacht dat dit jaar meer dan de helft van zijn nu nog 179 duizend werknemers buiten Duitsland werkt.


Fluitenberg.
Fluitenberg (Drents: "Fluitenbarg") is een dorp in de Drentse gemeente Hoogeveen in Nederland. Op 1 januari 2006 had het 372 inwoners in de kern en 110 daar buiten.
Geschiedenis.
Het gebied waar Fluitenberg gevestigd is, wordt waarschijnlijk al zeer lang bewoond door mensen. Vlak bij Fluitenberg zijn zeven grafheuvels gevonden.
Voor de stichting van Hoogeveen heette het gebied rondom het huidige Fluitenberg "De Vleutenbarg": een verhoging rondom "De Vleute", zoals het beekje dat langs Fluitenberg stroomt toen heette. Lange tijd heeft er maar één boerderij gestaan.
Tegenwoordig is Fluitenberg een klein dorpje vlak bij de stadsgrens van Hoogeveen.

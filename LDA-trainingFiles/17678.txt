 MOGEN BENOEMT WETENSCHAPPELIJK DIRECTEUR. 
 LEIDEN, 9 okt (Reuter) - Plantenbiotechnologiebedrijf Mogen International NV heeft meegedeeld dat zij Leo Melchers heeft benoemd tot wetenschappelijk directeur. 
 Moleculair bioloog Melchers was leider van Mogens schimmelresistentieproject en was vanaf begin dit jaar al waarnemend wetenschappelijk directeur van het bedrijf. 
 In augustus bleek dat enkele industriele partijen belangstelling hadden voor overneming van Mogen, waarvan de aandelen worden verhandeld op de incourante markt van de Amsterdamse beurs. De mogelijkheden tot verkoop zouden worden onderzocht, aldus het bedrijf toen. 
 (c) Reuters Limited 1996. 

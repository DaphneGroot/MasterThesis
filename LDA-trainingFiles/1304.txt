	RENAULT
	RENAULT, het Franse autoconcern, is vorig jaar in de negatieve cijfers terecht gekomen. Definitieve cijfers zijn er nog niet, maar het is wel voor het eerst in tien jaar dat de autofabrikant verlies heeft geleden. Het bedrijf heeft vorig jaar de harde concurrentie onderschat. In 1995 boekte het concern nog een winst van 2,14 miljard frank (700 miljoen gulden) bij een omzet van 184 miljard frank (61 miljard gulden). Voor 1997 verwacht Renault winst noch verlies. Het bedrijf wil ook af van de samenwerking met Volkswagen op het gebied van automatische versnellingsbakken.


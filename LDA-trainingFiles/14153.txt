Mosjav.
Mosjav Nahalal in de Jezreel vallei.
Een mosjav (Hebreeuws: - letterlijk zetel of stoel) is een coöperatieve landbouwnederzetting in Israël. De eerste mosjavs werden opgericht door Joodse Palestijnen tijdens het Britse mandaat over Palestina.
De andere vorm van coöperatie, de kibboets, bleef echter de oogappel van de overwegend socialistische en voluntaire Joods-Palestijnse regering. De reden hiervoor was dat de gedeeltelijke coöperatie van de mosjav - vooral in de landbouwproductie, maar ook in de consumptie van voornamelijk diensten - verbleekte bij de verregaande coöperatie van de collectieve kibboets.
In die genegenheid kwam verandering na de onafhankelijkheid van Israël in 1948, toen bleek dat de mosjavs en niet de kibboetsen het aankonden en vooral aandurfden om grote aantallen vluchtelingen en immigranten uit Europa en uit Arabische landen op te nemen.
Heden ten dage is de mate van coöperatie in de mosjavs over het algemeen sterk teruggelopen. Bij sommigen is het coöperatief bedrijf zelfs geheel ontbonden.

	Frans Bromets afkeer van gelikte televisie
	Een sportwedstrijd waarbij de deelnemers niet alleen verschillende afstanden afleggen, maar ook nog 'uit volstrekt verschillende disciplines' afkomstig zijn. In de ogen van Frans Bromet komt daar de uitverkiezing van het beste televisie-programma van het jaar op neer. Dit jaar won zijn Veldpost met slechts n stem verschil van Paul Witteman, wiens complete oeuvre door NRC-Handelsblad-columnist Frits Abrahams voor bekroning was voorgedragen. Bromet kan van de toekenning van de prijs niet onder de indruk zijn. Daarvoor vindt hij een vergelijking tussen het 'ambachtelijk gemaakte' Veldpost, waarin mensen aan de onderkant van de samenleving uitvoerig over hun leven vertellen, en 'gelikte industrieproducten' als De Ronde van Witteman of Het Lagerhuis te absurd.
Veldpost, waarin bisschop Muskens zijn geruchtmakende uitspraak deed over armen die broden mogen stelen, liet, aldus Bromet, 'met openheid en respect gewone mensen hun verhalen vertellen'. En dat is 'in groot contrast met de gebruikelijke arrogante Hilversumse benadering.'
Bij De Ronde van Witteman ziet hij 'mensen op een totaal voorgeprogrammeerde manier anderhalve minuut de tijd krijgen om op een tribune in de studio, met gebruik van veel make-up, het grootste leed uit hun leven kort samen te vatten'. Ook Het Lagerhuis hanteert volgens hem die 'uiterst bedenkelijke' methode van alles te willen regisseren.
Bromet heeft zijn geheel eigen werkwijze ontwikkeld. Bij voorkeur zoekt hij de mensen thuis op. Van gensceneerde dialogen is geen sprake: de kijker krijgt te zien wat er gebeurt wanneer hij met draaiende camera binnenkomt. Afspraken vooraf met genterviewden zijn hem een gruwel. 'Ik hou niet van acteren. Je ziet al heel snel wanneer iemand iets zonder overtuiging doet.'
Als eindredacteur van Veldpost heeft hij zijn werkwijze min of meer opgelegd aan de zes programmamakers. Zelf vervulde hij eerder de rol van cameraman en journalist in zijn veelgeprezen Buren. Dat programma bracht een ommekeer in zijn loopbaan. De man die al sinds de jaren zestig naar eigen zeggen 'voor 90 procent cameraman en voor 10 procent programmamaker' was, werd door het vorig jaar uitgezonden Buren 'voor 99 procent programmamaker'.
In Buren krijgen beide partijen in een burenruzie de kans hun verhaal te doen. Bromet loopt ertussendoor, stelt zijn kritische vragen en geeft zijn camera-oog de kost. Die aanpak biedt een vaak ontluisterende kijk in huis, tuin en keuken, maar ook in de denkwereld van zijn hoofdpersonen.
'Ik vraag door tot ik in mijn eigen hoofd beelden krijg bij iemands verhaal. Als het goed is, krijgt de kijker die dan ook.' Op die manier wil hij 'niet de emoties, maar het drama naar boven krijgen, zodat je als kijker met iemand gaat meevoelen'. Met zijn camera is hij te gast bij mensen die hij in hun waarde wil laten. Stellen ze de zaken te mooi voor, dan stelt hij een kritische vraag. En verder vindt hij de kijker mans genoeg om zijn eigen oordeel te vormen. 'Ik hoef nooit iets te ontmaskeren.'
De opmars van commercile omroepen stemt Bromet niet somber over de kwaliteit van de Nederlandse televisie. 'Als mensen daarnaar willen kijken, moeten ze dat doen. Mijn zegen hebben ze. Ik vind dat geen enkele reden tot somberheid, alleen zelf heb ik er niks mee. Andr van Duin in zijn eigen show vind ik buitengewoon komisch. Maar dan zie ik hem even later weer in een quiz met weer andere RTL-4-sterren, die ook weer hun eigen programma's hebben en dan lijkt het wel alsof het universum bij RTL 4 uit tien mensen bestaat die de hele tijd terugkomen. Ik vind het een wat rare ambitie van een omroep om zo'n gesloten wereldbeeld te presenteren.'
Veel meer dan met Joop van den Ende ('die vindt zijn eigen amusementsprogramma's echt fantastisch') heeft Bromet moeite met de VARA, een omroep die pretendeert oog te hebben voor de zwakkeren in de samenleving, maar die in zijn ogen ondertussen 'neerkijkt op de arbeider'. Tussen VARA en VPRO constateert hij een 'onoverbrugbare kloof' in wereldbeeld. 'Bij de VARA is de mens maakbaar, plooibaar. Dat is, denk ik, hun socialistische erfenis.'
Die visie leidt volgens Bromet tot de neiging van de VARA-journalist de regie strak in eigen hand te houden. Hij ziet een ononderbroken lijn van het 'volledig voorprogrammeren' in De Ronde van Witteman naar het VARA-actualiteitenprogramma Achter het Nieuws. Daar maakte hij in de jaren zeventig mee hoe de genterviewden voorgekauwd kregen wat ze moesten zeggen en met welke intonatie. 'Dat was echt te gnant voor woorden. Dat is echt de VARA, dat gaat niet samen met de VPRO.
'Een programma als Veldpost had natuurlijk al tien jaar eerder gemaakt moeten worden - niet door de VPRO, maar door de VARA. Maar het is nooit gebeurd en zal ook niet gebeuren. Want de VARA voelt helemaal niet mee met zijn traditionele achterban.'
Fokke Obbema

Foto
	Frans Bromet:'Je ziet al heel snel wanneer iemand iets zonder overtuiging doet.' FOTO PATRICK POST


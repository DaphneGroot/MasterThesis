Fjodor I van Rusland.
Fjodor I Ivanovitsj (Russisch: Фёдор I Иванович) (Moskou, 31 mei 1557 – aldaar, 6 januari 1598) was van 1584 tot 1598 tsaar van Rusland.
Nadat de tsaar van Rusland en grootvorst van Moskou, Ivan de Verschrikkelijke, op 18 maart 1584 was gestorven volgde zijn verstandelijk gehandicapte zoon Fjodor hem op. Deze Fjodor kon niet regeren en na een machtsstrijd tussen de edelen werd zijn zwager Boris Godoenov leider der Russen. De economie bloeide op en er werden prachtige bouwwerken geconstrueerd, onder andere de stadsmuren van Moskou en Smolensk, de haven van Archangelsk en vele kerken. Ook werd Rusland veel groter. De verloren gebieden op Zweden werden heroverd en Oekraïne en Siberië werden beheerst.
In 1598 stierf Fjodor, mogelijk vermoord door zijn eigen zwager Boris Godoenov. Tijdens zijn regeerperiode ging het Rusland voor de wind, al is het de vraag in hoeverre hij daar aan mee heeft geholpen.

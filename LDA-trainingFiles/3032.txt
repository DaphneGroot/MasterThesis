	Zuidelijk Toneel blijft in Eindhoven
	ANP
EINDHOVEN
Het Zuidelijk Toneel blijft definitief in Eindhoven. Er is een nieuw onderkomen gevonden voor het theatergezelschap in een voormalig gebouw van Van Gend & Loos.
Vorig jaar was Het Zuidelijk Toneel in gesprek met de gemeente Breda over een verhuizing. De huidige huisvesting is al een tijd te krap voor het gezelschap, dat de laatste jaren gegroeid is. De gemeente Eindhoven legt per jaar ruim een ton bij voor de grotere huisvesting.


	BEDRIJFSRESULTATEN
	STENA LINE (rederij) heeft op de veerdienst tussen Hoek van Holland en Harwich vorig jaar 5 procent minder passagiers vervoerd dan in 1995. De rederij leed een verlies van 8 miljoen gulden. De maatschappij vervoerde 1.065 miljoen passagiers. Het vrachtvervoer nam met 9 procent af tot 103 duizend vrachtwagens. De tegenvallende cijfers zijn onder andere het gevolg van de toenemende concurrentie die de veerdiensten ondervinden van de Kanaaltunnel. De veerdienst verwacht de verliezen dit jaar ruimschoots goed te maken.


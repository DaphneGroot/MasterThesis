	Jimmink geeft na val op in rally Dakar - Dakar
Gerard Jimmink is donderdag tijdens de zesde etappe van de rally Dakar - Dakar uitgevallen. De Noord-Hollander kwam na dertig van de 736 af te leggen kilometers ten val. Daarbij schoot een schouder uit de kom.
Pogingen van de loonwerker zelf en een arts het gewricht weer op zijn plaats te krijgen mislukten. Per helikopter is de onfortuinlijke motorrijder naar het basiskamp vervoerd. Daar zetten de artsen de schouder onder narcose weer op zijn plaats.
De 33-jarige loonwerker nam voor de derde keer deel aan de monstertocht. Verleden jaar eindigde hij als vierde, in 1995 als achtste.


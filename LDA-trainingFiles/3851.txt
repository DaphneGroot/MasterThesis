	Geest van dode zoekt rust
	Dying to go Home van George Sluizer en Carlos da Silva. Met Diogo Infante, Maria d'Aires, Jack Wouterse, Huub Stapel. In Alfa 1 en Movies 2 Amsterdam, Metropole 2 Den Haag, Venster 2 Rotterdam.
Dying to go Home is een Nederlands-Portugese coproductie van George Sluizer en zijn Portugese vriend Carlos da Silva, tot nu toe vooral bekend als acteur en producent. Hoofdpersoon is de Portugese immigrant Manuel Spirito Santo die in Amsterdam woont, bij een ongeluk om het leven komt, ontwaakt en merkt dat hij een geest is. Een Chinese collega-geest zegt dat hij pas rust krijgt wanneer zijn gebeente in zijn vaderland begraven wordt. Onzichtbaar wandelt hij door het leven van zijn familie, maar merkt dat hij contact met hen kan krijgen als ze dromen. Het duurt dan nog heel lang tot het wat wazige, surrealistische gegeven zijn afronding krijgt. PvB


Squadron.
Een United States Air Force North American F-86 Sabre squadron gedurende de Koreaanse Oorlog, 1951
Oorspronkelijk is een squadron bij de luchtmacht de aanduiding voor een operationele eenheid met vliegtuigen en al het hierbij behorend personeel onder een commandant. Een klein "squadron" (meestal 5 vliegtuigen) wordt ook wel "escadrille" genoemd. Soms wordt het Nederlandse synoniem "eskader" gebruikt, maar dit begrip is meer ingeburgerd als benaming voor vlootonderdelen bij de marine. Een ander naoorlogs synoniem is "smaldeel". Een "squadron" kan ook een luchtmachteenheid zijn met een ondersteunende (bijvoorbeeld onderhoud, logistiek of transport) of faciliterende taak.
Operationele "squadrons" (met vliegend materieel) kunnen weer onderverdeeld zijn in afzonderlijke flights.
Twee of meer "squadrons" kunnen zijn samengevoegd in een wing ("vleugel"). Overige "squadrons" kunnen onderverdeeld zijn in bijvoorbeeld afdelingen.
De omvang van een "squadron" kan variëren. Een squadron gevechtsvliegtuigen varieert bij NAVO-landen van 10 tot 24 vliegtuigen en kent een personele sterkte tussen 150 en 200 personen. Bijzondere "squadrons" kunnen nog groter of kleiner zijn: zo kende de Nederlandse Koninklijke Luchtmacht op Vliegbasis Leeuwarden een "squadron" van 3 reddingshelikopters en heeft de Amerikaanse marine op elk van haar vliegdekschepen squadrons van 4 AEW vliegtuigen geplaatst.
Nederland.
Bij de Nederlandse luchtmacht wordt de term "squadron" ook gebruikt voor een operationele eenheid luchtdoelraketten. In andere landen kunnen soortgelijke luchtdoelraketten weer ingedeeld zijn in bataljons bij de landmacht (bijvoorbeeld bij de US Army).
De aanduiding "squadron" is in Nederland sinds de Tweede Wereldoorlog in gebruik genomen: daarvoor werd de term "vliegtuigafdeling" gebruikt. In België wordt het een "smaldeel" genoemd.
Een squadron bij de Koninklijke Marine is een groep van 3 of 4 gelijke schepen.
De marine kent daarnaast nog de term eskader, maar gebruikt die voor een grotere eenheid van verschillende typen schepen.
Een squadroncommandant heeft tegenwoordig in Nederland meestal de rang van majoor of luitenant-kolonel, hoewel anders ook voorkomt. De rang is afhankelijk van taak en omvang van een squadron en kan ook per land verschillen.
Lijst van Nederlandse squadrons.
Hieronder staat een lijst van actieve, niet-actieve en (tijdelijk) opgeheven squadrons van zowel de Koninklijke Luchtmacht als van de Koninklijke Marine.
Niet-actieve of opgeheven squadrons.
LW=Vliegbasis Leeuwarden, TW=Vliegbasis Twenthe, VKL=Vliegbasis Volkel, Ehv=Vliegbasis Eindhoven, GR=Vliegbasis Gilze-Rijen, Yp=Vliegbasis Ypenburg, DL=Vliegbasis Deelen, SSB=Soesterberg, ML=Militaire Luchtvaart.
W&E squadron voorheen ook Bewapening en Elektronica squadron (B&E) genoemd.

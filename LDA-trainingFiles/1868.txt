	KLM verhoogt tarieven voor luchtvracht
	Van onze verslaggeefster
AMSTERDAM
De markt voor luchtvracht is de afgelopen tijd verbeterd. Daarom durft KLM Cargo, de goederendivisie van KLM, het aan met ingang van 1 maart de tarieven naar een aantal bestemmingen te verhogen. KLM kan geen indicatie geven van de stijging van de totale inkomsten die hierdoor ontstaat.
De tarieven voor zendingen binnen Europa veranderen nog niet. De tarieven voor bestemmingen naar het Midden-Oosten stijgen tot 5 procent. Voor zendingen over de Noord-Atlantische route geldt een tariefsstijging tot 10 procent. Voor het Verre Oosten geldt een plus van tussen 5 en 10 procent, terwijl luchtvracht naar de Indiase regio 20 tot 30 procent meer gaat kosten.



Roeslan Ponomarjov.
Roeslan Ponomarjov (Oekraïens: Руслан Пономарьов, "Roeslan Ponomar'ov"; Russisch: Руслан Олегович Пономарёв, "Roeslan Olegovitsj Ponomarjov") (Horlivka, 11 oktober 1983) is een Oekraïense schaker.
Op zijn twaalfde werd hij Europees kampioen tot 18 jaar, op zijn dertiende wereldkampioen tot 18 jaar. In 1997 werd hij de (destijds) jongste grootmeester ooit: 14 jaar oud. Ponomarjov is één van de schaakwonderkinderen.
Sinds 1997 won hij een aantal toernooien, maar zijn grootste succes was het winnen van het 2002. In dit knock-outtoernooi schakelde hij onder andere Aleksandr Morozevitsj, Jevgeni Barejev en Peter Svidler uit en won in de finale van Vasyl Ivantsjoek. Na dit succes werd hij uitgenodigd voor het toernooi in Linares in 2002 waar hij als tweede eindigde achter Garri Kasparov.
Als uitvloeisel van het Pact van Praag had Ponomarjov een match met diezelfde Kasparov moeten spelen om het FIDE kampioenschap. De macht zou in 2002 op de Krim worden gespeeld maar ging om onduidelijke redenen niet door.

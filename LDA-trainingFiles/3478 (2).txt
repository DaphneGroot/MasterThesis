Spion.
Een spion is iemand die op heimelijke en soms illegale (clandestiene) wijze inlichtingen vergaart. Spionnen kunnen werken voor een overheid, maar ook voor bedrijven. De term spion wordt vooral in de dagelijkse populaire taal gebruikt. Inlichtingen die via dergelijke menselijke bronnen verkregen worden, heet Human Intelligence (HUMINT).
Terminologie.
Binnen de inlichtingenwereld wordt het begrip 'spion' als zodanig niet gebruikt, maar spreekt men van "inlichtingenofficier" en "agent". De inlichtingenofficier is degene die in dienst is van een geheime dienst. De agent is een buitenstaander die doorgaans niet op de loonlijst staat, maar soms wel een (financiÃ«le) tegenprestatie voor geleverde informatie ontvangt. Daarnaast is er nog de "informant" die zonder tegenprestatie en uit eigen beweging inlichtingen levert aan de officier of de agent.
Fictieve spionnen.
In literatuur geldt het werk "The Spy" van James Fenimore Cooper uit 1821 als de introductie. Ook Charles Dickens weeft een plot rond spionage in zijn "A Tale of Two Cities". Meer modern gelden vooral de werken van Graham Greene als waarheidsgetrouw. Het meer tot de verbeelding sprekende personage James Bond, geschreven door het voormalig lid van de Engelse militaire geheime dienst Ian Fleming, romantiseerde het publieke beeld van de spion.
Don Adams in de rol van Maxwell Smart met zijn "shoe phone"

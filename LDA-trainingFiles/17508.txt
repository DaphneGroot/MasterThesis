 PGGM NEEMT ARTSENVERZEKERAAR OLMA EIND 1996 OVER. 
 ZEIST, 22 aug (Reuter) - Pensioenfonds PGGM heeft meegedeeld dat zij eind dit jaar de belangen van de levensverzekeraar voor artsen OLMA overneemt. 
 De leden van deze onderlinge verzekeringsmaatschappij en de commissarissen van PGGM zijn inmiddels accoord gegaan met deze overneming die al in januari werd aangekondigd. 
 "Beide organisaties benadrukken dat OLMA haar eigen identiteit en karakter als verzekeringsmaatschappij en financiele dienstverlener voor artsen zal behouden," aldus PGGM. OLMA heeft 30 personeelsleden en beheert een belegd vermogen van circa een miljard gulden. - redactie Amsterdam, 020 504 5000. 
 (c) Reuters Limited 1996. 

	Lokale geuren AMERIKAANSE BIOLOOG IN HET SPOOR VAN EVOLUTIETHEORETICUS WALLACE
	EEN DIK BOEK over een onderwerp waar ik niets van weet - heerlijk! Zo'n boek moet niet worden besproken door een vakman, maar door iemand die juist wat wil leren, de lezer die de schrijver op het oog had, ik dus.
Zevenhonderd bladzijden over de uitgestorven dodo, die ik alleen uit Alice in Wonderland kende. Uit de ondertitel blijkt dat het niet uitsluitend om die dodo van het eiland Mauritius gaat, maar om het eilandleven algemeen. Dat onderwerp ken ik alleen uit De vreemde eilandbewoner, dat Dick Hillenius in 1967 schreef. Hillenius ging graag naar Madagascar. Daar vind je dieren die je nergens anders vindt.
En de schrijver van het boek is waarachtig op dezelfde plekken geweest als waar ik in januari was! Hij reisde de bioloog Alfred Russell Wallace na, die rond 1850 op Celebes, Ternate en Ambon was, en ik reisde de bestuursambtenaar Eduard Douwes Dekker na, die daar toen ook was. Ik vond natuurlijk geen enkel spoor van Multatuli, maar ik snoof er de lokale geur op.
Toevallig nam ik een bootje dat David Quammen ook nam. Indonesische voertuigen zijn altijd overvol. Maar Indonesirs schikken graag in, en ik verbeeld me dat een buitenlandse toerist een tikje voorrang krijgt. In ieder geval kon ik altijd nog mee. Maar Quammen maakt de fout om een lokale knecht te huren, die zijn bootkaartje moet gaan kopen. Die komt natuurlijk terug met het verhaal dat de boot uitverkocht is en dat er een paar duizend roepia (een paar gulden dus) extra betaald moet worden. Of de boot echt volgeboekt was, of de knecht het geld opstreek of de rederij, doet niet ter zake. Natuurlijk begrijpt iedereen dat een Amerikaan die niet eens zijn eigen kaartje kan kopen, afgezet moet worden.
Quammen reist Wallace ook alleen na voor de lokale geuren. Zijn boek is dik omdat het bestaat uit drie boeken. Het eerste is een uitvoerige geschiedenis van het ontstaan van de evolutietheorie, door Wallace en Darwin tegelijkertijd geformuleerd.
Over die geschiedenis is al vaak geschreven (Hillenius deed het in Inleiding tot het denken van Darwin, ook uit 1967), maar het is aardig dat Quammen nu eens de geschiedenis uit het oogpunt van Wallace beschrijft. Quammen is meer Wallaceaan dan Darwiniaan, omdat Wallace zoveel reisde, en dat wil Quammen ook. Het tweede boek bevat dan ook de uitvoerige reisverslagen van Quammen, compleet met vervelende Nederlandse toeristen, eetavonturen en een straatberoving in Rio de Janeiro.
Het derde boek behandelt de bijzondere plaats die eilanden innemen in de verspreiding van diersoorten. Wallace en Darwin bezochten veel eilanden en vonden daar argumenten voor hun theorie over het ontstaan van soorten. Nu zijn die eilanden belangrijk voor de theorie over het verdwijnen van soorten.
Eens leefde op Madagascar de reusachtige vogel Aepyornis maximus, maar de Europeanen, lees ik, hebben hem uitgeroeid. Dat verbaasde mij wel een beetje, want ik dacht dat het beest in het Pleistoceen leefde. Neem dan de Moa, die, lees ik, op Nieuw-Zeeland woonde tot de Europeanen hem in de achttiende eeuw uitmoordden. Die Moa verbaasde me ook, want volgens mij gingen de Europeanen pas in de negentiende eeuw in Nieuw-Zeeland wonen. Maar wat weet ik van biologie en van Madagascar en Nieuw-Zeeland? De schrijver zal het toch wel weten.
Quammen zegt dat een eiland met een grotere omtrek dan een ander eiland ook een grotere oppervlakte heeft. Dat is niet zo. De omtrek van Celebes is groter dan die van Sumatra, maar Sumatra is twee keer zo groot. Als eilanden dezelfde vorm hebben, is het wel waar, maar dan kun je het nog preciezer zeggen: het oppervlak is evenredig met het kwadraat van de omtrek. Wat hoeft een bioloog ook van wiskunde te weten? Veel, als hij tenminste eiland- biogeografie wil doen.
Op pagina 178 wordt voor een grootheid R, die de voorraad eten aangeeft, en de tijd t een formule gegeven die begint met dR/dt. Quammen legt uit wat R en t zijn, en zegt over die breuk dR/dt (dat is geen gewone breuk, maar een differentiaalquotint, dat je uitspreekt als 'dee er dee tee'): 'Dit representeert het feit dat het leven voor u en mij te kort is om differentiaal- en integraalrekening te mogen begrijpen.'
Dit is een belediging. Voor de middelbare scholieren uit de derde en vierde klas die leren wat dR/dt is. Voor Newton en Leibniz, die het meer dan driehonderd jaar geleden uitvonden. Voor biologen. Voor mensen die iets van biologie willen begrijpen. Quammen denkt dat hij de formule waarin dR/dt voorkomt, wel in gewoon Engels kan uitleggen. Maar dat lukt hem niet. Je gebruikt juist een wiskundige formule als het in gewone mensentaal niet gaat. Alleen economen en taalkundigen zie je wel eens formules gebruiken om interessant te lijken.
Wat is dR/dt? Dat is heel eenvoudig uit te leggen. Het is de afkorting voor de mate waarin R verandert als de tijd verandert. Als R altijd hetzelfde blijft, dan is dR/dt gelijk aan 0. Als de voedselvoorraad elk jaar met drie ton toeneemt, dan is de dR/dt gelijk aan 3. En als dR/dt negatief is, dan loopt de voedselvoorraad terug en wordt een diersoort met de ondergang bedreigd.
Mijn uitleg in de vorige alinea is korter dan de alinea waarin Quammen uitlegt waarom hij het niet uitlegt. Waarom irriteert mij dit zo? Omdat Quammen allerlei andere zaken wl wil uitleggen. Omdat de lezers van Cicero geacht worden te weten wat metaforen en alexandrijnen zijn en wie Derrida en Cicero waren, maar het wonder van Newton en Leibniz kan weggewoven worden als nutteloos gepuzzel van wereldvreemde nerds.
Verderop komt de formule voor waarin de soortenrijkheid op een eiland in verband wordt gebracht met de oppervlakte van dat eiland. Dat is een cruciale formule, maar Quammen schrijft: 'Doe je ogen dicht, dan druk ik de formule af.' Daarna volgt een onbegrijpelijke uiteenzetting over logaritmen, die niet nodig is, want we kunnen het bij exponenten houden.
Wie niets van wiskunde weet en er ook niets van wil weten, weet misschien wel wat van talen. Er komen nogal wat vreemde talen in de tekst voor, en dan valt het op dat die altijd fout worden opgeschreven. Nederlands is van belang, omdat de eerste waarnemingen van de dodo in die taal zijn geschreven. De zeelui van Van Neck noemden hem de 'walgvogel'. Het Woordenboek der Nederlandse taal heeft een citaat uit 1598 met de spelling walchvoghels, en een uit 1646 met walgh-voghels. Quammen schrijft Walckvgel met een umlaut. Hij begrijpt de naam 'dod-aers' niet, terwijl dat toch duidelijk op de dot veren op zijn aars slaat.
Later vaart hij met Nederlandse toeristen en raakt bevriend met de 'distinguished Dutch writer Max'. Dat moet Max Dendermonde zijn. Van het echtpaar Piet en Marijke leert Piet hem het Indonesisch voor 'paradijsvogel'. Onbegrijpelijk dat je zo'n woord niet v¢¢r je reis opzoekt, als je naar het dier gaat zoeken. De naam Marijke schrijft Quammen met een streepje boven een Griekse y.
In Rio zijn veel ladr¢oFCUFo*aos. Quammen legt uit: 'Een ladr¢oFCUFo*ao is een dief.' Dat is waar, maar het meervoud van een ladr¢oFCUFo*ao is niet ladr¢oFCUFo*aos, maar ladroes. En de woorden amanha en portugues moeten worden geschreven als: amanh¢oFCUFo*a en Portugus. Doe het goed of doe het niet.
Wie niets van wiskunde en van talen weet en wil weten, zou iets van biologie kunnen weten. Maar ik ga toch even de Aepyornis en de Moa in de encyclopedie opzoeken. Ja hoor: de Europeanen hebben geen schuld aan hun uitsterven. Wat moet ik nu geloven van de rest van de biologie in dit boek? Moet het niet dit keer door een bioloog worden besproken? Gelukkig: in de Times Literary Supplement van 21 februari bespreekt de Australische vakman T.F. Flannery het boek. Behalve de Aepyornis en de Moa zit Quammen ook fout met eenhoorns, honden, dingo's, slakken, duiven, en uilen van Java, Australi, en Tasmani.
Flannery waardeert de manier waarop Quammen de mensen beschrijft die hij op zijn reizen tegenkomt. Dat vond ik nu juist zo'n vervelend trekje van zijn boek. Elke nieuwe bioloog in de jungle en elke gids en bootsman worden uitvoerig naar uiterlijk en innerlijk beschreven, en het blijken altijd buitengewoon sympathieke, excentrieke en chique personen.
Eilanden hebben bijzondere soorten voortgebracht. Mijn Winkler Prins beweert zelfs dat ze de niet-vliegende vogel als aanpassing hebben uitgevonden. Zou het niet zo zijn dat de wel-vliegende vogel van zo'n eiland weg kan vliegen en elders nestjes gaat bouwen?
Het is een ramp dat er veel diersoorten verdwijnen. Misschien kan de eilandstudie ons vertellen hoe dat komt. Maar het helpt natuurlijk niet als we aan alle eilanddieren een gratis vliegkaartje naar de vaste wal geven. En we moeten ook niet overdrijven.
Het Wereldnatuurfonds is door de Reclameraad op de vingers getikt, omdat ze beweerden dat er elke minuut tweehonderd soorten uitsterven. Die wijsheid haalde het fonds uit een boek van Edward Wilson, de grote held van Quammen. Van Wilson ken ik een prachtig boek over mieren, maar hij is de uitvinder van de sociobiologie, een van de mislukte pogingen van biologen om menselijk gedrag te beschrijven. Quammen zegt daar niets anders van dan dat Wilson er een emmer water voor over zijn hoofd kreeg.
Wilt u weten hoe het zat met Wallace en Darwin? Wilt u sappige reisverslagen uit Brazili, Madagascar, Celebes en elders lezen? Haat u wiskunde en vreemde talen? Kan het u niet schelen dat u biologische onwaarheden te lezen krijgt? Geniet dan van dit boek en steek de schrijver een veer in zijn gat. Wat mij betreft mogen ze allebei de ongelukkige dodo achterna.
H. Brandt Corstius
David Quammen: The Song of the Dodo - Island Geography in an Age of Extinctions.
Hutchinson, import Nilsson & Lamm; 704 pagina's;  50,20.
ISBN 0 09 18096 6.

Foto
	Dodo. Illustratie uit 1798.


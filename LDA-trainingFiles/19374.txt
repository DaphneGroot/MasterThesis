Enumatil.
Enumatil (Gronings: "Aimtil" of "IJmentil") is het dorp in de gemeente Leek in de provincie Groningen in Nederland, gelegen bij de gelijknamige brug (til) over het Hoendiep. Enumatil heeft 314 inwoners. Het dorp ligt ten zuiden van Briltil.
De naam Enumatil is afkomstig van de rond 1445 geslagen brug (til) van Enuma (Enema, Eme). Het dorp had rond 1500 een eigen kapel. In 1582 legden de Spanjaarden rond Enumatil een verdedigingsschans aan ter bescherming van de vaarroute van en naar de Spaansgezinde stad Groningen.
De gemeentegrens tussen de vroegere gemeenten Leek, Zuidhorn en Niekerk (thans onderdeel van de gemeente Grootegast) liep voor de gemeentelijke herindeling dwars door het dorp, zodat Enumatil in 3 verschillende gemeenten lag. Deze grens is bij de herindeling in 1985 zodanig gewijzigd dat het dorp nagenoeg compleet in Leek ligt.
Even ten zuiden van het dorp monden het "Lettelberterdiep" en de "Matsloot" uit in het Hoendiep. Het dorp bezit nog drie bruggen over de Matsloot, de "Eerste" en de "Tweede brug" genaamd. De derde brug, bekend als de "Auwemadraai", ligt even buiten het dorp in de weg naar Leek. Deze brug is in 2009 geheel vernieuwd.
Midden in het dorp staat de korenmolen Eben HaÃ«zer. Ten zuidoosten van Enumatil staat een Amerikaanse windmotor.

Bifurcatie (geografie).
De bifurcatie in de Hase (2006)
Bij rivieren wordt van een bifurcatie gesproken als een rivier zich splitst in twee takken die elk deel uitmaken van verschillende stroomgebieden. De rivier die van de hoofdstroom aftakt wordt een aftakking genoemd. Bifurcaties gebeuren zeer zelden. Wanneer een rivier zich vlak voor de monding splitst (bijvoorbeeld in een rivierdelta) wordt gesproken van een rivierarm.
Wanneer de rivier die zich aftakt stroomafwaarts weer samenstroomt met de rivier waar deze zich vanaf takt, wordt de aftakking geen bifurcatie genoemd.
Men spreekt van stroomonthoofding wanneer een rivier zijn afwatering door erosie of tektonische activiteit geheel van het ene stroomgebied naar een ander verlegt.

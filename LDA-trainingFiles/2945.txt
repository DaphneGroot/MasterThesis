	THUIS: ROBERTA ALEXANDER
	'Ik sta met n been op het ene continent en met n been op het andere. In Nederland voel ik me soms opeens heel alien: vreemdeling, zelfs na 25 jaar. Maar als ik twee weken in Amerika ben, is het wel weer genoeg geweest. Hier voel ik mij beter op m'n plaats dan in Amerika. Maar cht thuis voel ik me alleen in mijn eigen huis. Binnen je eigen muren heb jij de regels gemaakt over hoe je met elkaar omgaat.'
Ze is in haar geboorteland minstens zo beroemd als in Nederland. Een eigen bak met haar cd's bij de belangrijkste muziekwinkel van New York. Veelzijdig sopraan, Mozart-specialiste, gevraagd door operahuizen over de hele wereld. Woont in Ouderkerk aan de Amstel.
'Ik ben zelden langer dan een maand thuis, maar ik woon toch al net zo lang in Nederland als ik in Amerika gewoond heb. Op mijn 23ste trouwde ik met een Nederlander. Dat huwelijk duurde maar een paar jaar. Met mijn tweede man, ook een Nederlander, ben ik nu 22 jaar. Dat is veelzeggend: twee keer een Nederlander. De vrijheid van denken en doen is hier groter dan in Amerika.
'Ik kom uit een gegoede zwarte middle-class familie in Yellowsprings, Ohio. Tot mijn tiende jaar zat ik op een zwarte school en wist niet beter dan dat iedereen gelijk was. Op de middelbare school werd ik opeens geconfronteerd met een andere werkelijkheid. Met blanke klasgenoten ging je wel om, maar je werd nooit bij hen thuis gevraagd.
'Mijn vader was koordirigent, mijn moeder zangeres. Het was in die tijd een beetje ongewoon om middle-class black te zijn, de meeste zwarte mensen waren arm. Dat kweekt een speciaal gevoel over je huis: als je de deur dichtdoet, hoef je de buitenwereld niet binnen te laten. Het racisme niet, de jaloezie niet. Ik heb in Nederland hetzelfde gecreerd als mijn ouders in Ohio: een oase tegen de buitenwereld. Of dat in Nederland nodig is? Vast niet. Mensen zeggen soms rare dingen, maar het is niet kwaad bedoeld. Sta ik van de winter bij de bushalte, zegt iemand: ''Dat ben jij niet gewend h, sneeuw.'' Dan krijg ik de neiging iets grofs te zeggen. ''Waar ik vandaan kom, reikt de sneeuw nu tot je kont.'' Want dat is zo: Ohio ligt in een landklimaat.'

Foto
	FOTO MARCEL MOLLE


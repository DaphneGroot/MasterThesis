Zeeotter.
De zeeotter ("Enhydra lutris") is een dier uit de familie marterachtigen (Mustelidae). In het Russische Verre Oosten wordt hij traditioneel ook wel 'Kamtsjatka-bever' genoemd.
Leefwijze.
De zeeotter was plaatselijk bijna uitgestorven door overbejaging en is volgens de beoordeling van de IUCN in 2013 aangemerkt als 'bedreigd'. Het dier eet veel schelpdieren en zeeslakken zoals oesters en zeeoren. Ook zee-egels en kreeftachtigen worden gegeten. Hij opent ze door een steen op zijn buik te leggen en de schelp daar op stuk te slaan. De otter heeft onder zijn oksel een soort zakjes waarin hij voedsel kan bewaren.
Zeeotters vertoeven steeds langs de kust en gaan nooit de volle zee in. Om te vermijden dat hij tijdens het eten naar zee afdrijft rolt hij zich in bruinwier. De botten van het dier vertonen osteosclerose, dit maakt ze zwaarder en is een aanpassing aan het bestaan in het water.
Verspreiding.
Deze soort komt voor aan de noordwestkust van Noord-Amerika en de noordoostkust van Azië.
Ondersoorten.
Er bestaan drie erkende ondersoorten, die variëren qua lichaamslengte en qua opbouw van skelet en gebit.

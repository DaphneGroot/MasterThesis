Spotlijsters.
Spotlijsters (Mimidae) zijn een familie van zangvogels die in Noord-Amerika voorkomen. Het zijn vrij grote vogels die op een wat verlengde uitgave van de lijsterachtigen lijken. De familie telt 34 soorten.
Kenmerken.
Hun verenkleed is wit, grijs of bruin, 2 soorten zijn blauw en 1 soort is zwart. Ze hebben een lange staart. De lichaamslengte varieert van 20 tot 33 cm.
Leefwijze.
Deze vogels zijn erg territoriaal en verdedigen hun territorium fel tegen roofdieren, die ze zelfs aanvallen en pikken bij bedreiging.
Voortplanting.
Hun nesten zijn komvormig en in bomen of struiken gebouwd. Het legsel bestaat uit 2 tot 5 eieren en wordt door het vrouwtje bebroed.
Verspreiding en leefgebied.
Deze vogels komen voor in Noord-, Midden- en Zuid-Amerika, West-IndiÃ« en de Galapagos-eilanden.

	ALGERIJE
	In een Algerijns dorp, vijftig kilometer ten zuiden van de hoofdstad Algiers, zijn dit weekeinde zestien mensen vermoord. Volgens militaire bronnen zijn de slachtoffers 'op laffe manier vermoord', terminologie die wordt gebezigd als burgers de keel is doorgesneden. De daders zijn vermoedelijk fundamentalistische rebellen die sinds 1992 de regering bestrijden.


Bergambacht.
Topografische gemeentekaart van Bergambacht, sep. 2014
Bergambacht () is een plaats en voormalige gemeente in de Krimpenerwaard in de provincie Zuid-Holland. De gemeente, die vroeger ook 's Heeraartsberg en Bergambacht werd genoemd, telde 10.016 inwoners (1 mei 2014, bron: CBS) en heeft een oppervlakte van 38,18 km² (waarvan 2,67 km² water).
Geschiedenis.
In 1985 werden de toen opgeheven gemeenten Ammerstol en Berkenwoude aan Bergambacht toegevoegd. De gemeente Bergambacht grensde aan de gemeenten Schoonhoven in het oosten, Vlist in het noorden, Ouderkerk in het noordwesten en Nederlek in het zuidwesten. Met deze gemeenten werkt Bergambacht samen in het intergemeentelijk orgaan "Krimpenerwaard-5" (K5).
Per 1 januari 2015 is Bergambacht gefuseerd met de overige vier gemeenten uit "K5" tot de nieuwe gemeente Krimpenerwaard.
Overige kernen.
Verder behoorden de buurtschappen Achterbroek, 't Beijersche (deels), Benedenberg, Bovenberg (deels), Berkenwoude, Bergstoep, De Hem, Kadijk, Tussenlanen en Zuidbroek tot de voormalige gemeente.

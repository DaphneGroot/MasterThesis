Woelslangen.
Woelslangen of rolslangen (Aniliidae) zijn een familie van slangen. De familie wordt slechts vertegenwoordigd door een enkele soort: de onechte koraalslang ("Anilius scytale"). De familie wordt niet toegekend aan een van de superfamilies van de slangen.
Kenmerken.
De onechte koraalslang heeft een bonte lichaamskleur bestaande uit een rode basiskleur met smallere, zwarte dwarsbanden. Het is een kortstaartige soort met een massieve schedel. Deze lichaamsaanpassingen zijn duidelijk te herleiden naar de gravende levenswijze.
Verspreiding en leefgebied.
Het dier leeft in Zuid-Amerika en lijkt wat betreft de lichaamskleur op de gevaarlijke koraalslang.

Ghostwriter.
Een ghostwriter is een schrijver die schrijft onder andermans naam, op diens verzoek. De publicatie verschijnt als ware het van de opdrachtgever. Vaak maken bekende personen voor speeches, autobiografieën en dergelijke gebruik van een ghostwriter, omdat deze een betere schrijfstijl heeft, inhoudelijk meer kennis heeft of simpelweg omdat de officiële auteur geen tijd heeft.
Reden.
Mensen kunnen verschillende redenen hebben om een ghostwriter in te schakelen. Zo kunnen ze al langere tijd rondlopen met het idee om zelf een boek te schrijven, maar komen ze daar niet aan toe. Ook wordt ghostwriters vaak gevraagd om trauma's op papier te zetten.
Opleiding.
Een opleiding tot ghostwriter bestaat niet. Wel hebben ghostwriters vaak veel affiniteit met taal, bijvoorbeeld doordat ze zelf ook al het een en ander hebben gepubliceerd. In de meeste gevallen hebben ghostwriters ook cursussen in schrijven gevolgd, zoals creatief schrijven.

Fluithazen.
Fluithazen of pika's ("Ochotona") zijn het enige nog levende geslacht van de familie Ochotonidae, en behoren tot de haasachtigen (Lagomorpha). Ze lijken enigszins op lemmingen of marmotten. Tegenwoordig leven er nog ongeveer 30 soorten van het geslacht "Ochotona". Het verwante geslacht "Prolagus" is pas in het Holoceen uitgestorven.
Kenmerken.
Ze hebben een donkerbruine tot donkergrijze vacht van licht zandkleurig tot asgrijs. De lichaamslengte varieert van 15 tot 30 cm. Ze hebben korte, brede oren. Ze danken hun naam aan de hoge tonen die ze als waarschuwings- en herkenningssignaal kunnen uitstoten.
Verspreiding.
Ze komen zowel in het bergland voor (in de Himalaya tot op 6000 meter), als in wouden en steppen van AziÃ« en Noord-Amerika. Slechts de dwergpika leeft ook tegenwoordig nog in Oost-Europa. Vroeger strekte zijn verspreidingsgebied zich uit tot in Engeland. Toentertijd leefden overigens ook nog andere soorten in Europa.

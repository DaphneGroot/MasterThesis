Architectenregister.
Het Bureau Architectenregister is het zelfstandig bestuursorgaan in Nederland dat het bij de wet ingestelde "Architectenregister" beheert. Het bestuur, voorgezeten door Annemiek Rijckenberg, is benoemd door de Nederlandse regering.
Wet op de architectentitel.
De Wet op de architectentitel (WAT) van 1987 beschermt het gebruik in Nederland van de titel "architect", niet het beroep architect. Iedereen is gerechtigd architectuur te bedrijven, maar niet iedereen mag zich daarbij architect noemen.
Werkzaamheden.
Het bureau ziet toe op naleving van de wet waarin de bescherming van de titel omschreven staat. Binnen deze beschermende wet vallen de titels architect, stedenbouwkundige, tuin- en landschapsarchitect en interieurarchitect. Het beschermen van de titel gebeurt op twee manieren: procedures voeren tegen personen die deze titel onrechtmatig gebruiken en door perodiek controles uit te voeren op de opleidingen die opleiden tot architect.
Door haar officiÃ«le benoeming door het Ministerie van VROM is het BA ook de aangewezen instantie om onder meer attesten te verstrekken aan Nederlandse architecten die in een andere EU-lidstaat willen werken.

Alicante (provincie).
Alicante (Valenciaans: "Alacant") is de zuidelijkste provincie van de autonome regio Valencia in Spanje. De provincie is gelegen aan de Middellandse Zee en heeft als hoofdstad de stad Alicante.
Alicante heeft 1.926.285 inwoners (2010) verdeeld over 141 gemeenten. Daarmee is dit een van de Spaanse provincies met de grootste bevolkingsdichtheid.
Industrie.
Belangrijke industrieën in Alicante zijn de schoenindustrie, de textielindustrie, de vervaardiging van amandelnoga, speelgoed en consumptie-ijs. Daarnaast speelt toerisme een grote rol in Alicante.
Historie.
In de 14e eeuw werd Alicante definitief opgenomen in het Koninkrijk Valencia. Daarvóór werd Alicante overheerst door de Arabieren. In de 18e eeuw werd een centralistisch bewind ingesteld door de Spaanse monarchie. De naam Alicante (Alacant in het Valenciaans) zou afgeleid zijn van het Arabische "Allah Kanth" hetgeen "Land van God" betekent.
Natuur.
Daarnaast zijn er de zeereservaten van het eiland Tabarca, de Kaap van La Nao en de Kaap van San Antonio.
Bestuurlijke indeling.
Zie voor de gemeenten in Alicante de lijst van gemeenten in provincie Alicante.

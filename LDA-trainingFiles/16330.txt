SCO Group.
SCO of de The SCO Group is een in de Verenigde Staten gevestigd bedrijf. SCO heeft lange tijd beweerd dat ze de intellectuele eigendomsrechten met betrekking tot Unix van Novell had overgenomen. SCO heeft een eigen UNIX-variant, UnixWare, die op het x86-platform draait. Dit propriëtair platform is lange tijd redelijk succesvol geweest.
De SCO Group is ontstaan uit de bedrijven Santa Cruz Operation (SCO) en Caldera. In 2001 nam Caldera de UNIX-licenties en code van SCO over. In 2002 besloot het bedrijf onder de naam SCO Group verder te gaan, nadat de naam van de oorspronkelijke SCO veranderd was in Tarantella Inc (dat later werd overgenomen door Sun Microsystems).
Onder de naam Caldera heeft deze organisatie een eigen Linux-distributie gehad. Programmeurs van Caldera hebben aan de ontwikkeling van Linux bijgedragen. Deze distributie was niet populair omdat ze een deel van de Linux-gemeenschap van zich vervreemdde door zich af te zetten tegen de idealen die in de gemeenschap bij velen leven.
Na een managementwisseling en na de naamsverandering van Caldera naar The SCO Group besloot SCO IBM een proces aan te doen wegens contractbreuk en eiste één miljard dollar als schadevergoeding. Volgens SCO zou technologie die voor een versie van UNIX ontwikkeld is niet geport mogen worden naar Linux, omdat dit de positie van UNIX ondergraaft.
Naar aanleiding van het proces tegen IBM kreeg SCO zware kritiek vanuit de opensourcewereld te verduren. Dit werd nog verergerd omdat SCO stelde dat de techniek die zij aan Linux heeft bijgedragen niet bewust onder de GPL had willen uitbrengen. Daarbij heeft SCO beweerd dat de GPL niet rechtsgeldig is. Ook heeft SCO IBM ervan beschuldigd dat zij UNIX-code aan Linux heeft bijgedragen waarvan het intellectueel eigendom bij SCO berust. SCO heeft echter tot op heden niet duidelijk gemaakt om welke code het precies gaat. Enkele specifieke claims die uit een presentatie zijn afgeleid zijn door Linus Torvalds weersproken. SCO stelt zich op het standpunt dat voor ieder gebruik van Linux een licentie benodigd is, met een kostprijs van in de orde van $600.
Red Hat, een Amerikaans bedrijf dat een toonaangevende Linuxdistributie produceert, heeft in de tussentijd SCO een proces aangedaan. Red Hat stelt dat SCO haar schade berokkent door de claim met betrekking tot de eigendomsrechten uit te spreken, zonder hiervoor met sluitende bewijzen te komen.
2007.
Hierdoor komt de rechtszaak van SCO tegen IBM ook te vervallen omdat deze nu niet meer relevant is.
Deze uitspraak had verschillende financiële gevolgen voor SCO. Ten eerste kon SCO nu geen licenties meer verkopen voor Linux en dienden ze alle reeds geïnde licenties uit te betalen aan Novell.
Ook door de hoge kosten die de rechtszaken met zich meebrachten voor SCO, verkeerde SCO eind oktober 2007 op het randje van het faillissement en was genoodzaakt de UNIX-tak te koop te stellen.
SCO ging in beroep tegen deze uitspraak.
2010.
Na een financiële reddingsoperatie kwam SCO (na het bijna bankroet in 2007) weer tot leven en starten ze nieuwe rechtszaken. In 2010 werd de uitspraak nog eens herhaald in het voordeel van Novell. Hoewel er nog een rechtszaak loopt tegen IBM verwachten analisten dat SCO binnen afzienbare tijd zal moeten opgeven.

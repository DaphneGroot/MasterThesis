	ZOEKACTIE
	De kustwacht is maandag aan het begin van de avond een grote zoekactie begonnen ten noorden van Den Helder. Het kustwachtcentrum kreeg even na zes uur een melding dat een helikopterpiloot 35 mijl ten noorden van de marinestad de onderkant van een schip had gezien. Tegen elf uur had het zoeken nog geen resultaat opgeleverd. Aan de zoekactie doen vier reddingsboten, drie marineschepen, een douaneschip en een koopvaardijschip mee.


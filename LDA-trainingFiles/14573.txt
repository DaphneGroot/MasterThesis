Alazani.
De Alazani (Georgisch: ალაზანი) is een rivier in het oosten van Georgië.
Hij ontspringt in de zuidelijke Kaukasus en stroomt in zuidoostelijke richting door de provincie Kacheti, om in zijn benedenloop de grens met Azerbeidzjan te vormen. De rivier mondt uit in het meer van Mingəçevir, een stuwmeer in de Koera, die het water van de Alazani meevoert naar de Kaspische Zee.
De Pankisi-kloof is aan de bovenloop van de Alazani gesitueerd. Het is het oorspronkelijke woongebied van de laatste sprekers van het Batsisch, een taal die verwant is aan het Tsjetsjeens.

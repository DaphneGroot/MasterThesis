Rik Smits (basketbalspeler).
Rik Smits (Eindhoven, 23 augustus 1966) is een Nederlands voormalig basketballer, van 1988 tot 2000 in dienst van de Indiana Pacers. Hij werd de best betaalde Nederlandse profsporter aller tijden met een geschat vermogen van meer dan 125 miljoen dollar.
Smits begon op zijn veertiende met basketbal bij PSV/Almonte in Eindhoven. Hij vertrok in 1984 naar de Verenigde Staten, waar hij vier jaar speelde voor Marist College in Poughkeepsie. In de collegecompetitie leerde Smits gebruik te maken van zijn lengte. Na zijn collegetijd bood Indiana Pacers hem een profcontract aan. In Indianapolis groeide Smits uit tot een starting center in de NBA. Eerst met rugnummer 24 en later met rugnummer 45.
Hij speelde in totaal 999 wedstrijden in de NBA en haalde in het seizoen 1999/2000 met Indiana Pacers de finale van de NBA. Het landskampioenschap ging daarin met 4-2 naar de Los Angeles Lakers. In de zomer van 2000 sloot Smits na twaalf jaar zijn profcarri√®re in de VS af. Daarna keerde hij voor een paar weken terug naar Noord-Brabant en stelde hij zich als niet-prof beschikbaar voor het nationale team.
Smits woont nog steeds in de VS, waar hij zich hoofdzakelijk met zijn hobby bezighoudt, sleutelen aan oude crossmotorfietsen. Hij is als vierde gekozen in het all-star team aller tijden van de Pacers.
De journalist Tim Overdiek schreef een biografie over Smits, getiteld "Rik Smits, Dunking Dutchman" (Uitgeverij Thomas Rap, 1997).
Externe link.
Rik Smits in de ranglijst van basketballers die meer dan 1000 punten scoorden voor Marist College.

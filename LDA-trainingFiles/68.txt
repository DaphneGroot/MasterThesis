	Raad van State wil nieuw besluit over Haags homogebied
	ANP
DEN HAAG
De gemeente Den Haag moet een nieuw besluit nemen over het homogebied in de Scheveningse Bosjes. Dat heeft de Raad van State maandag bekendgemaakt. De Raad heeft kritiek op het gemeentelijk plan om een deel van de Scheveningse Bosjes aan te duiden als verblijfsgebied voor homo's en als plaats voor de aanleg van een homomonument. Volgens de Raad gaat de gemeente Den Haag te weinig in op de bezwaren van buurtbewoners.
Bewoners van de Archipelbuurt hebben eerder actie gevoerd tegen het gebruik door homo's van het deel van de Scheveningse Bosjes dat aan de wijk grenst. Bij mooi weer zoeken daar een aantal homo's anoniem seksueel contact.
De gemeente besloot daarom de ontmoetingsplaats verleggen naar 'De 72 trapjes', een locatie bij de Haringkade achter Madurodam waar minder overlast van de contactzoekers wordt verwacht. Ook bewoners uit die buurt protesteerden.
De gemeente kwam met het alternatief na overleg met alle betrokkenen. Bestuurders noemen 'De 72 trapjes' ge√Øsoleerder dan het vorige homogebied, maar 'niet in die mate dat homo's zich er onveilig zouden kunnen voelen'. De gemeente heeft nog geen reactie op het besluit van de Raad van State.


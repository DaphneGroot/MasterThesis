	Kanu komt mogelijk dit seizoen alweer in actie
	Van onze verslaggever
AMSTERDAM
Oud-Ajacied Nwankwo Kanu zal mogelijk nog dit seizoen spelen voor Inter Milaan. Twee maanden geleden onderging Kanu een, naar nu blijkt succesvolle, hartoperatie in de VS. Hij is in elk geval weer na dit seizoen in staat te voetballen.
Volgens de advocaat van Kanu, mr. F. van Buuren, is bij Kanu een disfunctionerende hartklep 'gerepareerd' en zijn er geen 'lekken' ontdekt. Kanu traint en revalideert momenteel in Los Angeles: 'Het gaat buiten verwachting goed.' Van Buuren meldde dat tijdens de presentatie van 'Sportzaken', een nieuw tijdschrift voor sport en recht.


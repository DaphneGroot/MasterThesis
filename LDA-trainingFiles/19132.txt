Wilde liguster.
De wilde liguster ("Ligustrum vulgare") is een struikvormige plant uit de olijffamilie ("Oleaceae"). De plant komt van nature voor in de Benelux en op alle continenten behalve Amerika.
Algemeen.
De wilde liguster is een snelle groeier die in de winter afhankelijk van de laagste temperatuur zijn bladeren behoudt. Omdat de plant goed tegen snoeien kan, wordt deze veel gebruikt in heggen. Het gebruik van de uit Japan afkomstige "Ligustrum ovalifolium" komt echter vaker voor. De wilde liguster bloeit van juni tot augustus en heeft zwarte besjes, die voor mensen dodelijk giftig zijn, maar door vogels gegeten worden.
De bloemen van de wilde liguster hebben een sterke geur. Bij regelmatig gesnoeide hagen zal de plant echter meestal niet of met slechts enkele bloemen bloeien. Ongesnoeid kan hij tot 5 meter hoog worden.
De wilde liguster is zoals alle planten uit het geslacht "Ligustrum" giftig.
Groeiplaats.
De wilde liguster komt van nature voor in de duinen, langs rivieren, en in Zuid-Limburg en Drenthe op kalkhoudende gronden.
Plantengemeenschap.
De wilde liguster is een kensoort voor het ligusterverbond ("Berberidion vulgaris").
Exoot in Amerika.
De wilde liguster is inmiddels in Amerika ge√Øntroduceerd en wordt daar nu als exoot bestreden. Hij verdringt de daar van nature voorkomende soorten.

Brakel (België).
Brakel is een gemeente in de Belgische provincie Oost-Vlaanderen. Brakel heeft een oppervlakte van 5644 hectare en telt ruim 14.500 inwoners, die Brakeniërsrs worden genoemd. Brakel behoort tot het arrondissement Oudenaarde.
Geografisch sluit Brakel in het Zuiden aan bij de Zuid-Vlaamse heuvelrij gevormd door de Kluisberg, Hotondberg, Muziekberg, Pottelberg en Rodenberg (Mont de Rhode). Het noordelijke deel van Brakel loopt uit in de Zwalmvallei. Geologisch zijn de heuvels opgebouwd uit tertiaire sedimenten; er worden hoofdzakelijk leemgronden aangetroffen. Brakel maakt deel uit van de Vlaamse Ardennen en de Denderstreek.
Geschiedenis.
In 1970 werden de gemeenten Elst, Michelbeke, Nederbrakel, Opbrakel en Zegelsem gefusioneerd tot één gemeente: Brakel. Brakel ontleende haar naam aan die van Nederbrakel en Opbrakel. Zij waren op hun beurt afkomstig van de Karolingische villa "Braglo", welke al in 866 werd vermeld en die zich bevond ter plaatse van de huidige dorpskern van Opbrakel. In 1977 werden ook Everbeek, Parike en een deel van Sint-Maria-Oudenhove aan Brakel toegevoegd.
Kernen.
Elst, Everbeek, Michelbeke, Nederbrakel, Opbrakel, Parike, Sint-Maria-Oudenhove (deels) en Zegelsem.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Brakel ligt in het kieskanton Brakel in het provinciedistrict Oudenaarde, het kiesarrondissement Aalst-Oudenaarde en de kieskring Oost-Vlaanderen.
Burgemeester.
De huidige burgemeester is Alexander De Croo, zoon van Herman De Croo, die nog burgemeester van Michelbeke geweest is voor de fusie.
2013-2018.
Burgemeester is Alexander De Croo (Open Vld). Hij leidt een coalitie bestaande uit Open Vld en sp.a. Samen vormen ze de meerderheid met 14 op 23 zetels. Stefaan Devleeschouwer is waarnemend burgemeester.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Sport.
In Brakel spelen de voetbalclubs K. Olsa Brakel, SV Everbeek, Standaard Michelbeke, SK Opbrakel, FC Zegelsem. FC Brakel werd in 2011 geschrapt.
Muziek.
De gemeente beschikt over 2 blaasorkesten

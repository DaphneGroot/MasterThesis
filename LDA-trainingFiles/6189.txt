Kabinet-Drees-Van Schaik.
Het kabinet-Drees-Van Schaik was het Nederlandse kabinet van 7 augustus 1948 tot 15 maart 1951. Het wordt ook wel het kabinet-Drees I genoemd, maar die nummering wordt eveneens gebruikt voor het volgende kabinet onder Drees' leiding (1951-1952). De ministersploeg bevatte ministers uit vier verschillende partijen en daarnaast twee partijloze ministers. De coalitie besloeg ruim een tweederdemeerderheid (76 van de 100 zetels), zodat de grondwetswijziging die nodig was voor de onafhankelijkheid van Nederlands Oost-Indië ook in tweede aanleg door het parlement gevoerd kon worden.
In 1948 voerde Nederland voor de tweede maal een politionele actie uit in Indonesië, wat tot internationale afkeuring leidde. In 1949 werd Nederland lid van de NAVO en lijfde enkele kleinere gebieden van Duitsland in. Eind 1949 werd de onafhankelijkheid van Indonesië door Nederland erkend. In 1951 leidde uiteindelijk een motie over Nieuw-Guinea tot de val van het kabinet. Er werden geen nieuwe verkiezingen gehouden, maar met dezelfde partijen werd een nieuwe regering gevormd.
Kabinetsformatie.
Polygoonjournaal over het aftreden van het kabinet
Kabinetscrisis Nieuw-Guineabeleid.
De fractie van de VVD in de Tweede Kamer stemde op 24 januari 1951 tijdens het debat over de Nieuw-Guineaconferentie voor de motie van afkeuring, die was ingediend door fractievoorzitter Oud. Hoewel de motie verworpen werd, bood de minister van Buitenlandse Zaken, Stikker (VVD), op 25 januari 1951 zijn ontslag aan en stelden de andere ministers hun portefeuilles ter beschikking.

Guy Thys.
Guy Thys (Antwerpen, 6 december 1922 – aldaar, 1 augustus 2003) was een Belgisch voetbaltrainer.
Biografie.
Guy Thys was de zoon van topschutter Ivan Thijs van Beerschot AC. Guy debuteerde als speler bij deze club waar hij 10 jaar bleef. Na de Duitse inval van 10 mei 1940 ging hij als CRAB op de vlucht naar Frankrijk. Door zijn vertrek miste hij zijn debuut als Rode Duivel in de uiteindelijk afgelaste interland tegen Nederland van 29 mei 1940. Hij moest na zijn terugkeer uit Frankrijk nog twaalf jaar wachten op een nieuwe selectie.
Hij speelde daarna voor Daring Molenbeek en Standard Luik. Hij was speler-trainer bij Cercle Brugge vanaf 1954 en bij Racing Lokeren vanaf 1959 en vervolgens trainer bij verschillende clubs waaronder Antwerp.
Op 22 mei 1976 werd Thijs bondscoach van het Belgisch team. Onder zijn leiding behaalde het Belgische team de finale op het E.K. in 1980 en op de mondiale in 1986 bereikte België de halve finales. Thijs was trainer van het Belgische nationale voetbalteam van 22 mei 1976 tot 9 juni 1989 en van 1990 tot 1 mei 1991.

België op het wereldkampioenschap voetbal.
België heeft twaalf keer gespeeld op de eindronde van het wereldkampioenschap voetbal. Hieronder volgt een overzicht van de toernooien die het Belgisch voetbalelftal speelde.
WK 1930 - Uruguay.
België, nog olympisch kampioen voetbal in 1920, was één van de Europese landen die uiteindelijk meededen aan het eerste Wereldkampioenschap voetbal in Uruguay.
Het eerste optreden op een WK werd geen succes en België ging roemloos en doelpuntenloos ten onder, na twee verlieswedstrijden in de groepsfase.
Opstelling België: Arnold Badjou - Theodoor Nouwens - Nic Hoydonckx - Jean De Clercq - August Hellemans - Pierre Braine - Jan Diddens - Bernard Voorhoof - Ferdinand Adams - Jacques Moeschal - Louis Versyp
Opstelling België: Arnold Badjou - Henri De Deken - Nic Hoydonckx - Jacques Moeschal - August Hellemans - Pierre Braine - Jan Diddens - Theodoor Nouwens - Ferdinand Adams - Gérard Delbeke - Louis Versyp
WK 1934 - Italië.
België had zich gekwalificeerd na met een tweede plaats in de Groep 7 van de kwalificaties.
Ook het tweede optreden op een WK werd geen succes. In de eerste wedstrijd, destijds met rechtstreekse uitschakeling, werd verloren van Duitsland. België maakte wel zijn eerste doelpunten op een WK-eindronde.
Opstelling België: André Vandeweyer - Philibert Smellinckx - Constant Joacim - Jean Claessens - Frans Peeraer - Félix Welkenhuysen - François De Vries - Jean Capelle - Laurent Grimmonprez - Albert Heremans- Bernard Voorhoof
WK 1938 - Frankrijk.
België had zich gekwalificeerd door een tweede plaats in de Groep 9 van de kwalificaties.
Het derde optreden op een WK werd alweer geen succes. In de eerste wedstrijd, destijds met rechtstreekse uitschakeling, werd verloren van Frankrijk.
Opstelling België: Badjou - Paverick, Seys - Van Alphen, Stijnen, De Winter - Vanden Wouwer, Voorhoof, Isemborghs, Braine, Buyle
WK 1954 - Zwitserland.
België had zich gekwalificeerd door winst in Groep 2 van de kwalificaties.
Tijdens het vierde optreden op een WK werd voor het eerst een wedstrijd niet verloren. Tegen Engeland werd het 4-4. België overleefde echter de eerste ronde niet in een groep met Engeland, Italië en gastland Zwitserland.
Opstelling België: Gernaey - Dries, Van Brandt, Huysmans - Carré, Mees - Mermans, Houf, Coppens, Anoul, P. Van Den Bosch
Opstelling België: Gernaey - Dries, Van Brandt, Huysmans - Carré, Mees - Mermans, H. Van Den Bosch, Coppens, Anoul, P. Van Den Bosch
WK 1970 - Mexico.
België had zich gekwalificeerd door een eerste plaats in Groep 5 van de kwalificaties, voor Joegoslavië, Spanje en Finland.
Het vijfde WK-optreden van België werd ondanks de hoge verwachtingen opnieuw een tegenvaller. België overleefde de eerste ronde niet. Wel wist het voor de eerste maal een WK-wedstrijd winnend af te sluiten.
Opstelling België: Piot - Heylens, Thissen, Dewalque, Dockx - Semmeling (79' Polleunis), Van Moer, Devrindt, Van Himst - Lambert, Puis
Opstelling België: Piot - Heylens, Thissen, Dewalque, Dockx - Semmeling, Van Moer, Jeck, Van Himst - Lambert, Puis
Opstelling België: Piot - Heylens, Thissen 8px, Dewalque, Dockx - Semmeling, Van Moer, Jeck, Van Himst 8px - Polleunis (66' Devrindt), Puis
WK 1982 - Spanje.
België had zich gekwalificeerd door een eerste plaats in Groep 2 van de kwalificaties, voor Frankrijk, Ierland, Nederland en Cyprus.
WK 1986 - Mexico.
België had zich gekwalificeerd na een tweede plaats in Groep 1 van de kwalificaties en winst in barragewedstrijden tegen Nederland.
Het zevende optreden op een WK werd voor België het meest succesvolle WK tot dan toe. Na een moeizame eerste ronde bereikte men als één van de 4 beste derdes in de groepsfase de achtste finales. Na overwinningen tegen de Sovjet-Unie en Spanje bereikte men de halve finale, die verloren werd van Argentinië, de uiteindelijke wereldkampioen. België eindigde als vierde, na verlies in de troostfinale tegen Frankrijk.
Opstelling België: Pfaff - Gerets, Broos, F. Van der Elst 8px, De Wolf - Vercauteren, Vandereycken, Scifo, Ceulemans - Vandenbergh (63' Demol), Desmet (59' Claesen)
Opstelling België: Pfaff - Gerets, Demol (69' Grün), F. Van der Elst, De Wolf - Vercauteren, Vandereycken, Scifo (67' Clijsters) - Ceulemans, Desmet, Claesen 8px
Opstelling België: Pfaff - Broos, Demol, Grün (89 F. Van der Elst), Renquin - Vercauteren, Vervoort, Scifo, Ceulemans 8px - Veyt, Claesen
Opstelling België: Pfaff - Gerets (101' L. Van Der Elst), Grün (112' Clijsters), Renquin 8px, Vervoort - Scifo, Demol, Ceulemans, Vercauteren - Claesen, Veyt
Opstelling België: Pfaff - Gerets, Renquin, Demol 8px, Grün 8px - Vercauteren (106' L. Van Der Elst), Scifo, Vervoort - Ceulemans, Claesen, Veyt (83' Broos)
Opstelling België: Pfaff - Gerets, Grün, Demol, Renquin (54' Desmet) - Vervoort, Scifo, Vercauteren, Ceulemans - Claesen, Veyt 8px
Opstelling België: Pfaff 8px - Gerets, Grün, Demol, Renquin (45' F. Van der Elst) - Vervoort,
Scifo (63' L. Van Der Elst), Mommens - Ceulemans, Claesen, Veyt
WK 1990 - Italië.
Het WK in 1990 was één van de betere die de "Rode Duivels" gespeeld hebben. België wist zich in een poule met o.a. Tsjecho-Slowakije, Zwitserland en Polen te kwalificeren voor het eindtoernooi, zonder daarbij een partij te verliezen.
In de poule-fase was de eerste tegenstander Zuid-Korea. Hoewel er zich vele kansen voordeden, werd de wedstrijd in de tweede helft pas beslist door doelpunten van Degryse en Dewolf.
Tweede tegenstander van de Belgen was Uruguay. Al bij rust leidden de Belgen met 2-0 door doelpunten van Clijsters en Scifo. Ondanks een numerieke minderheid -Gerets had rood gekregen- slaagden de Belgen in de tweede helft erin de score uit te bouwen door een doelpunt van Ceulemans. Het tegendoelpunt van de Uruguayanen in de 74e minuut was slechts voor de statistieken.
Spanje, de derde tegenstander in de poule, wist door een 2-1-overwinning zich te plaatsen als groepswinnaar van de poule, gevolgd door de Belgen.
In de achtste finale werd België gekoppeld aan Engeland, een wedstrijd die op 26 juni 1990 gespeeld werd in Bologna. In de reguliere speeltijd werd er niet gescoord, waardoor verlengingen noodzakelijk werden. In de allerlaatste minuut van de tweede verlenging slaagde de Engelsen erin om via een vrije trap het enige en beslissende doelpunt te scoren (Maker: David Platt). Hierdoor was België uitgeschakeld op het toernooi.
WK 1994 - Verenigde Staten.
Na een moeizame kwalificatie voor het WK, waarbij België was ingedeeld in een groep met Roemenië, Tsjecho-Slowakije, Wales, Cyprus en de Faeröer-eilanden slaagden de Belgen er uiteindelijk toch in zich te plaatsen voor de eindronde in de USA.
De eerste wedstrijd in de poule-fase was tegen Marokko. Door een vroege goal in de 11e minuut (Degryse) wisten de Belgen de overwinning te behalen tegen een sterk spelend Marokkaans elftal.
Tegen Nederland was één doelpunt in de 65e minuut (Albert) genoeg om ook deze wedstrijd te winnen.
De derde wedstrijd tegen het als zwak bestempelde Saoedi-Arabië ging met 1-0 verloren, mede door onderschatting van Belgische kant die voor deze wedstrijd sterspelers als Willaert, Nilis en Grün niet hadden opgesteld. Ondanks het verlies wisten de Belgen door te stoten naar de 1/8e finales waar zij Duitsland troffen.
De confrontatie tegen Duitsland vond plaats op 2 juni in Chicago. Al voor de rust leidden de Duitsers met 3-1. In de allerlaatste minuut van de tweede helft wist Albert de stand nog terug te brengen naar 3-2, maar met deze score was de uitschakeling van de Belgen een feit. Achteraf is er veel kritiek geweest op de Zwitserse scheidsrechter Kurt Röthlisberger, die in het voordeel van de Duitsers gefloten zou hebben en een "overduidelijke penalty" aan het Belgische team ontzegd zou hebben. Hij gaf zijn fout later toe.
WK 1998 - Frankrijk.
België wist zich in de kwalificatie door een barrage-match tegen Ierland te plaatsen voor het eindtoernooi in Frankrijk.
De eerste (onaantrekkelijke) wedstrijd tegen Nederland in de poulefase eindigde in 0-0.
Ook de tweede wedstrijd tegen Mexico eindigde in een gelijkspel: 2-2. Door 2 doelpunten van Wilmots waren de Belgen wel aan de leiding gekomen, maar o.a. door de rode kaart voor Gert Verheyen wisten de Mexicanen terug te komen.
Alleen winst tegen Zuid-Korea én een winnaar in de wedstrijd tussen Mexico en Nederland zou voor de Belgen een plaats in de volgende ronde betekenen. In de 10e minuut kwamen de "Rode Duivels" door een afstandsschot van Nilis op een 1-0-voorsprong. Twintig minuten voor tijd slaagden de Zuid-Koreanen erin de stand gelijk te trekken, waardoor de uitslag van de wedstrijd Mexico-Nederland niet meer van belang was. Net als 4 jaar eerder volgde een vroegtijdige uitschakeling op een WK voor de Belgische ploeg.
WK 2002 - Japan en Zuid-Korea.
Voor de kwalificatie van het eindtoernooi in Japan en Zuid-Korea waren voor de Belgen opnieuw barrage-wedstrijden nodig, ditmaal tegen de Tsjechen. In twee wedstrijden (beide eindigend in een 1-0-overwinning voor de Belgen) wisten de Belgen de uiteindelijke kwalificatie af te dwingen. Hierdoor wisten de Belgen zich voor de 6e achtereenvolgende keer te plaatsen voor een WK.
In de poulefase was een van de gastlanden, Japan, de eerste tegenstander van de Belgen. In een zwaar bevochten strijd, waarbij de Japanners een tijd met 2-1 hadden voorgestaan, slaagden de Belgen er uiteindelijk in een gelijkspel af te dwingen.
Ook de tweede tegenstander in de poule,Tunesië, wist de Belgische ploeg op een matige 1-1 te houden.
De laatste wedstrijd tegen Rusland werd door de twee gelijke spelen van cruciaal belang en er waren aan het thuisfront maar weinigen die in een goede afloop vertrouwen hadden. De Belgische krant "De Standaard" kopte "Belgen willen naar huis en van Waseige af". Toch wisten de "Rode Duivels" de wedstrijd tegen de Russen te winnen door doelpunten van Walem, Sonck en Wilmots. De twee doelpunten van de Russen waren toen niet meer van belang.
In de 1/8e finale was Brazilië de tegenstander van België. Ondanks kansen over en weer en een onterecht afgekeurd doelpunt van Wilmots bleef de ruststand 0-0. Door goals van Rivaldo en Ronaldo wisten de Brazilianen in de tweede helft toe te slaan, waardoor de Belgen uitgeschakeld waren.
WK 2014 - Brazilië.
De kwalificatie voor het eindtoernooi in Brazilië was één van de betere die de Rode Duivels gespeeld hebben. België wist zich in een poule met o.a.Kroatië, Servië, Wales, Macedonië en Schotland te kwalificeren voor het eindtoernooi na groepswinst in Groep A, waarbij slechts twee keer gelijk werd gespeeld. Het WK in Brazilië is het twaalfde WK-optreden van België.
Bondscoach Marc Wilmots selecteerde 24 spelers op 13 mei. Van deze selectie valt nog 1 doelman af.
België werd in de groepfase ingedeeld in groep H met Algerije, Rusland en Zuid-Korea. België wist zijn 3 wedstrijden te winnen. Het is de eerste keer in de geschiedenis dat het Belgisch voetbalelftal zijn drie groepsduels op een wereldkampioenschap wint.
België sluit de eerste ronde af als groepswinnaar. De Rode Duivels spelen in de 1/8e finales op dinsdag 1 juli in de Arena Fonte Nova in Salvador tegen de Verenigde Staten, die tweede in groep G eindigde.
De wedstrijd tegen de Verenigde Staten werd gewonnen. De Amerikaanse doelman Tim Howard moest 15 keer in actie komen, het meeste in één match op dit WK en sinds dat van 1966. België is voor het eerst sinds 1986 bij de laatste 8 van de wereld en stoot door naar de kwartfinale. In de kwartfinale ontmoeten de Rode Duivels Argentinië.
De Belgen raakten in de kwartfinales niet voorbij Argentinië. Een vroege goal van Gonzalo Higuaín, de enige in de wedstrijd, bezegelde het Belgische lot.

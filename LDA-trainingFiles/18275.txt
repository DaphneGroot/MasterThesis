Oud-Zuid (Amsterdam).
"Woningen aan de Apollolaan gezien vanaf de Jan van Goyenkade"
"Woningen van woningcorporatie De Dageraad in het P.L. Takcomplex in de Nieuwe Pijp"
Oud-Zuid was van 1998 tot 2010 een stadsdeel van de gemeente Amsterdam in de Nederlandse provincie Noord-Holland. Per 1 mei 2010 is het opgegaan in het nieuwe stadsdeel Amsterdam-Zuid.
Oud-Zuid is als stadsdeel gevormd in 1998 uit de fusie van de stadsdelen Zuid en De Pijp. Bij deze fusie is de Prinses Irenebuurt (voorheen een onderdeel van Stadsdeel Zuid) met de Rivierenbuurt en Buitenveldert opgegaan in het nieuwe Stadsdeel Zuideramstel. Het stadsdeel had op 1 januari 2005 83.696 inwoners.
De wijken die samen bekendstaan als Nieuw-Zuid (zie Plan Zuid) behoorden tot 2010 dus deels tot Oud-Zuid (maar de Rivierenbuurt behoorden tot 2010 tot het stadsdeel Zuideramstel).
De sinds 2002 in aanleg zijnde Zuidlijn loopt door het stadsdeel en krijgt een station 'De Pijp' onder de Ferdinand Bolstraat tussen de Albert Cuypstraat en de Ceintuurbaan.
Wijken en buurten in Oud-Zuid.
Sinds 1 januari 2014 hanteert de gemeente Amsterdam behalve stadsdelen en buurtcombinaties een verdeling in "gebieden". Oud-Zuid geldt in deze indeling als "gebied" 10. Oud-Zuid omvat de buurtcombinaties Apollobuurt, Hoofddorppleinbuurt, Museumkwartier, Schinkelbuurt, Stadionbuurt en Willemspark.
Overige bijzondere gebouwen.
"Het voormalige raadhuis van Nieuwer-Amstel, tot 2007 vestiging van het Gemeentearchief Amsterdam"
[* Het voormalige raadhuis van Nieuwer-Amstel, tot 2007 vestiging van het Gemeentearchief Amsterdam aan de Amsteldijk 67 (W.J. de Groot, 1894)
Dagelijks bestuur.
Stadsdeelvoorzitter was tot 2010 Egbert de Vries (PvdA); hij volgde in april 2006 Emile Jaensch (VVD) op. Het Dagelijks Bestuur werd gevormd door de PvdA en GroenLinks.
Stadsdeelraad.
De stadsdeelraad bestond sinds 1998. Voordien bestonden de stadsdeelraden van de voormalige stadsdelen Zuid en De Pijp. Deze beide stadsdelen waren ingesteld in 1990 en fuseerden in 1998 tot Oud-Zuid. De raad telde 29 zetels.

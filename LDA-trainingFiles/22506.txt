Broodbeleg.
Broodbeleg (in België ook: toespijs of bijval) is dat waarmee brood wordt 'versierd', door het te besmeren en/of er iets op te leggen. De smaak van brood wordt hierdoor verrijkt en de voedingswaarde neemt toe. Veelal wordt het brood eerst bestreken met een laagje boter of margarine om het geheel smeuïger te maken, vooral in combinatie met strooibaar beleg, plakjes kaas en vleeswaren.
In vroeger tijden werd brood vaak niet belegd. Op enig moment is men in sommige streken boterhammen gaan beleggen, aanvankelijk met vet zoals boter of reuzel, maar ook met kaas, vleeswaar, groente, zoetigheid en andere producten.

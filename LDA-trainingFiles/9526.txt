Egels.
Egels (Erinaceidae) vormen een familie van zoogdieren uit de orde der insecteneters (Eulipotyphla). Er bestaan 23 soorten waarvan acht haaregels (onderfamilie Hylomyinae) uit Zuidoost-Azië, die geen stekels maar haren hebben en eruitzien als een soort ratten, en 15 stekelegels (onderfamilie Erinaceinae). Stekelegels komen voor in Azië, Europa en Afrika.
Volgens sommige recente fylogenetische analyses zijn de egels mogelijk de zustergroep van alle andere levende placentadieren; deze resultaten zijn inmiddels achterhaald.
Egels zijn echte nachtdieren, en daarnaast redelijk schuw. Wie overdag een egel ziet, kan er dus van uitgaan dat het dier iets mankeert.

	BEDRIJFSRESULTATEN
	BMW, het Duitse autoconcern heeft een ongekend goed jaar achter de rug. De omzet, inclusief die van de Britse Rover-dochter, klom met 13,3 procent tot 52,3 miljard mark (58,6 miljard gulden). De verkoop van BMW-auto's steeg met 9,2 procent tot 644.107 stuks. De fabrikant komt dit jaar met ten minste twee nieuwe modellen. Over de winst sprak BMW alleen over een aangename ontwikkeling.


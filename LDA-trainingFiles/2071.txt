	Psycholoog pleit voor meer ondersteunend personeel in voortgezet onderwijs    'Secretaresse kan afknappen docent voorkomen'
	Van onze verslaggever
Robert Sikkes

AMSTERDAM
De Nederlandse school is een chaos, meent de psycholoog Leo Prick, die veel ervaring heeft in het onderwijs. Mede door die chaos kunnen veel docenten in het voortgezet onderwijs het niet volhouden. Om orde te scheppen wil hij het personeel van de school uitbreiden, niet met meer docenten, maar met concirges, secretaresses en onderwijsassistenten.

Om het uitvallen van docenten te bestrijden, gaat het ministerie van Onderwijs een experiment financieren, waarbij twee verschillende modellen worden uitgetest. Het ene model is gebaseerd op de ideen van Prick.
Het ontbreekt in het voortgezet onderwijs aan strenge regels, stelt de psycholoog. Grote aantallen deeltijddocenten draaien hun lesjes af, om vervolgens gelijk te vertrekken. 'De chaotische sfeer is een van de redenen waarom de uitval in het Nederlandse onderwijs hoog is. Want drop-out van leerlingen en burn-out van docenten zijn kanten van n en dezelfde medaille.'
Hoe valt te voorkomen dat oudere docenten massaal na hun vijftigste hunkeren naar de vut, vluchten in afkeuring, of zich bij dalende aantallen leerlingen vrijwillig aanmelden voor ontslag? Als novum in het onderwijsbeleid komt er een proef: eerst bekijken wat werkt, om vervolgens beslissingen te nemen.
En groep van vier scholen krijgt extra geld om de werkweek van vijftigplussers flink te bekorten en in plaats daarvan jongeren aan te trekken. Het effect van deze variant wordt vergeleken met het alternatief van Prick, dat eveneens op vier scholen wordt uitgetest.
Het adviesbureau Intervu van Prick werkt al jaren op scholen die kampen met veel afknappende leraren. Op basis van die ervaringen en onderzoek in het buitenland vindt hij dat docenten zich weer moeten concentreren op het lesgeven. Orde in de gangen handhaven doen concirges, secretaresses kunnen lesmateriaal uittypen en vermenigvuldigen, bibliothecarissen dienen leerlingen te begeleiden bij hun speurtocht naar materiaal voor werkstukken.
'Het is net als een chirurg in een ziekenhuis', zegt Prick. 'Als de chirurg wordt belast met zijn
patintenadministratie, de operatiekamer op orde moet houden, zelf foto's moet maken en in het magazijn moet bedelen om materiaal, zou hij aan zijn eigenlijke werk niet toekomen. Zijn probleem wordt niet verholpen met een collega erbij, met minder werkuren of meer leidinggevenden boven zich, maar met meer ondersteuning.'
De komst van de secretaresse zal voor een docent wel even wennen zijn, verwacht Prick. 'Iedere professional die een secretaresse heeft, zal zeggen dat er tweemaal zoveel werk uit z'n handen komt. Maar in het begin is het nog aftasten: wat laat je wel doen en wat doe je zelf nog.'
Het aanpakken van burn-out is volgens hem hoogstnoodzakelijk nu het docentenbestand in het onderwijs razendsnel vergrijst. Dat is geen typisch Nederlands probleem. In het vandaag verschenen rapport Vergrijzing in het Onderwijs in Nederland en bij de buren vergelijkt hij de situatie met die in de omringende landen.
Uit cijfers wordt duidelijk dat Nederlandse docenten meer uren lesgeven en grotere klassen hebben, maar het grootste verschil zit in de kosten per leerling. Daaruit blijkt dat scholen in de ons omringende landen beschikken over een behoorlijk arsenaal aan ondersteunend personeel.
Maar er zijn nog twee opvallende verschillen: de orde en tucht op de Nederlandse scholen worden slecht gehandhaafd; leerlingen tasten voortdurend de grenzen van de regels af.
Bovendien is Nederland 'kampioen deeltijdwerken'. De aanwezigheid van grote aantallen part-timers en vervangers versterken het chaotische karakter van Nederlandse scholen.
'Dat chaotische ervaren juist ouderen als problematisch', is de ervaring van Prick. Maar aan de grote aantallen parttimers valt niet veel te doen, dus heeft het dan wel zin om extra ander personeel aan te nemen? 'Ja, want het chaotische karakter is alleen te veranderen door de school hechter te organiseren.
'En parttimers moeten hard werken. Zij moeten bijvoorbeeld wel fulltime op een vergadering zijn en ze zijn ook veel tijd kwijt om hun vak bij te houden.'


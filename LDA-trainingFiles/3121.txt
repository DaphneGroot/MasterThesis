	Verbouwing Van Abbe kost vijftig miljoen
	ANP
EINDHOVEN
De verbouwing van het Van Abbe-museum in Eindhoven kost naar verwachting vijftig miljoen gulden. De gemeente wil voor negen miljoen gulden grond aankopen om uitbreiding van het museum te realiseren.
De eerste verbouwingsplannen gingen nog uit van een budget van ruim 27 miljoen gulden. Voor dat geld was een uitbreiding mogelijk bovenop het oorspronkelijke museumgebouw. Inmiddels heeft de minister na een gerechtelijke uitspraak het gebouw uit 1936 tot rijksmonument verklaard. Daarom moeten de nieuwbouwplannen van het museum herzien worden.
Uitbreiding aan de achterkant van het oude gebouw kost ruim 41 miljoen gulden. De gemeenteraad moet nog akkoord gaan met de extra uitgaven voor de grondaankopen, maar de raadscommssie FinanciÃ«n was overwegend positief over het voorstel.


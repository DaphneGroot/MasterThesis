Nederlandse Geologische Vereniging.
Nederlandse Geologische Vereniging, ook wel kortweg: "NGV" genoemd, is een Nederlandse vereniging met als doel het wekken van belangstelling voor de geologie in de ruimste zin des woord. De vereniging werd officieel opgericht in 1946 te Arnhem. De Nederlandse Geologische Vereniging is verdeeld over een aantal op zich zelf staande afdelingen, met eigen bestuur. De afdelingen komen één keer per maand bijeen, meestal wordt er dan een lezing gehouden en ervaringen uitgewisseld.
Activiteiten.
De Nederlandse Geologische Vereniging (NGV) organiseert per jaar drie themadagen over geologische onderwerpen in het gebouw van TNO 'Bouw en Ondergrond' in Utrecht. Daarnaast is er eenmaal per jaar een contactdag en worden er cursussen georganiseerd.
Grondboor & Hamer.
"Grondboor & Hamer" is het tijdschrift van de NGV met veel informatie over diverse geologische onderwerpen en vindplaatsen. Het verschijnt 5x per jaar, waarvan een dubbelnummer.
Staringia.
"Staringia's" zijn wetenschappelijke publicaties uitgegeven door de NGV en genoemd naar de Nederlandse geoloog Winand Carel Hugo Staring. Deze publicatiereeks behandelt voornamelijk de Nederlandse geologie.

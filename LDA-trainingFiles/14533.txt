Knopen (hobby).
Knopen is een vorm van een hobby. In een aantal landen in het nabije oosten wordt veel knoopwerk nog door kinderen gedaan (kinderarbeid), het is daar zeker geen hobby.
Een speciale manier van knopen leggen is macramé, dit is een techniek die vele verschillende knopen kent, zoals de rommelknoop, de platte knoop, de ribbelknoop, lengtecordon, frivolete knoop en de weitasknoop. Veelal wordt er met touw gewerkt maar ook andere materialen als katoen en raffia zijn hiervoor geschikt.
Ook wordt er wel met kralen tussen de knopen gewerkt, om een bepaald effect te krijgen. Met macramé kunnen we werk maken dat functioneel is zoals
tassen, ceintuurs, plantenhangers en fuiklampen. Maar ook wordt het wel gebruikt
ter versiering aan de wand, dan kunnen we denken aan een schellekoord (bel), maar ook raam- en sierdecoraties.
Een andere vorm van knopen is tapijtknopen, dit wordt op stramien gedaan, door korte wollen draadjes op een bepaalde manier door het stramien te halen waardoor een knoop ontstaan en de wol vast blijft zitten.
Door het gebruik van veel verschillende kleuren kunnen de mooiste patronen worden gevormd. Zo worden vloer- of wandkleden gemaakt, afhankelijk van de gekozen wolsoort en dikte.
Dit kunnen ware kunstwerken worden, gelijkend op schilderijen.
Bij deze vorm van knopen valt te denken aan bijvoorbeeld Perzische tapijten, gemaakt van hoogwaardige kwaliteitsmaterialen, waardoor deze vloerkleden zeer slijtvast zijn.

Herbivoor.
Een herbivoor (Latijn "herba": gras, kruid, plant; "-vorus": etend, eter) is een planteneter. Dit in tegenstelling tot carnivoren, die uitsluitend dieren eten en bacterivoren die bacteriën eten.
Het begrip herbivoor wordt gebruikt voor organismen die (vrijwel) uitsluitend planten, of delen van planten zoals bladeren, wortels, zaden, vruchten, bloemen, nectar, schors, hout, of plantensappen consumeren. Binnen de groep herbivoren zijn er specialisten die voornamelijk bladeren eten (folivoor) of vruchten (frugivoor). Wordt het menu van een herbivoor voor minstens 5% aangevuld met dierlijke voeding dan spreken we van een omnivoor.De okapi is een herbivoor
De overeenkomst tussen herbivoren, carnivoren, bacterivoren, detrivoren en omnivoren is dat ze andere organismen consumeren; ze zijn heterotroof. Daar tegenover staan autotrofe organismen (planten) die alleen anorganische materie nodig hebben om te leven.
Voorbeelden bij enkele diergroepen.
Bladsnijdersmier ("Acromyrmex octospinosus") neemt blad mee naar nest
Het kleinste plantenetende dier is de tropische mijt "Brevipalpus phoenicis". Het volwassen vrouwtje is 0,3 mm lang en 0,16 mm breed. De mijt voedt zich met plantensappen van bladeren, bloemen, vruchten en stengels. De plantenetende Brontosaurus behoorde tot de grootste landdieren aller tijden. Het dier kon ongeveer 4,5 meter hoog, 25 meter lang en 35 ton zwaar worden. De giraffe is met zijn 5 meter de hoogste herbivoor.

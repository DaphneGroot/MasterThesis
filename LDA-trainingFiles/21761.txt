Soestdijk.
Soestdijk is een bebouwingskern van de gemeente Soest en een buurtschap in de gemeente Baarn. Oorspronkelijk was het een buurtschap aan weerszijden van de Praamgracht dat nu de grens tussen de gemeenten is.
Gemeente Soest.
Het was het noordelijk uiteinde van het langgerekte lint van bebouwing dat de ruggengraat van het dorp Soest vormt. Het oorspronkelijke buurtschap Soestdijk is rond 1920 een deel van Soest geworden. De oorspronkelijke grote villa's maakten in de twintigste eeuw plaats voor winkels.
Soestdijk heeft een eigen spoorwegstation langs de spoorlijn Baarn-Utrecht. Het station telt een perron en er vertrekken elk half uur sprinters richting Baarnâ€“Utrecht.
Gemeente Baarn.
Soestdijk ontleent zijn naamsbekendheid aan Paleis Soestdijk in de gemeente Baarn, ten noorden van de Biltseweg.

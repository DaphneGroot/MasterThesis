Thonburi.
Thonburi is een district van Bangkok en telt ruim 130.000 inwoners.
Geschiedenis.
Thonburi was de hoofdstad van Thailand voor een korte periode tijdens de heerschappij van koning Taksin. De hoofdstad was hierheen verplaatst nadat de hoofdstad Ayutthaya door de Birmezen veroverd en verwoest werd. Koning Rama I verplaatste de hoofdstad in 1782 naar Bangkok aan de andere kant van de Menam rivier (Chao Phraya rivier). Thonburi bleef echter een separate stad en provincie en werd pas in 1972 met Bangkok samengevoegd.
Thonburi kreeg niet de snelle ontwikkeling mee die Bangkok had. Hierdoor bestaan een aantal van de traditionele waterwegen, de "Khlongs" nog steeds in dit gedeelte van de stad. Aan de Bangkok-kant zijn ze allemaal bijna verdwenen.

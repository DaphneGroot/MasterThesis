	PERSOONLIJK
	De Amerikaanse rockzanger BRUCE SPRINGSTEEN (47) krijgt de internationale Polarprijs voor muziek. Dit heeft de Koninklijke Muziekacademie in Stockholm meegedeeld. De onderscheiding geldt in de muziekwereld als een Nobelprijs. De prijs en het eraan verbonden bedrag van omgerekend krap een kwart miljoen gulden worden op 5 mei in de Zweedse hoofdstad uitgereikt.


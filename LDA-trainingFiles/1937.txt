	'Alle zekerheden verdwijnen'
	VERSTIKT door tranen merkte de kleine Ben Okri niet dat het schip de kade had verlaten. Hij was naar de haven gekomen om zijn moeder uit te zwaaien. Zij ging terug naar hun geboorteland Nigeria. Ben wilde niet mee. Het stikt in Afrika van de leeuwen en de mensen leven er in de bomen, hadden zijn straatvriendjes uit Zuid-Londen gezegd. Zijn moeder had niet aangedrongen. Kom aan boord om afscheid te nemen, had ze gezegd. Pas midden op zee begreep de zevenjarige Ben dat er geen weg terug meer was.
'Ik had een vreemd gevoel van verlies. Ik had alles achtergelaten, zonder vaarwel te zeggen. Mijn enorme collectie stripboeken was achtergebleven. Ik heb mijn moeder nooit echt vergeven. Ik was vertrokken tegen mijn wil. Eigenlijk is dat het patroon van mijn leven.
'Ik onderging tijdens de overtocht een eigenaardige verandering in mijn bewustzijn, een schoonmaak in mijn hoofd. Urenlang staarde ik door de ronde raampjes over het water. Het was een periode van diepe reflectie. Het was de wieg van mijn latere bestaan als schrijver.
'Toen we de kust van Nigeria naderden, verwachtte ik de beelden die mijn vriendjes in de straatbende mij hadden voorgehouden. En ik zou hebben gezworen dat ik ook werkelijk mensen in de bomen zag. Ik zag het cht. Natuurlijk lag er in werkelijkheid een metropool, Lagos. Het is vreemd, maar zo scheppen wij onze eigen werkelijkheid. Ik vertel dit omdat ik erover schrijf in mijn romans. Het brein is sterker dan de feiten. Zo blijven de leugens bestaan, het racisme, het tribalisme. Zelfs als mensen met de werkelijkheid worden geconfronteerd, houden ze vast aan hun vooroordelen.'
Daar was Afrika, zijn geboortegrond die hij als peuter had verlaten omdat zijn vader in Londen rechten ging studeren. 'Afrika was de totale betovering voor mij, iets mysterieus, groter dan het leven. Die grote warmte, de eindeloze markten, het rare idealisme, die enorme wilde tuin. Ik werd opgenomen in een wirwar van relaties en familiebanden. Het was wonderbaarlijk.'
Kort na Okri's thuiskomst brak de Biafra-oorlog uit. Het Ibo-volk had zich afgescheiden in een nieuw land, Biafra. Okri's moeder was half-Ibo. Ze moesten haar verstoppen omdat de Ibo's buiten Biafra werden vermoord. 'De dromen werden een nachtmerrie. Ik wil er niet te diep op ingaan, want ik sta mezelf nog maar sinds kort toe erover na te denken: sinds de dood van mijn moeder. Het was al die jaren t angstaanjagend.'
Ben Okri staart voor zich uit in het kamertje van zijn literaire agent in Londen. Hij zal tijdens het gesprek vaker even in gepeins verzinken. Hij spreekt zoals hij schrijft in zijn roman De Hongerende Weg, waarmee hij in 1991 de Booker Prize won. Zorgvuldig kiest hij zijn woorden, die andere woorden oproepen, zijn zinnen zijn soms meer een reeks associaties. Als hij iets vertelt over zijn leven, volgt onmiddellijk een bespiegeling, een stroom gedachten.
'Ik begrijp etniciteit niet goed, ik ben er niet mee opgevoed. Mensen behoren tot stammen, dat hoort bij de menselijke natuur, maar daar moeten we bovenuit komen, anders wint de mythologie het. We weten niets over de ander, alleen geruchten, angsten, legenden, demoniseringen. We zien elkaar niet. We hbben dat vermogen wel, we hbben het, maar we hebben het een miljoen jaar niet gebruikt.
'De oorlog was onbeschrijflijk triest. Zoiets kan een mens, zeker een kind, voor de rest van zijn leven tot een cynicus over de menselijke natuur maken, met een zeer sarcastische en wrede kijk op mensen. Dat gevoel dat op elk moment, waar ook in de wereld, mensen elkaar plotsklaps naar de strot kunnen vliegen! Het kan iedereen zijn. Plotseling worden ze monsters. Het maakt je verdacht op dit verborgen monster dat op de loer ligt in de mensheid, altijd maar op de loer ligt. En dat daar opgesloten moet blijven, het m¢t in de gaten worden gehouden!
'Tegelijkertijd zag ik de moed van mensen die weigerden mee te doen aan de massa-waanzin, die mensen beschermden van wie hen was verteld dat die nu de vijand waren. En na de oorlog zag ik het vermogen, misschien niet te vergeten, maar zeker om gebeurtenissen achter je te laten. Om niet toe te laten dat wat je is aangedaan, uitgroeit tot een nieuw kwaad. Ik zag ook dat burgeroorlogen een zeer diepe kloof in een samenleving slaan, chaos die niet ophoudt met de oorlog. Maar dat is een ander verhaal. Dat verhaal moet ik nog schrijven.'
Was de oorlog de reden waarom hij op zijn 19de terugging naar Londen? Okri schrikt opgelucht op uit zijn gepeins: 'Nee, nee, nee. Dat had er niets mee te maken. Ik behoorde tot een zogenaamde minderheidsgroep in Lagos. Ik wilde kunnen schrijven, de geest wilde groeien, over de wereld reizen, zien. Dat is altijd een deel van mij geweest: het geloof dat je in de wreld wordt geboren. Ik geloof dat dat geldt voor de literatuur, voor de kunst, voor vriendschappen. De wereld is ons thuis. We zijn hier maar zo kort, we kunnen maar beter delen in elkaars grappen, het gelach, de verwondering, de vreemdheden, de excentriciteiten, de ontdekkingen, de wetenschap, de kunst, het gevoel voor humor, de verschillende wijzen waarop we onze broeken dragen, de verschillende manieren waarop we kijken. We hebben elkaar nodig. De grote, wereldwijde jam-sessie moet nog beginnen. Dat gaat gebeuren met de nieuwe generatie in het komende millennium'
@@0IER@@0 N LAGOS had Okri zich bekneld gevoeld. Het slimme jongetje uit Londen met zijn honger naar de Europese cultuur viel uit de toon. Op zijn veertiende was hij al klaar met zijn middelbare school. Hij was te jong om naar de universiteit te mogen. Hij las zich door de enorme bibliotheek heen van zijn vader, de advocaat, een liefhebber van Latijn, Grieks, Shakespeare, Ibsen, Thackeray, Dickens en de grote Russische auteurs.
'Ik debatteerde dagelijks met mijn vader. Na zijn werk zat hij voor zich uit te staren in het duister met een sigaret en een glas whisky. Ik tartte hem: vader, is het Kwaad aangeboren of aangeleerd? Vader zei: kijk eens mijn zoon, ik heb de hele dag een man geprobeerd te verdedigen die van moord wordt beschuldigd, dus kom niet bij me aan met het Kwaad. Het duurde de hele nacht en tenslotte zei hij: hoor eens zoon, verdiep je eens in de Afrikaanse filosofie, die is overal. Hij had het veel vaker gezegd, maar opeens h¢¢rde ik het.'
En zo legde Okri het verband met de westerse cultuur binnenshuis en de Afrikaanse wereld waarin hij leefde. 'De klassieke filosofen hebben overeenkomsten met de Afrikaanse wereld, vanwege hun goden, hun panthesme, hun mythologisering van de werkelijkheid.' Opeens vervaagden de grenzen tussen de debatten met zijn vader en de verhalen die zijn moeder vertelde. 'Van mijn vader erfde ik de analytische blik, van mijn moeder kreeg ik het vermogen verhalen te vertellen, het gevoel van betovering.'
De geestenwereld, die zo prominent aanwezig is in Okri's latere romans, deed zijn intrede.
'Zelfs bij de hoogst opgeleide, meest vervreemde Afrikaan vind je, als je diep genoeg wroet, het geloof in vele dimensies. De wereld is niet alleen maar steen en materie, er zijn de voorouders, de geesten, onbenoemde krachten. Als kinderen groeiden we ermee op. Mensen die niet volgens de gebruiken zijn begraven, komen het de familie moeilijk maken - hl Grieks. In de Afrikaanse traditie gaat het om de harmonie tussen de levenden en - je kunt niet zeggen doden - zij die op een ander niveau leven. Zij moeten altijd worden herinnerd, vereerd, genoemd. Dat is er altijd geweest, de spiritualiteit in gewone dingen. Elke familie heeft een kind dat de geesten ziet. Mijn zus is er een. Wole Soyinka (de Nigeriaanse schrijver die de Nobelprijs won) is er een, hij heeft het toegegeven.'
- En Ben Okri?
'Die vraag wil ik niet beantwoorden. Je kunt er over schrijven, maar alleen in metaforen. Pas veel later besefte ik dat er een verband bestaat tussen dit verschijnsel en de problemen van de natie, van een volk, van een tijdperk. Hoe meer ik me er in verdiep, hoe meer ik denk dat het te maken heeft met beschaving.
'Het is iets dat Europa heeft verloren. En overal waar Europa is verschenen, heeft het de goden verjaagd. Het heeft de wereld kaler gemaakt, minder mysterieus, minder potisch. Pozie verwoordt het gevoel dat er iets wezenlijk mysterieus, onbegrijpelijk is aan de werkelijkheid.
'Op een eigenaardige manier is Europa er nu weer naar op zoek. Al die jonge mensen die de heuvels intrekken op zoek naar oude goden, de oude gebruiken, Stonehenge. In Afrika gebeurt juist het tegenovergestelde. Onder invloed van Europa raakt Afrika geobsedeerd door dingen. Maar in Europa beseffen de jongeren dat materialisme een doodlopende weg is: het leidt slechts tot meer materialisme. Dat een heel leven wordt gebruikt in het najagen van een flatje, twee auto's, een jaarlijkse vakantie in Griekenland, is het leven - met zijn geheimen, dromen, passie - onwaardig. De menselijke geest is in staat tot meer'
- Tot wat?
'D¡ vraag is de bron van de rusteloosheid in het hart van Europa. Dat is de worsteling van de nieuwe generatie. De grote media hier in Engeland zien het niet, maar daar liggen de grote vragen over de toekomst. De jongeren zijn ontevreden met de manier waarop hun ouders leven, ze vinden het droog, oninteressant. Zij hebben belangstelling voor de Amerikaanse indianen, de Indirs, de Afrikanen, de Azteken, exotische stammen. Het zijn misschien de nieuwe romantici, maar het is het onderzoeken waard. Waar komt die rusteloosheid vandaan? Waarom wenden de jongeren zich tot andere culturen, combineren ze die?
'Ik hoop dat we voor een grote opschudding staan. Zodat we over de smalle grenzen van de nationaliteiten zullen kijken naar de wijdere vragen voor de gehele aarde. Wij allemaal. Over de hongerenden, de vluchtelingen, de daklozen, de slachtoffers van genocide, oorlogen, religieuze kruistochten. Het is gewoon niet goed genoeg, de overtuigingen die we van onze ouders kregen. Kijk naar Isral en Palestina. Kijk naar Noord-Ierland, al die vastgeroeste overtuigingen en vooroordelen. Het is ons onwaardig. Het is ons onwaardig.'
@@0IER@@0 P ZIJN negentiende arriveerde Okri weer in Londen, met een manuscript in zijn koffer dat geen Nigeriaanse uitgever wilde publiceren (geheel herschreven verscheen het vorig jaar als Dangerous Love). Hij studeerde twee jaar vergelijkende literatuurwetenschap aan de universiteit van Exeter. Toen was hij platzak. Hij leefde als dakloze met een stapeltje romans en een opschrijfboek, sliep in metro-stations, ondervoed en altijd ziekelijk.
'Het leerde me dat de samenleving een illusie is. Je kunt zomaar van de weg af raken, in een van de gaten vallen, en niemand zal je helpen. Er zitten mysterieuze gaten in de samenleving, grote, gapende gaten, die getto's worden genoemd. Ik leerde de naaktheid van het bestaan kennen en ik had een diep negatief visioen van het leven. Maar ik bleef lezen en schrijven. Ik schreef me erin, er doorheen en eruit. Het heeft schrijven iets magisch voor me gemaakt, bijna een amulet. Je kunt toveren met woorden, geloof me maar, de werkelijkheid ontrafelen en opnieuw vormen.'
Toen kwam de Booker Prize voor de Hongerende Weg in 1991, en zijn leven veranderde op slag. Voor het eerst kon hij bestaan van de opbrengsten van zijn boeken. Okri werd een beroemdheid. Hij was gastschrijver op de universiteit van Cambridge. Wim Kayzer liet hem voor de camera gesprekken voeren met Vargas Llosa en Brodski. (Okri: 'Nog steeds kom ik Nederlanders op straat tegen die roepen: Ik ken u! Ik ken u door en door')
Okri weigert een rol als woordvoerder ('Een kunstenaar is een dromer, een onruststoker, een vragensteller, dat is heel ander werk'), maar in essays en krantenstukken keert hij zich tegen de waandenkbeelden die de mensheid volgens hem beheersen. Enkele van die artikelen staan in de bundel A Way of Being Free, die dit jaar verscheen. Het is het protest van een dichter. Okri vermijdt politieke verhandelingen. Hij brengt zijn waarschuwingen in bijna profetische formuleringen. Met afgrijzen ziet hij 'een terugval van de mensheid in etnische facties'.
'We zien het in Bosni, in het Schotse nationalisme, in het nationalisme in Wales, in Noord-Ierland, het Baskisch nationalisme in Spanje, overal in de wereld. Mensen worden steeds tribalistischer, ze keren terug naar hun tribale wortels, genootschappen. Dat komt door de mislukkingen van het kolonialisme in al zijn vormen: volkeren opslokken door verovering zal nooit slagen. De overwonnenen koesteren in hun heimelijke verzet hun tribale identiteit. Het gevaar voor de wereld is een uiteenvallen in almaar kleinere etnische facties. In Afrika zijn simpelweg te veel kleine naties, die zichzelf niet kunnen onderhouden. Als alle stammen kleine naties worden, staan we voor iets onmogelijks. En verschrikkelijks.
'De etnische trots is niet puur. Als je ernaar kijkt zonder romantiek of politieke correctheid, zie je dat het vooral voortkomt uit verzet en reactie. De etniciteit van de Afrikaanse Amerikanen is een reactie op een dominante cultuur die hen heeft vernederd. Er is geen noodzaak om je trots te onderstrepen als niemand die beledigt, neerslaat, vermorzelt. Dan is het geen trots, dan is het alleen maar tevredenheid met wie je bent. Trots is een gexalteerde toestand, terwijl het sereen zou moeten zijn.
'Beschaving is een kunstmatige constructie, vaak het resultaat van wreedheid en verovering, het is opgelegd. Het is geen koraalrif. Beschaving is alleen maar een net woord dat we geven aan opgedrongen homogeniteit. Het verborgen onrecht blijft, het sluimert maar het zal opborrelen. We hebben onszelf veel te lang voor de gek gehouden met dat woord beschaving. Wij zijn nog niet beschaafd.'
- U spreekt over de noodzaak 'de wereld te herdromen'. Maar hoe moet dat in de praktijk?
'Ik ben geen politicus. dat is mijn werk niet. Ik ben niet iemand om in de British Library te gaan zitten, zoals Marx, om een heel programma uit te dokteren. Die programma's werken trouwens toch niet. Maar eerst moeten we ophouden te doen alsof we zijn waar we n¡t zijn, alsof we beschaafd zijn.
'Beschaving heeft niets te maken met in nog meer auto's rijden, in vliegtuigen reizen, computers bezitten, telefoons en wc's. Dat zijn alleen maar verbeterde levensomstandigheden.
'Beschaving is niet luisteren naar Beethoven en kijken naar schilderijen van Michelangelo. Dat is alleen maar kunst waarderen.'
- Wat is het dan wel?
Okri leunt achterover in zijn stoel: 'Ah! Dat is de grote vraag, nietwaar. Een moeilijke vraag. Maar het is niet de moeite waard die te beantwoorden. Eerst moeten we beseffen dat we niet zijn wie we denken dat we zijn.'
- U vraagt zich in een van uw essays af, zonder antwoord te geven: 'Zijn wij onze weg kwijt, onze kindertijd?'
'Ik denk het wel. Het is diezelfde mentaliteit, dat vooruitgangsdenken, waardoor we de slavenhandel in ons midden hebben laten bestaan, de concentratiekampen. De balans is niet best, om eerlijk te zijn. Te veel oorlogen. Te veel tirannen, dictators. Te veel continenten vol dreiging vanwege onvrijheid en tiranniek bestuur. Te veel donkere, gevaarlijke vraagtekens. Te veel wapens, die vreemde wapens. Te veel wangebruik van de grondstoffen en de mogelijkheden van de aarde.
- Waarom onze kindertijd?
'Omdat ik geloof dat we, als we onze kinderjaren maar levend houden in onszelf, niet al te ver zullen verdwalen, zelfs als we de weg kwijtraken. Als individuen en als mensheid. Ik wil de kinderjaren niet romantiseren. Brodski was daar erg sarcastisch over, en daar had hij alle reden toe. Ik doel niet op onnatuurlijke kinderjaren, een slechte jeugd, moeilijke ouders, maar op een heel gewone kindertijd. Kinderen die mogen spelen, mensen mogen zijn, namen mogen geven aan de dingen, deel van de wereld mogen zijn en een gevoel van verwondering hebben.'
- Ook de lijdenden dicht u een sleutelrol toe bij de vorming van een humanere wereldbeschaving.
'Zij hebben ook een verantwoordelijkheid. Hun bijdrage is dat zij zo diep zien, dat zij boven zichzelf kunnen uitstijgen, zich niet laten bepalen door hun lijden. Alleen iemand die heeft geleden kan puur dromen. Mensen die lijden, dromen ofwel zeer puur ofwel heel bitter. Ik ben niet genteresseerd in mensen die bitter dromen, de wraak-dromers, de ''we laten ons dit nooit meer gebeuren, we gaan kernarsenalen bouwen en we zullen ze terugpakken''-types. Z¡¡ zijn slechts een deel van het probleem. Ik ben genteresseerd in de mensen die zeggen: wauw, yeah, dit is niet goed, dit mag ons niet overkomen, dit mag n¡mand overkomen.
'De wereld wordt groter en culturen groeien naar elkaar toe. De straten waarop wij lopen, zijn niet dezelfde die onze vaders maakten. De dromen waarin wij wandelen, zijn niet meer dezelfde als die van onze vaders en moeders. Uit de ex-kolonin, van de vluchtelingen die hun geboortegrond verlieten, komen dromen en ideen. Er voltrekt zich een grote kruisbestuiving. In Afrika: de Europeanen. In Europa: de Afrikanen. In New York: zo'n beetje iedereen. In Londen tref je vertegenwoordigers van elke stam ter wereld. Alles staat momenteel op losse schroeven, alle zekerheden verdwijnen. Het zal een tijd duren, maar er komt iets nieuws uit tevoorschijn.'

Foto
	FOTO KATZ PICTURES/TRANSWORLD FEATURES HOLLAND


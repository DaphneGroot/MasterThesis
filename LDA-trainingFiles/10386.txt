Wateringen.
Wateringen is een plaats met 15.130 inwoners (1 januari 2013) in het Westland in de Nederlandse provincie Zuid-Holland; de plaats is onderdeel van de gemeente Westland.
Tot het einde van het jaar 2003 vormde de plaats Wateringen samen met Kwintsheul de gemeente Wateringen. Vanaf 1 januari 2004 vormt Wateringen (inclusief Kwintsheul) samen met de voormalige gemeenten Naaldwijk, 's-Gravenzande, De Lier en Monster de nieuwe gemeente Westland door de gemeentelijke herindeling Westland.
De Haagse Vinex-wijk Wateringse Veld grenst aan Wateringen en is gebouwd op voormalig gebied van de gemeente Wateringen dat in 1994 door de gemeente Den Haag geannexeerd is.
Monumenten.
Een bijzonder gebouw is verder de St. Josephkerk uit 1961, vanwege de vorm ook wel de "kolenkit" of "knielende non" genoemd. In de kerk valt overdag de fantastische lichtinval op.
Van een oorspronkelijke molendriegang staat de ondermolen nu als De Hoop te Elspeet en de middenmolen als Maria-Antoinette te Zeilberg. Waar de bovenmolen staat, is niet bekend.
Sport.
In Wateringen zijn twee voetbalclubs actief: KMD (Klein Maar Dapper) en de voetbalafdeling van SV VELO (Verdedig En Loop Op). De afdeling VELO Badminton speelt badminton op het hoogste landelijke niveau (ere-divisie) en
Jaarlijkse evenementen.
De Wateringse wielerdag is een jaarlijks terugkerend criterium dat op de donderdag in de week na de Ronde van Frankrijk wordt gehouden. Het criterium vindt plaats in Wateringen. De Wateringse wielerdag bestaat sinds 1973, sinds 1974 is er ook een profronde.
Tijdens het 2e weekend van augustus wordt het gratis toegankelijke Waterpop gehouden in het Hofpark. In 2007 bestond het festival 30 jaar. Bekend is het optreden van Krezip in 2000. Ze waren toen net doorgebroken met hun hitsingle "I would stay", maar waren als onbekend bandje ingeroosterd op de tijd van 18.45-19.40.

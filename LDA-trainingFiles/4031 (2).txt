William Butler Yeats.
Het graf van Yeats in Drumcliff
Yeats' gedicht "A coat" als muurschildering in Leiden
William Butler Yeats (Sandymount bij Dublin, 13 juni 1865 â€“ Roquebrune-Cap-Martin, 28 januari 1939) was een Ierse dichter, toneelschrijver en mysticus. Hij was ook een Iers senator in de jaren twintig. Er wordt meestal naar hem verwezen als "W.B. Yeats".
William Butler Yeats was een zoon van de schilder John Butler Yeats.
De Dun Emer Press die gerund werd door zijn zusters Elizabeth en Lily en Evelyn Gleeson produceerde gelimiteerde edities van boeken, handgedrukt op de wijze van The Kelmscott Press van William Morris. De gepubliceerde teksten werden geschreven of geselecteerd door William Butler Yeats, die literair redacteur was van de drukkerij en die ook haar activiteiten subsidieerde, waardoor de winstgevendheid ontbrak.
Hij won de Nobelprijs voor de Literatuur in 1923.
Eind 1938, in de winter, verliet hij Ierland in slechte gezondheid. Hij overleed te Roquebrune, met uitzicht op Monaco, op 28 januari 1939, en werd daar begraven. In september 1948 werd zijn stoffelijk overschot naar Ierland gebracht en werd hij opnieuw begraven, nu op de begraafplaats van zijn grootvaders parochie in Drumcliffe, county Sligo. Een steen met inscriptie zoals Yeats had aangegeven markeert de plaats: "Cast a cold Eye / On Life, on Death. / Horseman pass by!"

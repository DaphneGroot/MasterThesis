Anthony Miles.
Anthony John "Tony" Miles (23 april 1955 – 12 november 2001) was een Britse schaker. In 1976 werd hij de eerste Engelse FIDE grootmeester en werd hij beroepsschaker. Zijn bijnaam was "De Russendoder" en hoewel hij een sterk schaker was, was zijn beroep toch een zware belasting. Hij had paranoïde waanbeelden en dacht dat men (in het bijzonder Raymond Keene) hem wilde vermoorden. Anthony Miles belandde in een psychiatrisch ziekenhuis met de raad om met schaken te stoppen. In 2001 overleed hij aan de gevolgen van suikerziekte.
Bij het Interpolistoernooi van 1985 in Tilburg had hij zo'n last van zijn rug dat hij liggend op een stretcher speelde. Miles is ook beroemd geworden vanwege zijn overwinning op Karpov, waarbij hij met zwart met de zetten 1...a6 en 2...b5 opende.
Externe link.
Miles op een stretcher, Interpolis Tilburg 1985

Hansruedi Giger.
Hansruedi Giger (bekend als H.R. Giger) (Chur, 5 februari 1940 – Zürich, 12 mei 2014) was een Zwitserse beeldend kunstenaar.
Biografie.
Giger werd bij het grote publiek bekend door het werk dat hij deed voor de film "Alien", waarvoor hij in 1980 een Oscar won, en de kunstwerken die hij maakte voor de hoezen van een aantal goedverkochte lp's (later cd's), zoals Emerson, Lake & Palmers "Brain Salad Surgery" en Deborah Harry's "Koo Koo". Zijn visuele stijl maakt gebruik van sterke seksuele referenties en wordt door sommigen storend gevonden.
Giger werd geïnspireerd door Salvador Dalí en zijn persoonlijke vriend Timothy Leary. Hij ontwierp ook meubels, in het bijzonder de "Harkonnen Capo Chair" uit de film "Dune" van David Lynch. Zijn stijl is van grote invloed geweest op tatoeëerders in de hele wereld.
Zijn werken worden tentoongesteld in het H.R. Gigermuseum in Gruyères in Zwitserland.
Giger woonde en werkte in Zürich-Seebach. Hij overleed op 74-jarige leeftijd in het ziekenhuis aan verwondingen die hij bij een val had opgelopen.
Muziekalbums (hoesontwerp).
Gitaren op de Frankfurter Musikmesse 2006

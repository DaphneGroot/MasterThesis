Nancy Sinatra.
Nancy Sandra Sinatra (Jersey City, 8 juni 1940) is een Amerikaans zangeres en actrice. Ze is de dochter van zanger Frank Sinatra en zijn toenmalige vrouw Nancy Barbato.
Biografie.
Nancy trouwde in 1960 het tieneridool Tommy Sands en in 1965 scheidde ze van hem.
Haar muzikale carrière piekte in de tweede helft van de jaren zestig met een rij pophits. Haar bekendste lied is "These Boots Are Made for Walkin uit 1966.
In 1967 stond ze samen met haar vader in de hitparade met het duet "Something stupid" (in 2002 opnieuw uitgebracht door Robbie Williams en Nicole Kidman). In datzelfde jaar zong ze de titelsong voor de James Bondfilm "You Only Live Twice". Verschillende nummers die ze samen met Lee Hazlewood opnam werden hits.
Ze speelde in een aantal films waaronder "The Wild Angels" van Roger Corman met Peter Fonda en Bruce Dern, en "Speedway" (1968) met Elvis Presley.
In de jaren 70 deed ze het rustig aan wat haar muzikale carrière betreft en stopte ze helemaal met acteren om zich te kunnen toeleggen op het moederschap. Ze heeft 2 dochters van Hugh Lambert, die in 1985 stierf. A.J. Lambert is actrice en Amanda is fotografe.
In mei 1995 poseerde ze voor Playboy, wat gepaard ging met de release van een nieuw album: "One more time". Ze verscheen hiervoor weer regelmatig in diverse televisieshows.
In 2003 werd een van haar liedjes, een cover van Chers "Bang bang (My baby shot me down)", gebruikt in de film ' van Quentin Tarantino. In 2005 werd hetzelfde nummer gesampled door de Audio Bullys voor een danceremix: "Shot You Down".
In 2004 werkte ze samen met Morrissey aan de hit "Let me kiss you".
Nancy Sinatra kreeg haar eigen ster op de Hollywood Walk of Fame op 11 mei 2006. Eerder (2002) kreeg ze al Golden Palm Ster aan de Palm Springs Walk of Stars in Palm Springs. Ze speelde een gastrolletje als haarzelf in The Sopranos en het digitale album "Cherry Smiles-The rare singles" kwam uit in 2009. In 2011 is Nancy Sinatra te horen in het lied "To Artent" van Black Devil Disco Club. In 2013, ze is dan 73 jaar, kwam haar 2e digitale album uit:"Shifting Gears".

Littenseradeel.
Littenseradeel () (Fries en officieel: Littenseradiel ()) is een gemeente in de Nederlandse provincie Friesland. De gemeente heeft 10.878 inwoners en een oppervlakte van 132,60 km², waarvan 1,76 km² water.
De gemeente is na de gemeentelijke herindeling op 1 januari 1984 gevormd door de fusie van de voormalige gemeenten Baarderadeel en Hennaarderadeel.
Per 26 januari 1985 is de officiële naam gewijzigd in het Friestalige "Littenseradiel".
Herindeling.
In juni 2013 heeft de gemeenteraad van Littenseradeel zich uitgesproken voor opdeling van de gemeente richting de buurgemeenten Súdwest-Fryslân (15 dorpen), Leeuwarden (10 dorpen) en een nieuw te vormen gemeente in Noordwest-Friesland die Waadhoeke gaat heten (4 dorpen). Welsrijp, Baijum, Winsum en Spannum gaan naar Waadhoeke. Leeuwarden krijgt Baard, Beers, Oosterlittens, Hijlaard, Huins, Jellum, Jorwerd, Lions, Mantgum en Weidum. De overige dorpen gaan naar Súdwest-Fryslân. De herindeling gaat in per 1 januari 2018.
Plaatsen.
De gemeente Littenseradeel telt 29 dorpen en diverse buurtschappen. De hoofdplaats is Wommels. Sinds 1993 zijn de Friese plaatsnaamaanduidingen de officiële (*). De plaatsnaamborden in de gemeente zijn eentalig Fries.
Wateren.
In de provincie Friesland zijn doorgaans in alle gemeenten op het vasteland, waaronder de gemeente Littenseradeel sinds 15 maart 2007 de Friese namen van de oppervlaktewateren de officiële namen (*).
Trivia.
In 2007, 2010, 2011, 2012, 2013 en 2014 is de gemeente door het "Algemeen Dagblad" uitgeroepen tot veiligste gemeente.

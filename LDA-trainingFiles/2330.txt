	Voormalig verkoopdirecteur Daan Krook heeft spijt van eigenzinnige strategie vliegtuigbouwer 'Het is niet waar dat Fokker superieur was'
	Van onze verslaggever
AMSTERDAM
Achteraf is het makkelijk praten, dat weet Daan Krook ook wel. Maar achteraf bezien had het in 1983 toch anders moeten gaan bij Fokker. Geen twee nieuwe toestellen, maar slechts n. Niet zelfstandig proberen de wereldmarkt te veroveren, maar in samenwerking met Airbus. Achteraf bezien had hij inderdaad zijn baas en medebestuurder Frans Swarttouw nog meer tegengas moeten geven, vindt Krook nu.
Krook was bij Fokker d vliegtuigverkoper, een naam die hij sinds zijn entree in 1958 bij het concern had opgebouwd. Halverwege de jaren zeventig maakte hij een uitstapje naar Airbus, maar Swarttouw haalde hem in 1979 terug. Hij werd lid van de raad van bestuur en later vice-voorzitter. Zijn verblijf onder Swarttouw duurde tot 18 oktober 1987 - toen kreeg Krook zijn ontslag. De heren waren al enige tijd niet meer on speaking terms.
Een week na zijn ontslag heeft Krook n keer publiekelijk uitleg gegeven over de situatie bij Fokker. Daarna heeft hij gezwegen. 'Zolang Fokker leefde, was er geen reden voor mij om te praten. Fokker is nu dood. Nu kan het geen kwaad meer wat ik zeg.'
De beslissing om tegelijkertijd met twee nieuwe toestellen (de F 50 en de F 100) te komen was in 1983 genomen, ook door Krook. En achteraf, weer achteraf, heeft hij daar spijt van.
'Wij hadden niet de F 50 moeten bouwen, tenzij alleen voor de militaire markt. Wij hadden alles op de F 100 moeten zetten. Er was duidelijk een goede markt voor een honderdseater. Ik heb daar mede schuld aan dat wij dat toen niet hebben gezien.
'Verder hadden wij aansluiting bij Airbus moeten zoeken. Dat staat voor mij vast. Er blijven straks maar twee vliegtuigbouwers over: Boeing en Airbus.
Vooral over de noodzaak om een partner te zoeken verschilde Krook van mening met Swarttouw. Swarttouw geloofde in Fokker als symbool van nationale trots, net als de meeste Fokker-werknemers. Krook niet.
'In Nederland leefde al jaren het idee dat er drie superieure concerns zijn: KLM, Fokker en Philips. Wanneer die in de problemen kwamen, lag dat aan de buitenwereld en niet aan het bedrijf zelf. Het kwam door gebrek aan steun van de regering, of het was een schoftenstreek van de Duitsers. Maar het product was superieur.
'Zelfs tot het allerlaatst hielden parlementarirs dat vol. Fokker was een superieur bedrijf met een superieur product. Dat is niet waar. Het was technisch zeer wel aan de maat, maar niet superieur. Deze houding leidde ertoe dat men te laat de bui heeft zien hangen. Men geloofde niet dat het fout kon gaan.'
Zie ook pagina 2


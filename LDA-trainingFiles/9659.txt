Vogels (taxonomie).
Schets van de vogelstamboom. Alle nu levende soorten behoren tot de Neornithes (in kleur).
De taxonomie van de vogels is altijd een moeilijke zaak geweest. Hun lichaamsbouw wordt in sterke mate bepaald door hun levenswijze en dit kan er toe leiden dat soorten die slechts in de verte verwant zijn toch als twee druppels water op elkaar lijken.
Bovendien zijn vogelbotten heel licht en vergankelijk. Zij zijn er daarom berucht om dat zij zelden als fossielen bewaard blijven. De classificatie van de vogels is lang gebaseerd geweest op de inzichten van de vogelkundige paleontoloog Alexander Wetmore (de "Wetmore order"). In de loop van de jaren 1980 kwam steeds vaker een derde bron van informatie beschikbaar in de vorm van vergelijkend DNA-onderzoek.
De nieuwste resultaten (2008) laten zien dat het laatste woord over de juiste indeling van de vogelwereld nog niet gesproken is, maar wel dat grote veranderingen ten opzichte van de klassieke indeling noodzakelijk zijn.
Model van Hackett.
De bovenstaande indeling is gedeeltelijk op het DNA-onderzoek van Hackett "et al." gebaseerd.

	KORTOM
	VIDEOSPELLETJES Sega Enterprises, producent van videospelletjes, gaat in oktober samen met de Japanse speelgoedfabrikant Bandai. Sega Bandai, zoals de gefuseerde onderneming zal heten, mikt op de multimediamarkt voor amusementsproducten. Sega behoort met Nintendo en Sony tot de grootste producenten ter wereld van videospelletjes. Bandai is vooral bekend van power-rangerachtige poppen, maar doet ook in videospelletjes.


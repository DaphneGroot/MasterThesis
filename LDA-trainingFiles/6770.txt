Slingeruurwerk (sterrenbeeld).
Slingeruurwerk ("Horologium", afkorting Hor) is een onopvallend sterrenbeeld aan de zuiderhemel, liggende tussen rechte klimming 2u12m en 4u18m en tussen declinatie −40° en −67°. Het sterrenbeeld is in de 18e eeuw geïntroduceerd door Nicolas Louis de Lacaille. Het is vanaf de breedte van de Benelux niet te zien.
Sterren.
Het sterrenbeeld bevat geen heldere sterren, de helderste, "alpha Horologii", heeft magnitude van 3,86.
Verder bevindt NGC 1135 (een spiraalvormig sterrenstelsel) zich in het sterrenbeeld.

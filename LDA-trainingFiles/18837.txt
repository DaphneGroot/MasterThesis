Russische presidentsverkiezingen 2004.
De Russische presidentsverkiezingen van 2004 vonden plaats op 14 maart 2004. President Vladimir Poetin voerde vrijwel geen campagne, en liet zich niet in met debatten, maar het was al snel duidelijk dat hij geen serieuze tegenstand had.
Kandidaat Ivan Ribkin verdween ongeveer een maand voor de verkiezingen, en dook vijf dagen later weer op in Londen. Hij zei ontvoerd te zijn, en gefotografeerd in compromitterende situaties. Hij trok zich later uit de verkiezingen terug, maar de stembiljetten, met zijn naam, waren toen al gedrukt.

Gerrie van der Klei.
Gerrie van der Klei (Nieuwer-Amstel, 22 februari 1945) is een Nederlands jazzzangeres, actrice, muzikant (klassiek gitaar) en danseres.
Levensloop.
Van der Klei vormde in de jaren zeventig met haar zus Dorine het duo de Sissies. Met een repertoire en show ontleend aan de jaren twintig behaalden ze vele successen. Later zong ze in het jazzorkest van haar levenspartner Boy Edgar. Ze trad met hem over de hele wereld op, onder meer in Carnegie Hall in New York, voor jazz een van de belangrijkste podia ter wereld. Zij toerde ook door Amerika.
In maart 2000 raakte Van der Klei gewond bij een verkeersongeluk, waarbij ze drie ribben brak. Haar rol in "Python, als liefde je wurgt" moest daarom enige tijd worden waargenomen door Cox Habbema.

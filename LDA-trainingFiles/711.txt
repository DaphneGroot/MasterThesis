	PERSOONLIJK
	Actrice ELLEN VOGEL heeft donderdag uit handen van tv-maker Pieter Jan Hagen de VSCD Penning ontvangen. Het is een erepenning van de Vereniging van Schouwburg- en Concertgebouwdirecties die bij uitzondering wordt toegekend aan mensen met een grote staat van dienst in de podiumkunsten. Ellen Vogel kreeg de penning ter gelegenheid van haar 75ste verjaardag en vijftigjarig toneeljubileum.


	MUITERIJ
	De muitende soldaten in de Centraal Afrikaanse republiek hebben ingestemd met een vredesvoorstel van de Malinese bemiddelaar, generaal Amadou Toumani Tour√©. De leider van de muiters, luitenant Parfait Mbay, verklaarde gisteren dat de opstand definitief voorbij is als vandaag het akkoord wordt getekend. Het vredesplan voorziet in een amnestie, een regering van nationale eenheid en de vervanging van Franse troepen door eenheden van een Afrikaanse vredesmacht. Bij de opstand, die op 15 november begon, zijn waarschijnlijk honderden slachtoffers gevallen. Vorige maand bereikten vier Afrikaanse staatshoofden als bemiddelaars al een bestand.


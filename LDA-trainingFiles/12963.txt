Zeestraat.
Een zeestraat, zeegat of zee-engte is een smalle doorgang tussen twee zeeÃ«n en daarmee tevens de scheiding tussen twee landmassa's. Zeestraten zijn essentieel voor de scheepvaart en daarmee van groot economisch en militair belang. De beroemdste zeestraten in Europa zijn de Straat van Gibraltar, de Bosporus en de Sont, die alle drie de enige waterverbinding vormen met een grote binnenzee.
Het tegenovergestelde van een zeestraat is de landengte.
De zeestraat is ook een veelgebruikte straatnaam in gemeenten die nabij de Noordzee en de voormalige Zuiderzee liggen. Zo hebben bijvoorbeeld Beverwijk, Den Haag en Noordwijkerhout en Zandvoort een Zeestraat maar ook Blankenham, Muiden en Volendam.

	WESTERGASFABRIEK Kunst zonder conserveermiddel
	'Niet officieel, (nog) niet ontdekt, niet commercieel, niet genstitutionaliseerd' roepen de organisatoren van de manifestatie Niet de Kunstvlaai. Niet de Kunstvlaai? Haha, grapje. De KunstRAI is net voorbij, Niet de Kunstvlaai zojuist geopend. De manifestatie afficheert zich als tegenhanger van 'dat commercile gebeuren': 'hier ziet u de koks die koken om u te verrassen. Zonder conserveringsmiddelen maar mt risico'.
Nogal makkelijk, want met commercie heeft Niet de Kunstvlaai (nog) niets te maken. De manifestatie in de Amsterdamse Westergasfabriek gaat niet over kopen maar over kijken, en is eerder voor kunstenaars bedoeld dan voor het 'brede publiek' waar de RAI op mikt. Zo'n zestien kunstenaarsinitiatieven en drie tweede fase-opleidingen van kunstacademies (die van de AKI uit Enschede, het Amsterdamse Sandberg Instituut en SCAN, behorend bij Minerva in Groningen) presenteren zich hier met een door hen gekozen kunstenaar.
Dat is nogal bijzonder, want zowel deze opleidingen als kunstenaarsinitiatieven doen zelden iets samen. Tussen de academies woedt een hevige concurrentiestrijd en de circa 110 kunstenaarsinitiatieven die Nederland telt, opereren doorgaans nogal op zichzelf. Het project ging dan ook niet van hen uit. Jos Houweling zit erachter, vroeger hoofd van de befaamde afdeling VAV (voorheen Audiovisueel) van de Amsterdamse Gerrit Rietveld Academie, nu van het Sandberg Instituut.
Houweling was en is n van de weinige docenten die contact legt tussen opleiding en praktijk. Door goede betrekkingen met kunstenaarsinitiatieven te onderhouden, zorgt hij ervoor dat zijn studenten tijdens hun opleiding al kunnen exposeren. Dit evenement ligt in het verlengde van deze activiteiten.
In de Westergasfabriek heerst een aangename doe-het-zelfsfeer, vergelijkbaar met die van eindexamenpresentaties. Beam me up, Scotty! klinkt doorlopend tussen de inderhaast opgetrokken witte wandjes. Galeriehouders wandelen rond op zoek naar nieuw talent. Kunstruimte Kampen, Artis Den Bosch, PARK 4DTV, W139, De Fabriek, het is puzzelen welk initiatief zich waar presenteert. Wat zij laten zien is niet keurig gepresenteerd of netjes ingelijst. Hier is een film gebroken, daar ging een diaprojector stuk. Veel zogenaamde 'kunst' is niet meer dan een kunstje. Maar tussen de rommel, de clich's, de citaten en de studentikoze filmpjes schittert ook een aantal bijzondere, veelbelovende werken. Zoals het gabberfilmpje Update van Arno Coenen en Rene Bosma, met bijbehorende, met blauw geschilderde, Makkumer tegeltableaus van dansende gabbers. De mechanische glijbaan van Florian Gttke, die een wagen met Boris Jeltsin en Bruce Nauman doorlopend laat botsen op een auto met ondermeer koningin Beatrix en Nelson Mandela. Of de fascinerende diaserie, waarin de zwartgeschminkte dwerg Alexandra Rouppe van der Voort haar zwarte vrienden ontmoet. Niet de Kunstvlaai is niet altijd even professioneel, maar wel eigentijds, jong en verfrissend. En die kwaliteiten maken de manifestatie zeker de moeite waard.
Ineke Schwartz
Niet de Kunstvlaai, t/m 25 mei in de zuiveringshal van de Westergasfabriek, Amsterdam. URL: http://www.dds.nl/nietdekunstvlaai.

Foto
	Alexandra Rouppe van der Voort, 'Geen titel', 1997.


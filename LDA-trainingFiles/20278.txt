Stadjer.
Stadjer (ook "stadjeder") is een Groningse benaming voor een bewoner van de stad Groningen, ook wel "Groninger" genoemd. Letterlijk betekent "stadjer" iemand die in Stad (Groningen) woont. De benaming Stad (zonder lidwoord) houdt verband met de naam van het Gronings gewest tijdens de Republiek (1594-1798): "Stad en Lande".
Vaak wordt het woord ook gebruikt om verschil te maken tussen studenten (vooral als die buiten de stad zijn opgegroeid en voor hun studie naar de stad zijn gekomen) en niet-studenten (de stadjers; als equivalent hiervan wordt in andere studentensteden het woord "burgers" gebruikt).
Stadjers hebben als bijnaam: mollebonen, of ook wel kluinkoppen (naar het Groninger kluinbier).

Oleta Adams.
Oleta Adams (Seattle, Washington, 4 mei 1953) is een Amerikaanse soul-, jazz- en gospelzangeres. Adams werd geboren als dochter van een predikant en is opgegroeid met gospelmuziek.
Adams begon haar zangcarrière begin jaren 80 met twee zelf gefinancierde albums, die weinig succesvol waren. In 1985 werd ze ontdekt door Roland Orzabal en Curt Smith van Tears for Fears tijdens een optreden in een bar in Kansas, die haar uitnodigden om samen met hen te zingen als derde bandlid.
In 1989 verscheen het album "The Seeds of Love" en met name de single "Woman in chains" gezongen door Oleta Adams met Phil Collins op de drums werd een hit. In 1990 is Adams begonnen aan een solocarrière geholpen door haar collega's van Tears for Fears die de productie verzorgden. Haar debuutalbum "Circle of One" werd bijzonder goed ontvangen. Met haar album "Moving On" (1995) is Adams meer de richting van rhythm-and-blues opgegaan.

	Maurice de Hond waarschuwt ten tweede male
	Maurice de Hond heeft een technologische droom. In 2002 bezoekt de helft van de Nederlanders tussen twaalf en 65 jaar regelmatig Internet, presenteert driekwart van de bedrijven zich op het net, en speelt de elektronische snelweg bij 20 tot 30 procent van alle aankopen een rol.
De Hond, directeur bij het uitgeversconcern Wegener Arcade, voorspelt ook schaduwzijden. Er zullen banen verloren gaan. En als Nederland geen koploper wordt op die elektronische snelweg, komen er niet voldoende nieuwe banen voor in de plaats.
Niet iedereen is echter zo ongerust. Zo zei Hans Breukhoven, directeur-eigenaar van Free Record Shop, deze week dat hij zich geen zorgen maakte over de stijgende cd-verkopen op Internet, omdat de mensen de winkelemotie niet willen missen. Volgens De Hond is de kans echter groot dat de Free Record Shop de volgende eeuw niet meer bestaat. De Hond: 'Voor je het weet, wordt de klassieke platenwinkel links en rechts gepasseerd. Waarom zet Breukhoven zijn uitstekende kwaliteiten niet in om wereldwijd cd's via het net te verkopen? Zoals het er nu naar uitziet, wordt het weer een Amerikaanse partij die de markt gaat domineren, dat is jammer.'
Eigenlijk is volgens De Hond de hele Nederlandse elektronische snelweg een 'geval van jammer'. De gemiste kansen stapelen zich op, ondanks de aanwezigheid van elektronicagigant Philips, de dichte bekabeling en een minister van Economische Zaken die Nederland koploper wil maken. Of juist d¢¢r hun aanwezigheid. In zijn boek maakt De Hond in ieder geval gehakt van de rol van Philips en de kabelmaatschappijen. De Hond: 'We doen hier niets extra's aan de bouw van de digitale snelweg. We doen wat de meeste andere landen doen. Ze moeten mij maar eens uitleggen hoe Nederland dan een koploperspositie gaat innemen.'
Hij kan echt boos worden als de rol van de politiek aan de orde komt. Wel miljarden voor de klassieke infrastructuur van asfalt en ijzer, maar de aanleg van de elektronische snelweg moet de markt maar financieren. 'Negen miljard gulden belastinggeld voor de Betuwelijn? Dat hoeft de markt, bijvoorbeeld het Rotterdamse bedrijfsleven, niet te betalen. Hoe kan een politicus nu zeggen dat het marktargument wl moet gelden voor de infrastructuur van de toekomst?'
Minister Wijers van Economische Zaken heeft achttien ondernemers bij elkaar gezet om plannen en afspraken te maken voor de bouw van de snelweg. Maar het eindrapport dat zij opstelden, bevatte weinig concrete aanbevelingen. De Hond: 'Het was naef van Wijers te veronderstellen dat aan de top van het Nederlandse bedrijfsleven mensen zitten die begrijpen wat er aan de hand is. De leiders van de bedrijven hebben geen affiniteit met de technologie. Ze hebben geen visie. En uiteindelijk was er ook bij Wijers te weinig visie. Er zat geen leider met ideen aan tafel.'
Op den duur zal het breedbandige glasvezelnet, dat de elektronische snelweg daadwerkelijk moet ontsluiten voor alle burgers en bedrijven, er wel komen. De Hond: 'Ergens tussen 2010 en 2015 heeft ieder huis een aansluiting. Maar dat zal dan overal in de westerse wereld het geval zijn. De Nederlandse markt is te klein voor marktpartijen om rendement te halen uit grootscheepse investeringen die de aanleg moeten versnellen.'
Volgens De Hond heeft Nederland de pech dat Philips zo'n dominante rol speelt in bijvoorbeeld de denkramen van de ambtenaren van het ministerie van Financin. De Hond: 'Bij elke essentile ontwikkeling op het gebied van de consumenten-elektronica miste Philips de boot. De achttien ondernemers zijn vanaf het begin op een koers gezet die voor Philips het gunstigst was. Er moest gedacht worden over de elektronische snelweg in combinatie met televisie en videoproducten voor consumenten. Dat is precies dezelfde weg die Philips heeft bewandeld met de cd-i.'
Het zilverkleurige cd-schijfje dat beelden op de tv kon toveren is inmiddels een roemloze dood gestorven. De consument heeft gekozen voor de televisie en de cd-rom. De Hond vreest dat het meest recente product van Philips, de web-tv, hetzelfde lot beschoren is als de cd-i. De Hond: 'Er moest gekoerst worden op een oplossing waarbij de televisie een centrale rol speelt. Dat is de uitgangspositie, want op geen enkel ander terrein doet Philips mee. Op de terreinen waar het cht gebeurt, de computer en de telecommunicatie, speelt Philips geen rol van betekenis. Zonde. Had Philips een positie weten te bereiken op de markt voor nieuwe media, dan had Nederland nu al vanzelf de gewenste voorhoedepositie bereikt.'
Het ministerie van Economische Zaken denkt dat de tv en de bijbehorende kabel de elektronische snelweg in de huizen zal brengen. Zo wil het ministerie dat de betrokken bedrijven een decoder gaan ontwikkelen, een kastje dat op de tv in de huiskamer komt te staan en dat de tv op het net aansluit. Waarop vervolgens video on demand en andere diensten kunnen worden opgeroepen. De Hond vindt dat een doodlopende weg. De Hond: 'Mensen weten er niets van. Een decoder biedt helemaal geen toegang tot Internet. Het maakt het kopen en ontvangen van films via de kabel mogelijk, maar het biedt geen aansluiting op de snelweg.'
Mr nog ergert hij zich aan het geloof in de kabel. Nederland heeft de hoogste kabeldichtheid ter wereld, maar die voorsprong zou wel eens kunnen gaan tegenwerken. De Hond: 'Ik heb zo vaak verhalen van hoge piefen van kabelbedrijven gehoord over wat ze allemaal willen. Maar er gebeurt niets. Ik denk ook niet dat ze het kunnen. De kabel is helemaal niet geschikt voor hoogwaardige tweeweg-communicatie. Kabelbedrijven kunnen goed tv bij de mensen thuis brengen. Dat is hun kernactiviteit.'
Over de belofte van de kabelmaatschappijen dat 70 procent van de huishoudens over drie jaar op Internet is aangesloten, is hij dan ook sceptisch. De Hond: 'Als ze er niet in slagen, wat ik denk, dan ligt het hele plan op z'n gat. Terwijl de rest van de wereld verder gaat met moderne telecommunicatie-structuren. Het stemt me niet positief.'
Daarentegen gelooft hij wel in de PTT. De Hond: 'De PTT is sterk in tweeweg-communicatie. Die kan honderdduizenden contacten tegelijk leggen. Ik geloof daarom heel sterk in de plannen die ze nu hebben ontwikkeld.'
Mike Ackermans
Maurice de Hond, Dankzij de snelheid van het licht, versie 2.0. Spectrum.  24,90. ISBN 90 274 5662 3.
Wat wil De Hond? Glasvezelkabel naar ieder pand, zodat iedere burger direct geluid en filmbeelden in huis kan halen en verzenden. Een land dat als eerste zo'n netwerk bouwt, wordt koploper bij de ontwikkeling van nieuwe producten en diensten en biedt een thuis aan de multinationals van de volgende eeuw.
De prijs daarvoor bedraagt vijftien miljard gulden. Dat geld kan als renteloze lening tot 2010 worden verstrekt aan de aannemer en de exploitant, die de beste aanbieding doen om het net te bouwen en te exploiteren. Tot 2005 moet de exploitant lage tarieven doorberekenen aan gebruikers en dienstenaanbieders. Na 2010 moet de exploitant rente en aflossingen gaan betalen.
Maurice de Hond. FOTO

Foto
	Maurice de Hond FOTO FRANS SCHELLEKENS


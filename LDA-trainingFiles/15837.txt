Zuidwesthoek (Friesland).
De Zuidwesthoek (Fries: "Súdwesthoeke") is een streek in het zuidwesten van de Nederlandse provincie Friesland en valt ongeveer samen met de gemeenten Súdwest-Fryslân, De Friese Meren en wordt begrensd door het IJsselmeer in het westen, Makkum in het noorden en Heerenveen in het oosten.
De streek is sterk gericht op Sneek en door de regio loopt de autoweg N359 die Lemmer met Bolsward verbindt, en de spoorverbinding van Sneek naar Stavoren.
De toeristische streek vormt deels een klei-, deels een geestlandschap.
Het Fries van de Zuidwesthoek valt op door het ontbreken van gebroken klinkers.
De streek van Gaasterland ligt in de Zuidwesthoek.

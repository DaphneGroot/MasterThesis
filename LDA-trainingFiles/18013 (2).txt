Katanga (provincie).
Katanga, van 1971 tot 1997 Shaba genoemd, was een provincie van Congo-Kinshasa. De hoofdstad was Lubumbashi (vernoemd naar de gelijknamige rivier) en de provincie had in 1998 een geschat aantal van 6.375.000 inwoners. In 2015 is de provincie ontbonden in de vier oude provincies Tanganyika, Haut-Lomami, Lualaba en Haut-Katanga. Dit was al bij grondwet gepland in 2005. Pas tien jaar later had het zijn ingang, terwijl de geplande ingangsdatum februari 2009 was.
Geschiedenis.
Katanga was tussen 1960 en 1963 een onafhankelijke staat, na een secessie van Congo. De president in deze korte periode was Mo√Øse Tshombe, van de CONAKAT-partij. Hij riep op 11 juli 1960 de onafhankelijkheid van de rijke mijnprovincie uit. Nadien werd het land opnieuw een provincie van Congo. In deze korte periode werd de premier van Congo, Patrice Lumumba, vermoord in Katanga.

Taag.
De Taag, Portugees: "Tejo", Spaans: "Tajo", is een rivier op het Iberisch Schiereiland. De Taag mondt voorbij Lissabon in de Atlantische Oceaan uit. Het is met een lengte van ruim 1000 km de langste rivier van het schiereiland. De Ebro, die alleen door Spanje komt, en de Douro hebben een groter stroomgebied.
De Taag ontspringt op 1590 m ter hoogte op de hellingen van de Muela de San Juan in de Sierra de Albarracín in het oosten van Spanje. De rivier stroomt in westelijke richting en passeert Toledo, waar de middenloop begint. Voorbij Alcántara vormt de Taag over 60 km de grens tussen Spanje en Portugal. De benedenloop van de rivier begint bij het Portugese Santarém. Daar kan er over de Taag worden gevaren en is er al getijdenwerking. De Taag komt voor Lissabon in een estuarium uit, dat een belangrijke natuurlijke haven vormt, maar ook een waardevol natuurgebied.
De Taag wordt gebruikt voor de irrigatie van de droge omliggende landbouwgebieden en met talrijke stuwdammen voor stroomopwekking. Langs de oevers wordt wijn verbouwd, bijvoorbeeld in de streek Ribatejo in Portugal.
Bouwwerken.
De monding van de Taag bij Lissabon met de Ponte 25 de Abril

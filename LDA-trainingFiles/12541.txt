Plataan.
Plataan ("Platanus") is een geslacht van bomen, het enige uit de plataanfamilie ("Platanaceae").
De plataan wordt 30-35 meter hoog en ontwikkelt een zeer brede kruin, soms enkele kruinen, met een diameter van 8-12 meter. De grote bladeren en het dichte bladerdek maken de plataan tot een van de meest toegepaste schaduwbomen. Vooral in Zuid-Europa zijn ze bepalend voor het straatbeeld. De plataan wordt echter ook in BelgiÃ« en Nederland als park-, laan- en straatboom aangeplant.
De boom is eenhuizig. De bloemen groeien in karakteristieke bolvormige hoofdjes, die los aan de takken hangen. De vrucht is een dopvruchtje, die in de bolvormige vruchthoofdjes lang aan de boom kunnen blijven hangen tot zelfs in het voorjaar. De plataan heeft een verspreide bladstand. Het jonge blad en de twijgen zijn dicht bezet met stervormige haren. Als de haren uitvallen kunnen deze soms allergische reacties, zoals jeuk en irritaties aan de slijmvliezen, veroorzaken.
Karakteristiek is de stam, die, doordat er stukken schors afvallen, verschillende kleuren bruin en groen oppervlak vertoont.
Aangeplant wordt echter vooral een kruising van deze twee soorten: de gewone plataan ("Platanus x hispanica", voorheen "Platanus x acerifolia"); dit is ook de hier afgebeelde boom.
Elders groeien nog weer andere soorten.

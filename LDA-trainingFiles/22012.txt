Marokkaans-Arabisch.
Marokkaans-Arabisch is de meest gebruikte taal van Marokko. Het Marokkaans-Arabisch is een regionale variant van het Arabisch. Ook andere landen en gebieden hebben een eigen variant, al komen deze meer overeen met het Standaardarabisch naarmate men het Arabische Schiereiland nadert. De taal wordt ook wel eenvoudigweg "Marokkaans" genoemd, omdat dit een van de lastigst verstaanbare Arabische varianten zou zijn. Het dialect dat het meest sprekend hierop lijkt, is het Algerijns-Arabisch.
De taal wordt ook Darija genoemd; dat is het Arabische woord voor "gangbaar". De naam impliceert dus dat het om "de gangbare taal" gaat. De taal wordt ook in de naburige landen gebruikt voor verwante Arabische talen.
Het Marokkaans-Arabisch is sterk beïnvloed door andere talen. In de eerste plaats door het Tamazight (Berbers), maar ook door het Frans en Spaans. De grammatica is ook een smeltkroes - er worden soms Arabische grammaticale constructies op Amazigische woorden toegepast, en vice versa.
Geschiedenis.
Met name de laatste twee fasen hebben ervoor gezorgd dat tegenwoordig de meerderheid van de bevolking in Marokko Arabisch spreekt. Ruim twee derde van de Marokkanen heeft als moedertaal het Marokkaans-Arabisch. Het overige deel spreekt, vaak naast het (Marokkaans) Arabisch, een Tamazight-variant.
Varianten.
Er is een duidelijk verschil tussen het Hassaniya Arabisch, dat overigens ook in Mauritanië en delen van de Algerijnse Sahara wordt gesproken, en de twee eerstgenoemde dialecten.

Mecklenburg-Voor-Pommeren.
Mecklenburg-Voor-Pommeren (vaak gespeld als "Mecklenburg-Voorpommeren"; Duits: "Mecklenburg-Vorpommern", Nedersaksisch: "Mekelnborg-Vörpommern", verkort "MV" of "MeckPomm") is een deelstaat in het noordoosten van Duitsland. De oppervlakte bedraagt 23.180 km² en het aantal inwoners. Daarmee is het de dunstbevolkte deelstaat van de Bondsrepubliek. De hoofdstad is Schwerin, maar de grootste stad is de havenstad Rostock.
Geografie.
Mecklenburg-Voor-Pommeren wordt in het noorden begrensd door de Oostzee, waarin grote eilanden als Rügen en Usedom en een reeks kleinere eilanden liggen. De aangrenzende deelstaten zijn Sleeswijk-Holstein in het westen, Nedersaksen in het zuidwesten en Brandenburg in het zuiden. In het oosten grenst het aan Polen (West-Pommeren). In het zuidwesten vormt de Elbe de grens van de deelstaat en in het oosten de Oder. Grotere steden zijn naast Rostock en Schwerin ook Stralsund, Greifswald, Wismar en Neubrandenburg.
Geschiedenis.
Mecklenburg-Voor-Pommeren bestaat uit de historische gebieden Mecklenburg en Voor-Pommeren (zie ook: Pommeren). De rivier de Recknitz vormt de grens tussen beide. De twee gebieden waren ook van 1947 tot 1952 kort verenigd in één deelstaat: toen behoorde het tot de DDR, dat in 1952 een nieuwe bestuurlijke indeling invoerde. In 1990 werd de deelstaat heropgericht als een van de "Neue Bundesländer".
Bestuurlijke indeling.
In 2011 is de bestuurlijke herindeling van Mecklenburg-Voor-Pommeren gewijzigd. Een eerdere indeling waarbij in 2009 alle stadtkreise zouden worden opgeheven en er slechts 5 grote landkreise zouden overblijven is door de rechtbank op 26 juli 2007 tegengehouden. Per 4 september 2011 is Mecklenburg-Voor-Pommeren onderverdeeld in zes Landkreisen en twee kreisfreie steden.
Historische bestuurlijke indeling.
Tot 4 september 2011 bestond Mecklenburg-Voor-Pommeren uit twaalf Landkreisen en zes kreisfreie steden.

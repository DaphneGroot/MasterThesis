 CINDU HANDHAAFT WINSTPROGNOSE. 
 AMSTERDAM, 10 Sept (Reuter) - Cindu International verwacht dat de in de eerste zes maanden van dit jaar opgelopen achterstand in de netto winst gedurende de komende periode zal kunnen worden ingehaald. 
 De netto winst over geheel 1996 zal derhalve nauwelijks of niet afwijken van de 7,2 miljoen gulden netto winst over 1995, aldus een bericht van het bedrijf. 
 De netto winst over het eerste halfjaar 1996 bedraagt 3,1 miljoen gulden, een daling van negen procent vergeleken met het eerste halfjaar 1995. 
 - redactie Amsterdam +020 - 504 5000. 
 (c) Reuters Limited 1996. 

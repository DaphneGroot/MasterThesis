Phaedra (mythologie).
Phaedra (Grieks: Φαίδρα) is een figuur uit de Griekse mythologie.
Phaedra is de jongere zus van Ariadne. Beide zijn dochters van Minos van Kreta, de zoon van Zeus en Europa, en Pasiphaë, de dochter van Helios.
Ze huwt met Theseus en gaat naar Athene. Door Aphrodite wordt ze verliefd op Hippolytus, de zoon van Theseus. Wanneer Hippolytus weigert op haar avances in te gaan verhangt ze zich en laat een briefje achter waarin ze, als wraak, hem beschuldigt haar te hebben verleid.
Phaedra is het best bekend door haar rol in de "Hippolytus" (een stuk van Euripides)
Phaedra is ook de naam van een tragedie van Seneca.

	Roer Boeing 737 moet wellicht gewijzig
	Reuter
WASHINGTON
De Amerikaanse vliegtuigbouwer Boeing moet binnenkort wellicht wijzigingen aanbrengen in het richtingsroer van zijn 737, een van de meest verkochte vliegtuigen.
De Amerikaanse vice-president Al Gore liet woensdag weten dat de FAA, de Amerikaanse rijksluchtvaartdienst, van zins is Boeing hiertoe opdracht te geven. Gore sprak woensdag aan het eind van een driedaagse conferentie over veiligheid in de luchtvaart. De FAA vermoedt dat bij twee ongevallen met 737's een spontane beweging van het rolroermechanisme de oorzaak van het neerstorten is geweest.
Officieel staat de oorzaak van de ongelukken, in 1991 in Colorado Springs en in 1994 bij Pittsburgh, nog niet vast.


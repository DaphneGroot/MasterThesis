	Fusie zuivelcoperaties drukt kosten met rond honderd miljoen per jaar; Andr Olijslager wordt de grootse kaasboer van Europa
	Van onze verslaggever
Gerard Reijn

LEEUWARDEN
Kaas. 'Dat marcheert altijd, want eten moeten de mensen t¢ch.' Met die zin liet Willem Elsschot's romanfiguur Frans Laarmans zich verleiden tot een carrire in de kaashandel. Even later zat hij opgescheept met een enorme hoeveelheid Hollandse kaas die niet te verkopen bleek.
Wat dat betreft heeft Laarmans veel gemeen met de Nederlandse zuivelindustrie. Kaas, ooit samen met boter het symbool van de rijkdom van de boerenstand, is verworden tot een moeilijk te verkopen product. De lage kaasprijzen zijn een belangrijke reden dat de boer steeds minder krijgt voor de geleverde melk.
Om die trend te keren, sluiten vier Nederlandse zuivelcoperaties Friesland Dairy Foods FDF, Zuid Oost Hoek ZOH, De Twee Provincin en Coberco zich nog dit jaar aaneen onder leiding van Andr Olijslager, die nu nog directeur is van de rijkste, de meest dynamische van de vier: FDF. Niet dat de vier door de nood gedwongen werden zich aaneen te sluiten, vindt Olijslager. 'Dit is geen fusie uit noodzaak, dit is een fusie uit visie.' zegt de zuiveltopman. Een visie op kaas, wel te verstaan.
Dat is heel anders dan drie jaar geleden, toen een fusie van FDF met Coberco niet doorging. 'Dat was een heel ander verhaal. Als we nu weer met zijn tween zouden zijn, zouden we niet fuseren. De hoeksteen van deze fusie is kaas. Daar willen we verder in.' De twee kleine coperaties zijn van essentieel belang, want zij brengen veel kaas in. De fusie zal een veel groter zuivelconcern opleveren met 9 miljard gulden omzet, waarvan 3,2 miljard in kaas.
In zijn eentje slaagt FDF er maar niet in grip te krijgen op de kaasmarkt. De afnemers, in casu de supermarkten, halen de kaas daar weg waar die het goedkoopst is. Dat nu is Olijslager een doorn in het oog: hij wil niet omzeild kunnen worden.
'Als de fusie doorgaat, hebben wij 10 procent van de Europese productie van halfharde kaas in handen. Maar dat is geen marktpositie, het is niet eens een marktaandeel. Het is... tja, het is veel kaas. Maar een marktpositie moeten we er nog van maken. Dan heb je het over merken. Ik hoop bijvoorbeeld dat we over twee jaar kunnen zeggen: 'We hebben met Maaslander een marktaandeel van 2 procent.'
Kollummer is een van FDF's eigen kaasmerken, bekend van (dure) tv-reclames. Verder heeft FDF nog smeerkazen met een merkpositie. Coberco heeft twee merkkazen, Kernhem en De Cantenaar. Fusiepartner ZOH maakt uitsluitend bulkkaas, en vindt het al heel wat als de Goudse in 5 kilo in plaats van in 12 kilo wordt geleverd. De Twee Provincin maakt vooral 'specialiteiten': geen bulkkaas maar ook net geen merkkaas.
Maar met die 10 procent productieaandeel zal de gefuseerde onderneming wel de grootste in Europa zijn. De klanten zullen niet of nauwelijks nog om Olijslager heen kunnen, en dat effect wil hij verder uitbouwen. 'Distributie is essentieel als je een merk aan de man wilt brengen. Die is nu nog hartstikke versnipperd. Wij willen samenwerken met kaashandelaren. Dat kan van alles betekenen, tot en met overnemen toe. Als we de komende jaren bedrijven overnemen, dan liggen kaashandels in Europa het meest voor de hand.'
Best mogelijk dat er meer coperaties zich aansluiten. De kleine coperatie DOC in Giethoorn beraadt zich al op die stap. Maar met de grote kaasproducent Campina is niet gesproken over de vorming van n grote Nederlandse coperatie. 'Alleen dat woord al: Nederlands', schokschoudert Olijslager. 'Daar zijn wij niet mee bezig. We hebben met een wereldmarkt te maken. Het gaat ons erom zaken te doen, niet om alle Nederlandse zuivel bij elkaar te stoppen. Dat is toch geen zakelijke afweging?'
De nieuwe onderneming is niet van plan zijn aandeel in de Europese productie op te voeren. 'We willen niet meer kaas maken. We willen niet in volume. We willen geld verdienen: dat willen we', benadrukt hij het doel van de fusie nog eens. En geld verdienen doe je met merken.
Merken kunnen worden gemaakt, maar dat duurt lang; ze kunnen ook worden gekocht. Veel merken zijn er niet in de halfharde kaas, maar Olijslager kent nog wel een paar leuke. 'Kijk naar Leerdammer van BolsWessanen. Dat groeit toch lekker? Dat wil ik ook wel.'
Dat de fusie 'geen kostenoperatie is, maar een marktoperatie', neemt niet weg dat er wel op de kosten bezuinigd zal worden. Vorige week meldde Olijslager al dat er 500 tot 700 banen zouden verdwijnen, zij het zonder gedwongen ontslagen. Een bedrag aan bezuinigingen wil hij niet noemen: 'Dat moet nog worden uitgerekend.' Maar insiders zeggen dat er al wel wat rekenexcercities zijn gemaakt. FDF's huisadviseur Booz Allen Hamilton schreef dit voorjaar een strategische orintatie op basis waarvan FDF koos voor de kaas-fusie. In dat rapport zou Booz Allen hebben berekend dat een fusie een kostenbesparing van 100 miljoen per jaar kan opleveren.
Als Olijslager merken of merkproducenten wil kopen, is daarvoor veel geld nodig. Waar een vennootschap investeringen altijd kan financieren door meer aandelen uit te geven, kan de coperatie dat niet. Althans: kon niet. Want sinds ruim twee jaar kan dat bij FDF wel. De oude coperatieve constructie, waarbij de boer zowel eigenaar als financier als leverancier van de coperatie was, heeft Olijslager opengebroken. Zijn boeren kunnen nu zelf kiezen in hoeverre ze de coperatie van kapitaal voorzien.
Alleen leden mogen tot nu toe aandelen bezitten: binnen die kring zijn de stukken echter vrij verhandelbaar. Er bestaat zelfs een beurskoers voor. Overigens is niet bekend hoe de koers op de fusie heeft gereageerd, want er is slechts eens in de twee maanden een handelsdag.
De moderne constructie van FDF wordt straks ook de structuur voor de gefuseerde onderneming. De melkprijs zal net als nu 'marktconform' zijn. Maar waar FDF zich nog richt op vijf Nederlandse zuivelfabrieken, zal de gefuseerde onderneming zich richten op vijf Europese producenten.
Terwijl Olijslager enkele jaren geleden benadrukte dat er geen aandelen bij niet-leden zouden worden geplaatst, zegt hij nu: 'Die mogelijkheid hebben we wel ingebouwd. En nu we over groei praten en groot genoeg worden om grote stappen te doen, moeten we ook de mogelijkheid hebben om kapitaal van buiten aan te trekken. Dat kan op vele manieren. Bijvoorbeeld institutionele beleggers binnenhalen, of participatiemaatschappijen.'
Niet dat de macht uit handen zal worden gegeven. 'Familiebedrijven doen dat soort dingen ook, en wij zijn eigenlijk een familie met zestienduizend leden. De familie houdt bij ons de meerderheid.'
Of het er ook van komt hangt ondermeer af van de winst. Voorspeld is dat die 175 tot 200 miljoen zal bedragen in het jaar 2000. 'Als we 200 miljoen winst halen en we reserveren daarvan 60 procent, dan komt er per jaar 120 miljoen binnen', rekent Olijslager voor. 'Dat is veel geld hoor.'
De boeren van Coberco zullen de komende maanden vertrouwd worden gemaakt met deze vennootschappelijke denkwijze van de coperatie, maar ook in eigen kring zal Olijslager een tournee langs de boeren maken. Hij heeft er alle vertrouwen in dat dat goed zal gaan. Mocht dat tegenvallen, dan krijgt FDF en vooral Olijslager echt een probleem.
Het is best mogelijk als een manager eens een groot project verliest, maar drie keer op rij zou waarschijnlijk zelfs voor de betrekkelijk populaire Olijslager te veel van het goede zijn. Eerst ging de in 1992 aangekondigde fusie met Coberco niet door, officieel omdat bleek dat de kosten op korte termijn te hoog waren. Vervolgens ging de koop van drie fameuze merken van Nutricia (Chocomel, Fristi, Extran) niet door. Als de kaasfusie ook stuk loopt, zo zeggen ingewijden, dan kan Olijslager het wel vergeten.
Maar zoals altijd is hij optimistisch. Vroeger liepen boeren nog wel eens over naar een andere melkafnemer als een coperatie te weinig melkgeld betaalde. Campina verloor vijfhonderd leden als gevolg van de fusie met Melkunie. De fusie van FDF, Coberco, Zuidoost Hoek en De Twee Provincin laat al nauwelijks meer concurrenten achter aan wie de boer dan zijn melk zou kwijt kunnen, maar volgens Olijslager heeft dat aspect geen enkele rol gespeeld bij de fusie.
'Dat is bij ons al jaren geen item meer. Melkgeld is gewoon marktconform. Daarbovenop krijgen de leden nog rendement uit hun aandelen, en ik denk dat ze daar best tevreden over zijn.' Dat lijkt waarschijnlijk, want de winst van FDF was in de eerste helft van dit jaar al bijna even hoog als over heel 1996.
En als de kaas weer gaat marcheren, zal het niet minder worden.

Foto
	Andr Olijslager: 'Het gaat ons erom zaken te doen, niet om alle Nederlandse zuivel bij elkaar te stoppen. Dat is toch geen zakelijke afweging?' FOTO: Harry Cock


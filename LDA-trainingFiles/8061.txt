Streaker.
Een streaker is een persoon die bij een openbaar evenement onverwachts naakt ten tonele verschijnt met het doel het evenement te verstoren, te provoceren, of zichzelf in de schijnwerpers te plaatsen. Personen die aldus beroemd zijn geworden zijn onder meer Mark Roberts, Michael O'Brien, Jimmy Jump en Sander Lantinga en de Vegan streaker.
Streaken kan gezien worden als een vorm van exhibitionisme.
Ray Stevens had in 1974 een Amerikaanse Nummer één-hit met "The streak", een lied over de rage. Ook Iron Maiden schreef een nummer over "streaken", 'Prowler', dat te vinden is op het debuutalbum van de band. Dit nummer gaat over een streaker die op straat vrouwen lastig valt, door openlijk te gaan masturberen.

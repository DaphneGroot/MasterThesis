Andrew Ridgeley.
Andrew John Ridgeley (Bushey (Hertfordshire), 26 januari 1963) is een Brits popmuzikant. Hij vormde samen met George Michael het Britse popduo Wham!.
Nadat Wham! in 1986 stopte, probeerde Ridgeley beroepscoureur te worden in de Formule 3 en later zocht hij zijn heil in Hollywood als mogelijk filmacteur. Hierin was hij niet succesvol. In 1990 bracht hij een album uit getiteld "Son Of Albert". Zowel het album als de single "Shake" slaagde er niet in de hitlijsten te veroveren.

Remise (openbaar vervoer).
Een remise (uit het Frans "remettre": terugzetten) of stelplaats (vooral in BelgiÃ« gebruikt) is een (overdekte) ruimte waar trams en bussen gestald worden in de nacht en andere tijdstippen dat ze niet nodig zijn voor het vervoer van reizigers. Bij busremises wordt meestal gesproken over busgarages.
Het woord stelplaats wordt ook gebruikt voor een plaats waar treinmaterieel gestald wordt.
Busremises of busgarages zijn verspreid over het hele land en zijn meestal eigendom van de betreffende vervoerder. In sommige gevallen is de remise gekocht door een overheid (provincie of gemeente) zodat de remise makkelijk verhuurd kan worden aan de winnende vervoerder voor de concessie.
Sommige remises worden door zowel trams als bussen gebruikt. Een voorbeeld daarvan is de remise in Nieuwegein die zowel door de Utrechtse sneltram als de streekbussen van U-OV gebruikt wordt. In sommige gevallen is een oude tramremise enkel nog als busremise in gebruik.

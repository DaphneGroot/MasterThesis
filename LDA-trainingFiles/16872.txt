Bombrief.
Een Amerikaanse soldaat onderzoekt een verdacht pakketje met een mobiel röngtenapparaat tijdens een oefening in 2006
Een bombrief is een geïmproviseerd explosief dat eruitziet als een regulier postartikel (een brief of een pakketje), en dat ook wordt verstuurd via de normale postdiensten. Bombrieven exploderen direct na de opening met de bedoeling de geadresseerde te doden, verwonden of intimideren.
Bombrieven zijn een terrorismemiddel. De Unabomber maakte er gebruik van, Margaret Thatcher ontving een bombrief in 1982. In 2003 en 2004 werden bombrieven gestuurd naar onder meer Romano Prodi, Eurojust, Europol en Europarlementariërs.
Vergelijkbare middelen zijn dreigbrieven, kogelbrieven en poederbrieven (brieven met een giftig poeder, bijvoorbeeld de miltvuurbacterie).

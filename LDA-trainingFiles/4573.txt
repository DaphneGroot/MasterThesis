	Betoverend Havana
	DE CUBAAN Guillermo Cabrere Infante werd in 1967 op slag beroemd met zijn eerste roman Tres tristes tigres (Drie trieste tijgers). Critici uit het hele Spaanse taalgebied bestempelden hem als een belangrijk vernieuwer van de Spaans-Amerikaanse literatuur en plaatsten hem op n lijn met aanstormende schrijvers als Vargas Llosa en Garc¡a M rques.
Toch zou zijn magnum opus slechts een beperkt lezerspubliek bereiken. In de eerste plaats hield dit verband met de complexe structuur van het boek en de talrijke met Cubaans dialect doorspekte passages, die zelfs voor veel Spaanstalige lezers een obstakel vormden.
Maar er speelde ook iets anders mee. Drie trieste tijgers mocht dan een baanbrekend werk zijn, Cabrera (1929) werd in intellectuele kringen als een 'literaire leproos' beschouwd, omdat hij in 1965 met het regime van Fidel Castro had gebroken en in ballingschap was gegaan.
Afgezien van de toenemende censuur en onderdrukking op Cuba was vooral Castro's geschiedvervalsing voor Cabrera aanleiding om te vertrekken. De propagandakreet als zou het eiland v¢¢r 1959 n groot bordeel annex casino zijn geweest, deed hem gruwen. Hoewel er tijdens de dictatuur van Batista volop gegokt en gehoereerd werd, was het volgens Cabrera toen goed toeven op Cuba, omdat het culturele leven een ongekende bloeiperiode doormaakte.
In Drie trieste tijgers keert Cabrera terug naar die voor Castro cum suis zo vermaledijde jaren vijftig. Met het bruisende nachtleven van Havana als decor voert hij vijf vrienden op, die in een overweldigende spraakwaterval hun verhaal doen. Voor de politieke omstandigheden op het eiland hebben ze amper belangstelling. Ze maken zich aanzienlijk drukker over de sleur van hun bestaan en geven zich dan ook met ware hartstocht over aan nachtbrakerijen. Uit hun verhalen rijst Havana op als een kolkend, ritmisch opgezweept, pulserend paradijs, dat toegankelijk is voor al diegenen (Cubanen n buitenlanders) die op zoek zijn naar vertier.
Een grote verdienste van deze roman is dat hij de lezer de betoverende sfeer van Havana in de jaren vijftig zo feestelijk voor ogen tovert. Zonder in uitputtende beschrijvingen te vervallen roept Cabrera een sprankelende wereld op waar ook toen al de Cubaanse spreuk gold, die recentelijk door de Uruguayaan Eduardo Galeano in zijn bundel Dolende woorden werd opgetekend: Todo es bailable (Alles is te dansen).
Dat betekent overigens niet dat alles rozengeur en manenschijn is voor het nachtbrakende vijftal. Zo blijken de heren onfortuinlijk in de liefde (wat zijn weerslag vindt in een dubieuze kijk op de andere sekse) en zijn er onderling wrijvingen, omdat niet iedereen het even nauw neemt met de waarheid. Als de schijnbaar willekeurig gerangschikte verhaaldraden onderlinge samenhang beginnen te vertonen, wordt bovendien duidelijk dat n van de vijf, de dichter Bustr¢fedon, al dood is. Zijn vrienden blijken de klap nog niet te boven en halen voortdurend herinneringen op aan hun maatje.
Bustr¢fedon was een taalkunstenaar die met zijn komische woordspelingen en gedachtenassociaties n¢g een uitweg zocht voor de dagelijkse sleur. Hij deed het voorkomen alsof het leven n grote komedie was, maar in feite waren zijn grappen de vrucht van een serieuze levenshouding: 'Een grap binnen een grap? Dan, mijne heren, is de kwestie ernstig.' Met zijn vondsten wist Bustr¢fedon de dagelijkse gang van zaken te verlevendigen, maar zijn plotselinge dood (ironisch genoeg als gevolg van een hersenziekte) toont het echec van zijn onderneming: je kunt met taal de werkelijkheid kleur geven, maar je kunt haar nooit volledig naar je hand zetten.
Naast tal van briljante taalgrappen voegt Bustr¢fedon (door middel van een bandopname) aan het verhaal ook een prachtige persiflage toe van een paar 'gevestigde' Cubaanse auteurs. Het mooie is dat je hun oeuvre helemaal niet gelezen hoeft te hebben. Met name de fragmenten waarin het hyperrealisme van Alejo Carpentier en de monumentale eigendunk van Virgilio Pi¤era worden belicht, spreken letterlijk en figuurlijk boekdelen.
Op alle denkbare niveaus etaleert Cabrera zijn humor. Of het nu literaire invloeden (Joyce voorop), het leven op Cuba, of de schaduw van de dood op ons bestaan betreft, steeds weer flitsen er intelligente kwinkslagen door zijn proza. Soms zijn het ook gewoon droog-komische opmerkingen. Zo zegt hij over de dertiende eeuw: 'Een rampzalige eeuw: iedereen die toen geboren werd, is nu dood.' Die combinatie van ernst en humor, overigens niet uniek in de Latijns-Amerikaanse literatuur (denk aan Cort zar en Borges), is karakteristiek voor Drie trieste tijgers.
Hoewel het boek vanwege het gebruik van Cubaans dialect en de onnavolgbare grappen van Bustr¢fedon onvertaalbaar lijkt, hebben vertalers in verschillende landen daartoe een poging gedaan. En in weerwil van het gezegde traduttore traditore tonen nu ook Tessa Zeiler en Fred de Vries dat je niet per se verraad aan het origineel hoeft te plegen om een goed leesbare, waarheidsgetrouwe vertaling te maken. Alleen op het stuk van de Cubaanse spreektaal schiet hun werk soms tekort. Daar staat tegenover dat veel taalgrappen prachtig in het Nederlands zijn overgebracht.
Sander de Vaan
Guillermo Cabrera Infante: Drie trieste tijgers.
Vertaald uit het Spaans door Fred de Vries en Tessa Zeiler.
Anthos; 455 pagina's;  59,90.
ISBN 90 414 0074 5.

Foto
	Havana, 1992 FOTO GUUS DUBBELMAN - DE VOLKSKRANT


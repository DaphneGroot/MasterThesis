	Altijd in de schaduw van het succes
	Van onze volleybalmedewerker
Dirk Kroonhart

OMMEN
 Met veertien dienstjaren in de hoogste klasse heeft hij veruit de meeste ervaring van alle eredivisietrainers. Toch was Jan Meertens, trainer/coach van de volleybalsters van VC Weert, zaterdagavond nog zo gretig en ongedurig als een debutant op de bank. Meertens leidde zijn tactisch sterk spelende ploeg naar een verrassend ruime zege op Volco Ommen: 11-15, 10-15, 11-15.

Meertens (48) trekt de laatste weken nadrukkelijk de aandacht door de drie achtereenvolgende overwinningen van zijn ploeg die daarmee oprukte naar de vierde plaats. Maar ook de grote successen van de nationale mannenploeg straalde een beetje op hem af. De doorbraak van de in september tot Europees kampioen gekroonde speler als Guido Grtzen, Misha Latuhihin en Albert Cristina herinnerde de volleybalwereld nog eens aan zijn bekwaamheden als trainer van de voormalige eredivisionist VC Geldrop.
De club waarmee hij n keer de beker won en twee maal tweede werd in de comptitie. De club ook, waarvan hij van 1969 tot 1993 het gezicht bepaalde: eerst dertien jaar als spelverdeler en daarna elf jaar als trainer.
De uit Valkenswaard afkomstige oefenmeester viel op door zijn emotionele gedrevenheid en door de koele, bijna wiskundige precisie waarmee hij de wedstrijden van zijn ploeg analyseerde. Meertens was bij Geldrop niet alleen de ontdekker van het gelauwerde drietal, hij leidde er ook de huidige kandidaat-internationals op zoals Mark Broere, Josha Kailola (Dynamo) en Allan van der Loo (Capelle).
'Ze hebben bij mij een harde leerschool gehad', stelt Meertens. 'Sommigen dachten dat ze na n goede wedstrijd de bink waren. Maar dan zit je bij mij aan het verkeerde adres. Ik stel steeds nieuwe eisen en ben nooit tevreden.'
In de zomer van 1993 viel het team 'uiterst ongelukkig' uit elkaar. De Brabantse vereniging kon niet tijdig een nieuwe hoofdsponsor vinden en de spelers werden gretig ingelijfd door de overige topclubs. Nadat de Geldropse talenten eenmaal op eigen benen stonden, baarden ze opzien met bloemrijke verhalen over de strenge en veeleisende aanpak van Meertens.
Guido Grtzen: 'Meertens heeft me ontgroend als eredivisiespeler. Ik moest alle oefeningen twee keer doen: als eerste en als laatste van de groep. Jan was een autoriteit. Pas met veel argumenten kon je hem overtuigen van andere inzichten. En passant diende je als speler van wel een extra dosis oefenstof af te werken. Bewijs eerst maar dat het volgens jouw ideen ook kan, was Meertens' motto.'
Jan Meertens nu: 'Ik had Guido al twee jaar eerder willen hebben. Maar hij gaf voorrang aan zijn mts-opleidig. Toen hij eenmaal in Geldrop was, had hij een achterstand in zijn ontwikkeling en die heb ik zo snel mogelijk willen inlopen. Dat Guido talent had, was zonneklaar. Maar dat hij zo snel de wereldtop zou halen, had ik niet verwacht en hij zelf ook niet, geloof ik.'
Meertens kreeg nooit een functie binnen de staf van Jong Oranje of van de nationale ploeg ('Niet dat ik het schuw, maar ik heb vaker met mijn neus vooraan moeten staan'). Hij verkoos de luwte van een nietige, onbekende eerste-divisievereniging, die hij al jaren kende door zijn werk als gymnastiekleraar aan het Bisschoppelijk College in Weert.
'Serieus trainen brengt me het meeste plezier. Ik geniet er enorm van als ik speelsters met de week beter zie worden. Ik had dit jaar ook bij Bilzen of Lanaken in Belgi kunnen gaan trainen. Dan krijg je te maken met spelers die alles al meegemaakt hebben. Je kunt ze niks meer leren. Niks voor mij'
Vorig jaar promoveerde de Brabantse trainer met VC Weert. Na zeven jaar was Limburg weer vertegenwoordigd op het hoogste platform. Met zijn feilloos gevoel voor talent versterkte Meertens deze zomer zijn team met het veelbelovende duo Janneke van Tienen (18) en Floortje van de Kerkhof (20), die hij haalde bij Activia in het volleybaldorp Sint-Anthonis. 'Dit seizoen zou een zevende plaats al heel mooi zijn. Maar op lange termijn verwacht ik meer. De begeleiding en de organisatie van de club zijn gedegen. De mannenploeg staat bovenaan in de eerste divisie. VC Weert kan binnen een paar jaar uitgroeien tot het nieuwe volleybalbolwerk in Limburg.'


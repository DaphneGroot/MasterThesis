Forel (vis).
Alle vissen die gewoonlijk forel genoemd worden behoren tot de familie Salmonidae, onderfamilie Salmoninae (echte zalmen).
Forel wordt gewoonlijk gevonden in koele, heldere stromen en meren, en is via natuurlijke weg verspreid over Noord-Amerika, Noord-Azië en Europa. Verschillende soorten zijn in de 19e eeuw in Australië en Nieuw-Zeeland ingevoerd door visliefhebbers. Dit leidde tot de verdringing van een aantal inheemse vissoorten.
Viskweek.
Forellen, en met name regenboogforellen worden tegenwoordig ook veel in Europa gekweekt.
De forellen worden verkocht aan horecagelegenheden, maar het merendeel van de gekweekte forellen wordt verkocht aan zogenaamde forelvisvijvers. Forellen worden daar uitgezet om later door sportvissers weer gevangen te worden.

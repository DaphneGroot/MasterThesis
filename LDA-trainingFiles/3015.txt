	Films met Stallone en Schwarzenegger floppen met kerst
	DPA
NEW YORK
Hollywood zal zich in het nieuwe jaar maar langzaam herstellen van een katerstemming. Van de meer dan dertig nieuwe films die in december in de bioscoop kwamen, zijn er maar enkele een succes. Ook grote sterren vormen geen garantie meer voor rijen bij de bioscoopkassa.
Filmproducenten vragen zich af of torenhoge gages van 35 miljoen gulden of meer voor sterren als Stallone en Schwarzenegger nog wel te rechtvaardigen zijn. Daylight met mensenredder Sylvester Stallone kostte naar schatting 150 miljoen gulden en leverde pas veertig miljoen gulden op.
Arnold Schwarzeneggers komedie Jingle all the Way was eveneens een grote teleurstelling. Beide spierbundels lijken het jongere publiek niet meer aan te spreken, concludeerde The New York Times.


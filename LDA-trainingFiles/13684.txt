Zondagsdichter.
Een zondagsdichter is iemand die af en toe een gedicht schrijft voornamelijk om zijn gevoelens te uiten.
Volgens Komrij (in "Trou Moet Blycken") is een zondagsdichter iemand die zijn eigen kunnen boven alles stelt. Alleen wat hij maakt is van belang, ongeacht wat men ervan vindt.
Het motto kill your darlings is niet aan hem besteed; het is eerder andersom: hij koestert zijn "darlings". Verder zal hij nauwelijks andere dan zijn eigen poÃ«zie lezen en daarbij is hij al helemaal niet onder de indruk van het kunnen van andere dichters. Als onderwerp van zijn gedicht kiest de zondagsdichter vaak het "onstoffelijke" (liefdesverdriet scoort hoog). Er valt weinig te lachen in zijn gedichten. Een zondagsdichter is eerder trots op zijn hoeveelheid werk, dan op de kwaliteit hiervan.
Het radioprogramma Candlelight was voor hen jarenlang een podium.
Letterlijk.
Letterlijk genomen is een zondagsdichter een dichter die 's zondags (in zijn of haar vrije tijd) dicht. Hoewel veel mensen schrijven in hun vrije tijd, is niet iedereen zondagsdichter. Zo gezien, zijn bijna alle dichters zondagsdichters.

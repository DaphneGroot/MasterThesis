Maria McKee.
Maria Louise McKee (Los Angeles, 16 augustus 1964) is een Amerikaans zangeres. In 1990 scoorde ze haar enige hit "Show me heaven" tot op heden, die in Nederland de nummer 1-positie haalde.
Voordat ze solo begon te zingen, was Maria McKee zangeres van "Lone Justice", een band geformeerd rondom haar halfbroer Bryan MacLean. Nadat de band uit elkaar was gegaan, nam Maria McKee enige tijd om liedjes te schrijven voor een soloalbum. Het nummer "Show me heaven" kwam op de soundtrack van de film "Days of Thunder" met Tom Cruise. Tijdens de promotie van deze single en het bijbehorende album besloot Maria McKee te verhuizen naar Ierland. In Ierland bleef ze twee jaar, waarin ze samenwerkte met een aantal Ierse artiesten, onder wie Feargal Sharkey. Hij nam in 1985 het door McKee geschreven nummer "A good heart" op en scoorde daarmee een wereldhit.
In 1992 vertrok McKee terug naar haar geboortestad, Los Angeles. Ze heeft sindsdien nog verschillende nummers gemaakt, maar geen daarvan werd een groot internationaal succes. Zie ook "To deserve you", een klein hitje van Bette Midler. Haar nummer "If love is a red dress" (Hang me in Rags) uit 1993 is voor de film Pulp Fiction gebruikt en daarmee uiteindelijk tot een culthit verworden.

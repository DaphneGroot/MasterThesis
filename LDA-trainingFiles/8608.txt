Ocellus.
Een ocellus (mv: ocelli) is een enkelvoudig oog dat bij talrijke diergroepen voorkomt. De naam is Latijn voor "oogje".
Insecten.
Insecten hebben er in het basisplan van hun anatomie 3 op het voorhoofd, naast de samengestelde ogen (facetogen) waarmee de meeste soorten hun omgeving kunnen waarnemen.
Hoewel ze licht en donker kunnen onderscheiden zijn ze qua beeldvorming optisch zeer inferieur aan de samengestelde ogen; de functie ervan is in veel gevallen niet goed begrepen. De ocellen kunnen bij veel insecten ook ontbreken. Ook insectenlarven hebben soms ocelli.

Korinthische orde.
De Korinthische orde is de jongste van de drie bouworden van de Griekse bouwkunst, volgens overlevering gecreëerd door de beeldhouwer Callimachus. Vooral in het Romeinse tijdperk kende deze orde een grote verspreiding. De Korinthische orde komt met name voor in Klein-Azië.
Relatie met Dorisch en Ionisch.
Volgens Vitruvius ("De architectura") onderscheidde de Korinthische orde zich alleen van de Dorische en Ionische door de vorm van de zuilen. Het hoofdgestel kon volgens hem zowel een Dorisch zijn, met trigliefen en metopen, of een Ionisch, met gebeeldhouwd fries en tandlijst.
Gewoonlijk paste men echter het Ionische hoofdgestel toe. Kenmerkend voor de Korinthische orde is de versiering van de kapitelen (Korinthische kapitelen), geïnspireerd door de bladeren van de acanthus, met op de vier hoeken een gereduceerde voluut uit de Ionische orde (die naderhand ook verwaarloosd zou gaan worden). Het toegepaste type kapiteel is bladwerkkapiteel en tevens voluutkapiteel.
Italiaanse renaissance.
In de Italiaanse renaissancebouwkunst werd de klassieke zuilenorden nieuw leven ingeblazen. Er werd nauwkeurig vastgelegd hoe zuilen en hoofdgestel dienden te worden gedetailleerd. Zo werd ook de Korinthische orde in de zestiende eeuw beschreven en getekend door Italiaanse architectuurtheoretici, zoals Sebastiano Serlio in zijn architectuurtraktaat (1537-1551), Giacomo Barozzi da Vignola en Andrea Palladio.
Reconstructie van de zogenaamde "Haventempel" te Xanten
Toepassingen van de Korinthische orde in Nederland.
Het betreft hier bouwwerken uit het Hollands classicisme en neoclassicisme, veelal met pilasters in plaats van zuilen.

Elle van Rijn.
Petronella Hendrika (Elle) van Rijn (Odiliapeel, 9 mei 1967) is een Nederlands actrice en scriptschrijfster, die de acteursopleiding aan de Toneelschool in Maastricht volgde, waar ze na vier jaar afstudeerde.
Tijdens haar studie deed Van Rijn haar eerste televisie-ervaring op met een rol in een Frans-Zwitserse televisieserie. Na haar studie werd de Brabantse gecontracteerd door het Noord Nederlands Toneel. Zij was daar te zien in "De Knecht van Twee Meesters", "Een Onderwereldse Glimlach" en "Een Midzomernachtdroom".
Op 15 september 2005 kreeg Van Rijn een dochter en op 6 oktober 2009 een tweede dochter. De vader is regisseur Kaja Wolffers. Ze waren van 2004 tot 2012 getrouwd. Uit haar eerdere relatie met Victor Neyndorff heeft Van Rijn ook twee kinderen.
In 2006 publiceerde Van Rijn haar eerste boek, "De tragische geschiedenis van mijn succes". In 2008 publiceerde zij haar tweede roman, "De Hartbewaakster". Haar derde roman verscheen in 2010 onder de titel "Het vergeten gezicht". Ook schrijft ze mee aan televisieseries.
Sinds 2008 werkt Van Rijn bij Four One Media en acteerde onder andere in de jeugdseries "Het Huis Anubis" en "Puppy Patrol". Ook schreef ze het scenario voor de speelfilm "Ja, ik wil!", die op 12 oktober 2015 in de Nederlandse bioscopen in premi√®re ging.
Elle deed in 2016 mee aan Expeditie Robinson.

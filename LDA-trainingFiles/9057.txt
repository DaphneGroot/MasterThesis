Brandenburg (deelstaat).
Brandenburg (Nedersaksisch: "Brannenborg", Nedersorbisch: "Kraj Bramborska") is een deelstaat in het oosten van Duitsland. Het is een relatief dunbevolkte deelstaat, die georiÃ«nteerd is op de stad Berlijn, die wel bij het historische Brandenburg hoort, maar er sinds 1920 als een enclave middenin ligt. De hoofdstad is Potsdam. Een andere grotere stad is Cottbus in het zuidoosten, in het gebied waar zich de kleine Sorbische minderheid bevindt.
Brandenburg grenst in het oosten aan Polen en aan de deelstaten Mecklenburg-Voor-Pommeren in het noorden, Saksen in het zuiden, Saksen-Anhalt in het westen en Nedersaksen in het uiterste noordwesten.
Bestuurlijke indeling.
Brandenburg is onderverdeeld in veertien Landkreisen en vier kreisfreie steden.
Politiek.
De wetgevende macht van de deelstaat Brandenburg ligt in handen van de Landdag die 88 leden telt verdeeld over 4 partijen. Na de verkiezingen van 2013 trad er een coalitie van de Sozialdemokratische Partei Deutschlands en Die Linke aan onder leiding van Dietmar Woidke (SPD). Van 1999 tot 2009 werd Brandenburg geregeerd door een grote coalitie van de SPD en de Christlich Demokratische Union (CDU).

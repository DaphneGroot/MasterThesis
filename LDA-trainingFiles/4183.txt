	Voordracht in proza steunt Brahms' cyclus Magelone-liederen
	Brahms Festival Den Haag, met Hans Peter Blochwitz, Cornelia Froboess en Siegfried Mauser. Anton Philipszaal (13 april).
De liedkunst van Johannes Brahms is geen kleintje pils. Maar een concert met uitsluitend Brahmsliederen, zoals afgelopen zondag in het Brahms Festival Den Haag, hoor je zelden.
Misschien komt dat doordat Brahms in zijn pozieverklankingen vaak wat aan de gemoedelijke kant blijft. Tief en ernstig kan hij ook zijn, maar de afgrond is niet zijn favoriete terrein. Vergeleken met Schubert en Wolf lijdt de liedcomponist Brahms enigszins aan hoogtevrees.
Een andere reden waarom Brahms het liedpodium meestal met anderen deelt, is dat onder de tientallen liedbundels die Brahms het licht deed zien, er maar n is die zich als een grotere cyclus laat opvatten. Dat is opus 33, met vijftien zettingen van gedichten uit de Wundersame Liebesgeschichte der schnen Magelone und des Grafen Peter aus der Provence, een ridderlegende, naverteld door Ludwig Tieck.
Het was een aardig idee van het Residentie Orkest om de uitvoering hiervan in handen te leggen van de tenor Hans Peter Blochwitz en de pianist Siegfried Mauser. Brahms schreef de Magelone-liederen weliswaar op het lijf van een bevriende bariton, maar Blochwitz brengt er een bonus voor mee in de persoon van de actrice Cornelia Froboess.
Een doorsnee Vriend van het Lied zal het gesproken woord niet met volle teugen indrinken. Maar de bijdrage van Froboess aan de Magelone-liederen zal hij omarmen. Brahms ging er bij het toonzetten van Tieck's gedichten waarschijnlijk vanuit dat iedereen de omringende vertelling (van een blonde ridder die zijn geschaakte Magelone kwijtraakt en bij de Moren aanspoelt) wel kent. Brahms' vertolkers mogen er heden van uitgaan dat niemand het verhaal van de blonde sukkel kent.
Cornelia Froboess vatte het samen, van episode naar episode, en Blochwitz zong er zijn romances van het hophop-paard, de vertwijfeling en het juichend hart er tussendoor. Blochwitz deed dat met ontwapenende eenvoud. Een keus die hem op de rand bracht van het scharminkelige. Maar zo dun kon de expressie niet zijn (zou dit de esthetiek zijn die Brahms voor ogen stond met zijn kwintet of eerste sextet?), of er klonk iets dat wees op een mooie tenorstem.
De vertelkunst van Froboess, actrice van de Mnchner Kammerspiele, wees op een cultuur die we hier niet goed meer kennen, maar die in het Duitse taalgebied nog leeft, de prozavoordracht. Verkwikkend was het, te vernemen dat er lang door de bossen en over de zeen werd gedwaald en dat het toch nog goed afliep.
Roland de Beer


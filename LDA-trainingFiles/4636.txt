	Opvallend veel fotografie op belangrijkste beurs voor moderne en hedendaagse kunst ter wereld ART Basel biedt geen ontdekkingen, wel topkwaliteit
	Van onze medewerkster
Ineke Schwartz

BASEL
In Basel wapperen de vanen. Zeven dagen lang bruist de stad weer van de exposities, de vernissages, de feestjes, de exclusieve borrels en soupers.
Van overal ter wereld komen kopers en kijkers naar ART Basel, de belangrijkste beurs voor moderne en hedendaagse kunst ter wereld. Met 40  50 duizend bezoekers per jaar is ART niet de allergrootste, (dat is ArtCologne in Keulen met 75 duizend bezoekers) maar de beurs heeft kwalitatief het beste aanbod en het grootste aantal verzamelaars onder haar publiek.
Daarbij is de beurs dit jaar extra aantrekkelijk. Met de Binnale van Veneti en de Documenta te Kassel meegerekend, is zij deze zomer het derde belangrijke kunstevenement. Voor Amerikaanse en Aziatische verzamelaars is het dit jaar extra lonend om naar Europa af te reizen. De beurs biedt hen regelrechte vluchten naar Kassel en Veneti en is expres twee dagen langer open om aan te sluiten bij de Documenta.
Of deze strategie van beursmanager Lorenzo Rudolf een gunstig effect heeft op de verkoop, moet nog blijken. Tijdens de opening is een aantal Japanners, Koreanen en Amerikanen gesignaleerd, maar de rest van de week was het opvallend stil. Zelfs veel galeriehouders hadden hun stand verruild voor Veneti. Ook met de verkoop loopt het nog geen storm. Tijdens de opening is het een en ander verkocht, maar het meeste moet nog komen, zegt Rudolf. De kunstkoper van vandaag is voorzichtig. Hij orinteert zich, wikt en weegt, vergelijkt prijzen en speelt zelfs galeries tegen elkaar uit. Dit weekeinde verwacht ART de grootste toeloop.
Voor ontdekkingen moet je in Basel niet zijn, wel voor topkwaliteit. ART staat voor kunstenaars met een gevestigde reputatie, wier werk gegarandeerd verzamelwaardig is. Vrijwel elke museumfhige kunstenaar is vertegenwoordigd met goed werk, nooit tweede keus, zoals op andere beurzen wel het geval is. Er zijn veel foto's van Gnther Frg tekeningen van Louise Bourgeois, beelden van Donald Judd en schilderijen van Arnulf Rainer, Gerhard Richter, Mimmo Paladino, Andy Warhol en Roy Lichtenstein.
Ook de 'jonkies' die getoond worden, zijn het stadium 'veelbelovend' al ruim voorbij. Zoals Gillian Wearing (Interim Art), Simon Patterson (Rontgen en Lisson Gallery), Richard Billingham (Anthony Reynolds), Wolfgang Tillmans (Interim), Andres Serrano (Yvon Lambert), Inez van Lamsweerde (Marks) en Joep van Lieshout (Roger Pailhas en Bob van Orsouw).
Natuurlijk worden er grote, dure stukken aangeboden en wordt daar af en toe iets van verkocht, maar de praktijk leert dat de meeste verkopen tussen de duizend en de tienduizend Zwitserse frank schommelen. Er is opvallend veel kunstfotografie en relatief weinig schilderkunst. Wat mediakunst betreft, doet ART voorzichtig aan. De beurs wil het wel, maar de galeristen zijn nog huiverig voor werk dat niet met een spijker aan de muur kan hangen.
Achterin is een klein, apart en donker afdelinkje 'videokunst' ingericht, waar galeries hun beroemdheden kunnen tonen: Bill Viola, Gary Hill en Pippilotti Rist. ART zelf regelde een stand voor MTV, waar een selectie van trailers wordt getoond, al dan niet gemaakt door kunstenaars.
De begane grond met voornamelijk klassiek moderne kunst is een walhalla. Hier wordt traditioneel het meeste bekeken en omgezet. Een Zwitser koopt 'even' een beeld van Giacometti voor 1,3 miljoen Zwitserse frank - of het bij hem thuis bezorgd kan worden. Bij Gmurzynska wordt op gedempte toon over een grote Matisse onderhandeld. Er is veel werk van Leger, Picasso, Max Beckmann, Stella, Warhol en De Kooning, ook hangt er een drieluik van Francis Bacon.
De meeste galeries op ART komen uit Duitsland (56), Zwitserland (43), Frankrijk (38), de VS (30), Engeland (22) en Itali (21). Er zijn altijd veel meer aanmeldingen dan exposanten, dit keer zeshonderd tegen 263.
Beursmanager Rudolf weet heel goed waarom: 'Galeries trekken steeds minder bezoekers, dus moet de galerie naar de klanten toe. Daar profiteren wij van: ART is de beste en de belangrijkste beurs, onze aanmeldingen groeien gestaag.'
Maar ART is ook verreweg de duurste. Een doorsnee stand kost zo'n dertigduizend Zwitserse frank en dan hangt nog niets en zijn de inklaringskosten nog niet betaald. Dus moet er veel worden omgezet, en liever geen relatief goedkope werken van minder gevestigde kunstenaars. Om het voor 'jonge' en minder draagkrachtige galeries toch mogelijk te maken zich op ART te laten zien, is een speciale sectie 'Statements' ingesteld, een twintigtal kleinere stands waar een selectie van galeries voor achtduizend frank een kunstenaar mag tonen. ART investeert zo in haar toekomst door de instroming van fris bloed. Met hedendaagse kunst wordt niet het grootste geld verdiend, maar de beurs houdt er wel haar toonaangevende imago mee hoog.
'Statements' klinkt overigens beter dan het is. De enige echt interessante solo is die van Daniele Buetti bij arsFutura, die wanden vol van zijn (overigens al zeer bekende) foto's van topmodellen met littekens toont. Nog meer is te zien op de 'jonge' beurs Liste '97 in de oude bierbrouwerij Waldeck, tien minuten lopen van ART. Daar staan 36 'jonge' galeries uit zestien landen, waaronder Griekenland, Japan en Tsjechi. Liste '96 ontstond vorig jaar uit frustratie. Een aantal galeries die voor de zoveelste keer waren afgewezen, besloot het heft in eigen hand te nemen. In Waldeck kost deelname gemiddeld zo'n drieduizend frank.
Wie bruisende, spannende, onbekende jonge kunst hoopt te zien, komt op Liste '97 bedrogen uit. De ambiance is een stuk informeler, maar verder is het verschil voor de bezoeker niet zo groot. Er is alleen een stuk meer pretentieuze maar oppervlakkige rotzooi in de trant van Marylene Ngro, die mensen via een advertentie verzocht om fotoportretten in te sturen en het resultaat aan de wand hangt als kunst.
'Jonge, onbekende kunstenaars bestaan niet meer', bevestigt Oskar van den Boogaard van de Brusselse galerie Mot en van den Boogaard, die op de opening al vier foto's van Douglas Gordon en een videowerk van Uri Tzaig verkocht. 'Tenminste niet in galeries. Tegenwoordig ben je of direct gevestigd, of je telt niet mee.'
Art Basel, t/m 18 juni in de Messe Basel, open 11-19 uur, 18 juni tot 18 uur. Catalogus 30 Sfr. Website: http://www.art.ch.
Liste '97, t/m 17 juni in gebouw Warteck, Burgweg 15, open 13-21. Catalogus 4,5 Sfr.


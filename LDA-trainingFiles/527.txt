	Asielzoekers krijgen meer geld voor eten
	ANP
UTRECHT
De directie van het Utrechtse asielzoekerscentrum Oog in Al is dinsdagmiddag de bewoners tegemoet gekomen na klachten over de maaltijden. De directie verdubbelt de bijdrage in ontbijt- en lunchkosten van 2,50 naar vijf gulden, en heeft toegezegd te onderzoeken of er eigen kookgelegenheden kunnen komen.
Zo'n vijftig asielzoekers bezetten maandag de eetzaal van het centrum en vernielden enkele ruiten uit onvrede over het eten. Zij eisten dat ze voortaan zelf hun eten mogen koken in aan te brengen keukenblokken.
Volgens Wanrooij was dinsdag na het bekendmaken van de toezegging de rust in het asielzoekerscentrum snel hersteld, 'op enkele schermutselingen tussen bewoners onderling na.'


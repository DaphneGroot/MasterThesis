	Terugkeer van Bebeto naar zijn oude club
	EFE
RIO DE JANEIRO
Bebeto keert terug naar zijn vaderland. De Braziliaanse club Vitoria maakte bekend de 33-jarige aanvaller voor bijna zes miljoen gulden van Sevilla te hebben gekocht. De transfersom is betaald door de Banco Excel Economico, de hoofdsponsor van de club.
Roberto Gama de Oliveira begon zijn voetbal-loopbaan bij Vitoria voordat hij naar Flamengo overstapte. Daarna speelde hij voor het Spaanse Deportivo La Coruña. Eind vorig seizoen keerde hij al eens terug naar Brazilië, waar hij weer voor Flamengo uitkwam. Een paar maanden later lokte Sevilla hem weer naar het Iberisch schiereiland.
Financiële problemen bij Sevilla en een conflict met trainer John Toshack lagen ten grondslag aan de terugkeer van Bebeto naar Brazilië. Bij Vitoria tekent hij een contract voor drie jaar.


Hogeschool van Arnhem en Nijmegen.
De Hogeschool van Arnhem en Nijmegen, meestal aangeduid als de HAN, is met 33.000 studenten een van de grotere hogescholen van Nederland en verzorgt hbo-opleidingen. Internationaal afficheert de school zich onder de naam HAN University of Applied Sciences. De HAN is een kennisinstituut voor hoger onderwijs in de Nederlandse provincie Gelderland met vestigingen in Arnhem en Nijmegen en een kenniscentrum in Doetinchem.
Geschiedenis.
Omdat er in de jaren 80 volgens de regering te veel hogescholen waren, die te klein waren om financieel efficiÃ«nt te werken en hun onderwijs goed te organiseren, werden hogescholen vanaf 1983 met de Beleidsnota Schaalvergroting, Taakverdeling en Concentratie (STC) onder druk gezet om te fuseren. De Vereniging Hogescholen was het hier mee eens, en geleidelijk gingen er in Arnhem en Nijmegen steeds meer hbo-scholen samen in wat bekendstaat als de "STC-operatie". Het HAN-conglomeraat is uiteindelijk op 1 februari 1996 ontstaan uit de mega-fusie van Hogeschool Gelderland (zelf ontstaan uit de fusie van de Hogeschool Arnhem en de Hogeschool Interstudie, die op hun beurt voortkwamen uit twaalf kleinere hogescholen), Hogeschool Nijmegen (zelf ontstaan uit een fusie van zeven kleinere hogescholen) en HEAO-Arnhem (zelfstandig sinds 1968). De HAN werd zo een grote, brede onderwijsinstelling, en sindsdien is het aantal studenten gegroeid, terwijl er kosten werden bespaard, geheel in overeenstemming met de doelen van de regering en de Vereniging Hogescholen.
Onderdelen.
De opleidingen, het onderzoek en advies worden vanuit deze faculteiten georganiseerd. Alle ondersteunende diensten zijn ondergebracht in het "Service Bedrijf", verdeeld over zeven "Service Units".
Opleidingen.
De hogeschool biedt zowel bachelor-, master- als post-hbo-opleidingen en cursussen aan in uiteenlopende gebieden, zoals economie, management, onderwijs, gezondheid, ICT en techniek.
Post-hbo-opleidingen, Cursussen en Advies.
De hogeschool biedt ruim 150 praktische post-hbo-opleidingen en cursussen aan voor professionals. Daarnaast stages, projecten en afstudeeropdrachten.
Masterclasses.
Driemaal per jaar organiseert de school "Creative Masterclasses". Dit zijn lezingen, masterclasses en seminars rondom het thema economie en creativiteit met internationale sprekers.

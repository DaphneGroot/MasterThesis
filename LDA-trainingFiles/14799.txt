Bornrif (vuurtoren).
Bornrif is een vuurtoren bij Hollum op Ameland in de Nederlandse provincie Friesland. Bij de bouw heeft de toren geen naam gekregen, de naam werd pas in de jaren 80 van de 20e eeuw gegeven.
Beschrijving.
De vuurtoren werd in 1880 gebouwd, in opdracht van Koning Willem III. De toren is ontworpen door Quirinus Harder en werd gebouwd door gieterij Nering BÃ¶gel in Deventer. De afzonderlijke segmenten zijn naar Ameland verscheept en ter plaatse op elkaar geplaatst.
Na de Tweede Wereldoorlog kwam er een nieuw, zwakker licht op de toren. Hierdoor kreeg de toren de naam schemerlamp. In 1952 werd er een nieuw sterker licht geplaatst. Dit licht heeft een sterkte van 4.400.000 candela.
Sinds eind 2004 is de toren eigendom van de Gemeente Ameland en sinds 26 maart 2005 is de toren weer voor toeristen toegankelijk. De toren wordt als expositieruimte gebruikt. Bovenin is een werkkamer ingericht zoals deze vroeger door de vuurtorenwachter werd gebruikt.
De vuurtoren is 55 meter hoog en telt 15 verdiepingen. De trap naar boven heeft 236 treden, exclusief treden top. Het optiek is afkomstig van de voormalige vuurtoren te Ouddorp.

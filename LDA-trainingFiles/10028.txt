Lang Leve de Koningin.
"Lang Leve de Koningin" is een Nederlandse kinderfilm uit 1995 van Esm√© Lammers, kleindochter van Max Euwe, met Tiba Tossijn in de hoofdrol als Sara en Monique van de Ven als de witte koningin uit het schaakspel. De film won in 1996 een Gouden Kalf voor beste lange speelfilm.
Verhaal.
De film gaat over een meisje, Sara, dat van haar zakgeld een schaakspel koopt van de vader van een vriendje. Dat vriendje leert haar schaken met het decoratieve schaakspel, dat in haar fantasie tot leven komt. Tegelijkertijd komt zij steeds meer te weten over haar vader, die zij nooit gekend heeft. Zowel het schaken als het leren kennen van haar vader wordt haar niet makkelijk gemaakt. Haar moeder, die ten onrechte beweert dat haar vader haar heeft verlaten, ligt behoorlijk dwars. Ook de meester van haar klas weigert aanvankelijk in Sara's mogelijkheden te geloven. Maar als ze tegen de verwachting in goed leert schaken, mag ze meedoen aan een sessie simultaanschaken tegen de beroemde schaker Bob Hooke. Met haar spel maakt ze grote indruk op de topschaker. Als haar vriendje tijdens de schaakpartij ziek wordt, brengt Sara hem naar huis. In de haast vergeet ze haar schaakspel. Als Bob Hooke haar achterna gaat, om haar het schaakspel te brengen, ontdekt hij dat ze zijn dochter is.

Afweermechanisme.
Een afweermechanisme in de psychologie is een 'techniek' of 'trucje' die de geest onwillekeurig gebruikt om bepaalde driftmatige strevingen en verlangens, en waarheden (realiteiten) die te veel angst of verdriet oproepen, uit het bewustzijn weg te houden.
Herkomst van het begrip.
Freud stelde dat de mens gedreven wordt door energieÃ«n, driften, die ons aanzetten tot ons gedrag. Deze driften hebben een onbewuste oorsprong, het Es (In het Engels) "Id"). Soms botsen deze driften met cultureel bepaalde, en door het super-ego afgedwongen normen en idealen. De spanning die dit oplevert wordt uit het bewuste gehouden door de verdedigingsmechanismen van het Ich.
"De slaap der rede produceert monsters" "Los Caprichos" door Goya
In het Nederlands vertalen we het oorspronkelijk Duitse "Abwehrmechanismen" met "afweermechanismen" en niet met "verdedigingsmechanismen", zoals wel in het Engels: "defense (of defence) mechanisms".
De dochter van Freud, Anna Freud, werkte het begrip uit voor de kinderleeftijd, in haar bekend geworden boekje "Das Ich und die Abwehrmechanismen" (1e druk, 1936).
Als dezelfde mechanismen "bewust" worden toegepast spreekt men beter van "copingmechanismen". Maar dikwijls zijn de grenzen tussen onbewust, half bewust en geheel bewust niet scherp, zoals ook uit een paar van onderstaande voorbeelden blijkt.
Menselijke groei en afweermechanismes.
Het is dus niet zo dat mensen vrij zijn of zullen worden van afweer; wel verandert de stijl van afweer met het volwassenworden.
Volwassen-worden heeft met name te maken met het 'assimileren' van "degenen die we liefhebben":"On the one hand, by taking people in and by grieving for those we have loved and lost, we are able to shift from immature to mature defenses. On the other hand, by deploying mature defenses we are able to remember lost loves with affection and gratitude rather than with bitterness, and to attract new people to our side." Niet het ophalen van verdrongen herinneringen, maar het rouwen om verlies en het tegelijkertijd liefhebben van naasten, ondanks ervaren tekortkomingen, is in deze visie de weg naar emotionele volwassenheid.

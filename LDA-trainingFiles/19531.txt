Fonteinkruid.
Fonteinkruid ("Potamogeton") is een geslacht waterplanten in de fonteinkruidfamilie. De bladeren kunnen op het water drijven of onder het wateroppervlak zweven. De bloemen bevinden zich in groene aartjes die boven het wateroppervlak uit steken.
Tot het geslacht "Potamogeton" worden in ieder geval de breedbladige varianten gerekend. De grasbladige varianten worden recentelijk ook wel ondergebracht in het geslacht "Stuckenia".
In Nederland.
In de Veluwerandmeren zijn het doorgroeid fonteinkruid, het gekroesd fonteinkruid en het aarvederkruid tot ontwikkeling gekomen na het biologisch herstel dat in de negentiger jaren begon. In 2015 bleek fonteinkruid tot een plaag voor de pleziervaart te zijn uitgegroeid op de Randmeren.

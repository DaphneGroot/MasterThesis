Paul Allen.
Paul Allen (derde van rechts, met zonnebril) en Burt Rutan ontvangen de Ansari X-Prize
Paul Gardner Allen (Seattle, 21 januari 1953) is medeoprichter van Microsoft (samen met Bill Gates). Volgens het magazine Forbes is hij een van de rijkste mensen ter wereld met een geschat vermogen van 18 miljard dollar.
Paul Allen is geboren in Seattle. Op de middelbare school leerde hij de twee jaar jongere Bill Gates kennen. Beiden waren al snel ge√Ønteresseerd in computers. Na de middelbare school ging Paul Allen naar Washington State University. Hij stopte na twee jaar met zijn studie om software voor personal computers te gaan schrijven.
Microsoft.
Bill Gates en Paul Allen richtten in 1975 Microsoft (oorspronkelijk Micro Soft) op in Albuquerque. Het eerste product was een Basic-interpreter. Paul Allen zorgde voor een deal waarbij Microsoft voor 50.000 dollar een besturingssysteem kon kopen met de naam QDOS. Microsoft slaagde erin MS-DOS als besturingssysteem op de nieuwe pc's van IBM te krijgen in 1981. Dit was het begin van de groei van Microsoft.
In 1983 werd bij Paul Allen de ziekte van Hodgkin geconstateerd, naar aanleiding waarvan hij in datzelfde jaar zijn ontslag moest nemen bij Microsoft
. Na enkele maanden bestraald te zijn, genas hij van deze ziekte. In november 2009 is non-hodgkinlymfoom bij hem geconstateerd.
Zijn bijnaam, Marc Soft, droeg hij als geuzennaam.
Trivia.
Anno 2004 is Paul Allen eigenaar van het NBA-basketbal-team "Portland Trail Blazers" en van het American football-team "Seattle Seahawks". Paul Allen is ook een van de financiers van het SETI Institute en financier van de SpaceShipOne. Verder bezit hij enkele radiostations, een televisiezender, twee Superyachts en een bioscoop.
In september 2003 richtte Allen het Allen Institute of Brain Science op. Het eerste project van dit instituut, waarin Paul Allen 100 miljoen dollar stak, is het maken van een atlas van het menselijk brein.
Paul Allen werd gespeeld door Josh Hopkins in Pirates of Silicon Valley, een televisiefilm uit 1999 over de begindagen van de microcomputerindustrie.
Paul Allen is medefinancier bij de oprichting van DreamWorks SKG via zijn investeringsmaatschappij Vulcan Capital.

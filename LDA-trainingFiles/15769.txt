Synecdoche.
Een synecdoche (Grieks συν-εκδοχή, iets wat samen met iets anders wordt verstaan) is in de grammatica en de retorica een stijlfiguur waarbij een klein deel en een groter geheel met elkaar in verband worden gebracht. Synecdoche is een vorm van beeldspraak en kan worden opgevat als metonymia.
Deel duidt groter geheel aan.
Met "monden" wordt bedoeld "mensen", met "zeilen" "schepen", met "groene laken" "biljart" of zelfs "biljartspel", enzovoort. Deze grotere gehelen worden ook wel gezien als het totaalconcept, en dan heet deze stijlvorm pars pro toto: "deel (staat) voor geheel". (Een term die een "deel" van iets aangeeft, wordt in de taalkunde een meroniem genoemd: in dit verband is bijvoorbeeld "mond" dus een meroniem van "mens".)
Geheel duidt deel aan.
In feite won slechts het Engelse "leger", dat echter de gehele natie vertegenwoordigde. Evenzo staat 'Den Haag' voor slechts de regering die daar zetelt. En niet heel Duitsland viel Polen binnen, het was alleen het leger.
Als hier het geheel wordt gezien als totaalconcept, spreekt men van totum pro parte: "geheel (staat) voor deel".

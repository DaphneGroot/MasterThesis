	Zwijgzame Franz Schubert spreekt
	ZAL SCHUBERT IN dit nieuwe jaar, waarin op 21 januari zijn tweehonderdste geboortedag wordt gevierd, veel nieuwe vrienden krijgen? Ongetwijfeld, te oordelen naar de cd-industrie, die zich halfweg het vorig jaar al danig beijverde om deze vette kans niet te missen. De Duitse boekhandelaren en uitgevers proberen eveneens de schare Schubertianen uit te breiden. Schubert en vriendschap - die woorden liggen in elkaars verlengde. De wereld gaat in dit jaar een Schubertiade vormen.
Zou der Franz dat leuk hebben gevonden? Vermoedelijk wel, omdat hij zo van gezelligheid hield, maar ook onvoorstelbaar meegaand kon zijn. Even onvoorstelbaar was zijn incasseringsvermogen. Veel heeft hij van zijn hardvochtige vader (strenge onderwijzer) geslikt. Ouderliefde moet begin negentiende eeuw in Oostenrijk iets kostbaars, iets uitzonderlijks zijn geweest, want wie nu soortgelijke beledigingen zou moeten ondergaan, die keek zijn vader in het beste geval nooit meer aan.
En als vader Schubert zijn zoon eens niet maltraiteerde, kwelde of zelfs sloeg, dan gaf hij les en/of maakte hij nieuwe broertjes en zusjes voor Franz. Het overgrote deel daarvan stierf, maar vader Schubert liet zich daardoor niet uit het veld slaan. En trouwens, er waren ook nog andere vrouwen in zijn leven. Franz was daarvan op de hoogte. De liefde voor zijn vroeggestorven moeder werd er groter door. Tegenover zijn vader bleef hij niettemin voornamelijk zwijgen of inschikkelijk knikken. Nee, Schubert kun je beter niet assertief noemen.
Op n punt was hij onwrikbaar: muziek. Schubert heeft zijn vader zelfs een keer weerstaan en uit eigen wil het ouderlijk huis verlaten ('Dem Franz gefllt's nicht mehr bei uns, der Franz hat, scheint's Besseres gefunden, als was ihm sein Vater und sein' Mutter bieten knn'n. Er will ausziehn, der Franz.'). Zijn onderwijzende vader wilde hem hetzelfde beroep aansmeren. Muziek bood immers geen carriremogelijkheden, geen zekerheid, slechts een troosteloos bestaan.
Toch kunnen wij blij zijn met Schuberts inschikkelijkheid. Er zijn specialisten die denken dat Schubert zich onder benarde omstandigheden omringde met tonen, met melodien, met muziek als verweer. Alsof hij zich tijdens donderpreken, verwijten, beschuldigingen en andere pressiemiddelen kon afsluiten. Als deze theorie klopt, dan verklaart dat de hoge graad van melodiedichtheid die zijn werk kenmerkt. Schubert en Chopin: in de hele muziekgeschiedenis zijn zij de kampioenen van de melodische kracht. Chopin ging evenmin door voor iemand die frank en vrij zei wat hij vond. Ook hij verschool zich in de muziek.
Een in zekere zin nieuw samengestelde vriendenkring van Schubert, van vroeger en nu, stelt zich voor in een bloemlezing die ber Schubert heet en die door musici, dichters en Liebhabern wordt gevuld. Daartoe behoren echte, historische vrienden van Schubert, zoals de dichter Johann Mayrhofer bij wie Schubert introk toen hij zijn ouderlijk huis had verlaten, de dichter en toneelschrijver Franz Grillparzer, de toneelschrijver Eduard von Bauernfeld en de dirigent, Beethoven-factotum en niet al te betrouwbare Beethoven-biograaf Anton Schindler. De latere vakbroeders Schumann, Liszt en Tsjaikovski uiten in die anthologie eveneens hun bewondering, evenals de uitvoerende kunstenaars van nu: Brendel, Fischer-Dieskau en Harnoncourt. De schrijvers Nietzsche, Tucholsky, Thomas Mann, Adorno, Hildesheimer en Hrtling laten zich in hun liefde voor Schubert evenmin onbetuigd. Die laatste, Peter Hrtling, schreef in 1992 de roman Schubert (in Nederlandse vertaling bij de Prom verschenen in 1993).
Wellicht heeft Hrtling een toon gezet. Zijn roman is een persoonlijke visie op Schubert. Vroeger zouden we zo'n product een onvervalste biografie noemen, maar dat durven we tegenwoordig niet meer. Zoiets heet nu een roman, of een levensverhaal, een vie romane of in het Duitse taalgebied ein Lebensbuch. Als een schrijver een biografie overweegt, maar tegelijkertijd ook overloopt van identificatielust, dan is zo'n Lebensbuch een uitkomst. Voetnoten, bibliografische aantekeningen, een voorwoord, in- en uitleidingen, personen- en zakenregisters; ze doen er dan niet toe. Sterker nog, ze werken eerder belemmerend. Voor de auteur dan wel te verstaan. De eigen woorden, zonder hulpstukken als bronnen of andere bewijslast, moeten volstaan. De auteur staat garant, hij is een hartsvriend, een kenner, hij bevindt zich in de stralingswarmte van de componist, hij is belangrijk genoeg om diezelfde warmte aan ons door te geven. De lezer moet goed van vertrouwen zijn en zich koesteren in die warmte.
Hrtling motiveerde zijn handelwijze en schreef: 'Ik weet niet hoe dicht ik hem genaderd ben. Vaak onderbrak ik mijn werk. Ik kon dan niet meer schrijven, omdat hij mij te lief geworden was. Dan luisterde ik weer naar zijn muziek. Luisterend onderging ik opnieuw zijn ongewoonheid. Mijn vreemde vriend.'
Het voorbeeld van Hrtling is gevolgd door de musicoloog, componist en (hoorspel)schrijver Michael Stegemann. Hij schreef eerder over Vivaldi, Ravel, Saint-Sans en Glenn Gould en nu is van zijn hand op de Duitse, de Zwitserse en de Oostenrijkse radio een 365-delige reeks over Schubert begonnen, een Schubert-Almanach. Ook Stegemann heeft een forse dosis identificatielust. Ook hij schreef geen biografie. Hij zegt zelf van zijn Ich bin zu Ende mit allen Trumen dat het geen biografie in de gebruikelijke zin is, en vooral geen wetenschappelijke behandeling van de componist, 'aan wie wij het C-Dur-Streichquintett, het Forellenquintett en meer dan 600 Lieder te danken hebben'.
Stegemann gaat bijzonder ver. Schubert spreekt door zijn (Stegemanns) pen. De lezer zou kunnen gaan twijfelen als hij de bronnen (brieven, uitspraken van vrienden, krantenartikelen, officile documenten) niet onder handbereik heeft. Maar ook als dat wel het geval is, dan nog is de traceerbaarheid, de controleerbaarheid dus, geen eenvoudige zaak. Met andere woorden: de grenzen van fictie en (documentaire) werkelijkheid zijn niet te trekken, vloeien in elkaar over.
Wat beoogt Stegemann dan met zijn boek? Voor een radioserie van 365 delen is dit boek een prachtig uitgangspunt. De taal is in onvervalst Weens gesteld. Een Weense acteur kan schitteren. En in korte delen, voorzien van Schuberts muziek, kan deze rencarnatie charmant zijn, meer dan dat zelfs, en prachtige radio opleveren. Maar was Schubert wel zo'n prater? In Ich bin zu Ende mit allen Trumen (een citaat genomen uit het gedicht Im Dorfe uit de cyclus Die Winterreise van Wilhelm Mller) houdt Schubert zich niet meer in. Hij uit zich, aan n stuk door.
Nu weten we dat Schubert heus wel praatte, zelfs redetwistte, discussieerde over politiek, over Napoleon en over de strenge restauratie onder kanselier Metternich bijvoorbeeld, maar hij deed dat vooral onder vrienden in het caf. Hij maakte ook wel ruzie met diezelfde vrienden, met Franz Ritter von Schober bijvoorbeeld ('Schober, lach net so suisch') of Mayrhofer ('Na, schau'ns net so grimmig, Herr Bcherrevisor: Ich pass' schon auf, wem ich was sag'), maar dat duurde nooit lang. Liever sprak Schubert non-verbaal, door middel van tonen, zittend achter de piano, waar alle vrienden omheen stonden. Is de muziek dan een vlucht? Of een hogere werkelijkheid? Of het enige wat ertoe doet? Daarom is het zo vreemd dat Stegemann Schubert uitvoerig laat praten. Toegegeven, het gaat hier om een denkstem, er is hier sprake van een monologue interieur. Maar wie enigszins op de hoogte is van Schuberts leven, moet wel wennen. Schubert verklaart zijn eigen leven, zijn liefde(s), zijn ziekte, zijn dromen, zijn vrienden, zijn stemmingen en zijn aanzetten om alles in muziek te transformeren. Wat is het aandeel van Stegemann? Wat is van Schubert?
In ieder geval is duidelijk dat, als iemand ook eens iets wil gaan lezen over Schubert en hij slechts over de anthologie ber Schubert en Ich bin zu Ende mit allen Trumen beschikt, hij beter met die bloemlezing kan beginnen.
Stegemann is voor de doorgewinterde Schubert-kenner. Of in radiovorm voor een luisteraar in het Schubertjaar.
Louis Hout
ber Schubert - Von Musikern, Dichtern und Liebhaber - Eine Anthologie.
Reclam, import Nilsson & Lamm; 300 pagina's;  20,85.
ISBN 3 15 009480 1.
Michael Stegemann: Ich bin zu Ende mit allen Trumen - Franz Schubert.
Piper, import Nilsson & Lamm; 544 pagina's;  65,60.
ISBN 3 492 03819 0.

Foto
	Franz Schubert speelt 's avonds zijn muziek te midden van vrienden en bekenden. Schildering van Moritz von Schwind.


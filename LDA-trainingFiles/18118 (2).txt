Dryaden.
De dryade van Evelyn De Morgan
Dryaden (Oudrieks:, "Dry√°des") zijn figuren uit de Griekse mythologie. Het waren boomnimfen die eruitzagen als mooie vrouwen. Dryaden (of hamadryaden) waren elementaire krachten maar niet onsterfelijk. Zodra de boom doodging waarmee ze in verbinding stonden, stierven zij ook. Dryaden straften sterflijken wanneer ze takken braken, of als ze schade aan haar boom aanrichtten.
Een van de bekendste verhalen is die van de dryade Driope. Er zijn een aantal legenden over haar geschreven. Een daarvan is dat ze bedrogen werd door Apollo. Ze kreeg een zoon van hem genaamd Amphissus. Vervolgens werd ze veranderd in een boom.
Een andere legende: Ze was op een dag met haar jonge zoon en haar zuster Iole mooie bloesems aan het plukken van een Lotus om daarvan een slingerkrans te maken. De boom was echter geen Lotus, maar Lotis, een dryade die verstopt was omdat iemand haar achtervolgde. En waar Driope de bloesems had geplukt stroomde nu bloed uit haar takken. Lotis was kwaad, schreeuwde van pijn en woede en veranderde Driope in een boom.

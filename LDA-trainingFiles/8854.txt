Benidorm (plaats).
Benidorm is een badplaats aan de Spaanse kust (de Costa Blanca). Benidorm ligt op 41 kilometer van Alicante. De stad telt 69.058 inwoners (2007). Vroeger was Benidorm een klein vissersdorpje, nu is het een van de bekendste badplaatsen in Europa. De bevolking kan hierdoor in de zomer oplopen tot boven de 500.000 mensen.
Het historisch centrum van Benidorm ligt op een kaap die de twee grootste stranden scheidt. Dit zijn het Levante-strand (het "nieuwe" Benidorm) en het Poniente-strand (het "oude" Benidorm). Het historische centrum is het oude vissersdorp. Benidorm heeft nog een derde - kleiner - strand: Mal Pas.
Toerisme.
Benidorm is na Madrid en Barcelona de populairste toeristische trekpleister van Spanje. In BelgiÃ« en Nederland is Benidorm vooral bekend als overwinterplaats voor ouderen. Vooral Nederlandse, Belgische, en Britse gepensioneerden brengen hier de winter door. 's Zomers daarentegen is Benidorm een populaire vakantiebestemming voor gezinnen en jongeren die komen genieten van het nachtleven. Benidorm bezit na Londen en Parijs het grootste aantal hotelbedden van Europa. Door het grote aantal hotels en appartementen heeft Benidorm het grootste aantal hoge gebouwen (door Emporis gedefinieerd als: 35 meter en hoger) naar bevolking ter wereld: gemiddeld is er voor elke 180 inwoners een gebouw van 35 meter of hoger. Door deze hoge gebouwen en het feit dat Benidorm in de zomer nooit slaapt wordt de stad ook weleens Beniyork genoemd.
Klimaat.
Zowel 's zomers als 's winters is het weer aangenaam in Benidorm, zo niet warm. Door de bergen achter de stad bereikt slecht weer Benidorm vaak niet. Benidorm is de droogste strandstreek van Europa.
Bezienswaardigheden.
Strand met op de achtergrond Isla Benidorm

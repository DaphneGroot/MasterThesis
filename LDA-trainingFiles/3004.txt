	VAN ZWEDEN
	Violist Jaap van Zweden (36) heeft donderdagavond het contract ondertekend dat hem voor vijf jaar als chefdirigent aan het Orkest van het Oosten (OvhO) verbindt. De overeenkomst gaat per september in. Van Zweden had al een driejarig contract met het OvhO. 'In die periode kan ik wel bereiken wat ik in mijn hoofd heb, maar ik wil daarna nog graag met het orkest een paar jaar verder', zei Van Zweden die met het gezelschap in het buitenland op tournee wil.


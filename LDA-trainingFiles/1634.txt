	BEDRIJFSRESULTATEN
	INTEL De populariteit van Internet speelt de grootste producent van halfgeleiders, het Amerikaanse Intel, in de kaart. De laatste drie maanden van 1996 leverden een winst van 1,9 miljard dollar (3,4 miljard) op. Dat is meer dan het dubbele vergeleken met de 876 miljoen dollar winst die Intel over dezelfde periode van 1995 boekte. De omzet steeg van 4,6 miljard naar 6,4 miljard dollar (11,4 miljard). De chipfabrikant profiteerde ook van de groei in de pc-verkoop, met name in AziÃ«, en de vernieuwing van het computerbestand waarmee veel bedrijven een begin maken. Alle 48 duizend werknemers kunnen deze maand dan ook ieder een bonus van duizend dollar (1790 gulden) tegemoet zien.


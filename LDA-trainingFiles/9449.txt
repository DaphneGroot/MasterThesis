Russisch (schaakopening).
Het Russisch of de Russische verdediging of Petrov verdediging" is een openingsvariant bij het schaken; deze opening valt onder de open spelen en heeft de ECO-codes C42 en C43.
De Russische opening werd in de 19e eeuw voor het eerst door de schaakmeesters Aleksandr Petrov en Carl Jaenisch onderzocht. Met de zet 2....Pf6 in plaats van het meer gebruikelijke en verdedigende 2. Pc6 gaat zwart direct in de tegenaanval. Het Russisch is toegepast door Tigran Petrosjan en Anatoli Karpov.

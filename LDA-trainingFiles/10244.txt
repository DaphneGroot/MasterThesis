De Havenzangers.
De Havenzangers was een Nederlandse volks- en feestmuziekband uit de stad Apeldoorn.
Ontstaan.
De Havenzangers werden opgericht in 1977. Aanvankelijk waren zij gespecialiseerd in oud-Hollandse zeemansliedjes. De band is vooral in het Nederlandse schnabbelcircuit bekend, maar heeft eind jaren tachtig ook in de Verenigde Staten en Canada getoerd.
Bekende nummers waarmee De Havenzangers zich populair heeft gemaakt, zijn onder andere "Greetje uit de polder" (1979), "Daar bij de waterkant" (1979) (beide zijn oorspronkelijk van Eddy Christiani)," 's Nachts na tweeÃ«n" (1983), "Trouw niet voor je veertig bent" (1987) (oorspronkelijk van het Lowland Trio) en "Oh Mona" (1987).
In 2006 brachten de Havenzangers rond het WK voetbal van dat jaar een nieuw album uit, getiteld "Hand in hand achter Oranje". Met televisiepersoonlijkheid Henkjan Smits werd vervolgens een verbale vete uitgevochten nadat deze zich laatdunkend over het nummer zou hebben uitgelaten. Ook zou Smits de Havenzangers 'uitgerangeerd' hebben genoemd.
De Havenzangers bestonden de laatste jaren uit Henk Pleket (1937-2011) en Willem Mulder. In augustus 2007 werd echter bekendgemaakt dat Pleket solo door zou gaan als De Havenzangers en Havenzanger Henk Pleket, nadat Mulder had aangekondigd de groep te verlaten. Willem Mulder vervolgde zijn loopbaan de eerste tijd solo. In de zomer van 2008 begon hij een nieuw duo samen met zijn zoon Wesley onder de naam Mulder & Mulder. Vader en zoon Mulder hebben besloten vanaf 2015 verder te gaan als de (nieuwe) Havenzangers onder de naam "Havenzangers 2.0".
Hun bekendste hits waren onder meer: "Oh Mona", "'s-Nachts na tweeen", "Trouw niet voor je veertig bent", "Heideroosje", "Jij kunt niet altijd 16 zijn", "Als de klok van Arnemuiden", "Kleine Greetje uit de polder" en "Ik zie een pils"

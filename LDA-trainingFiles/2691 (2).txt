Veendam (gemeente).
Topografische gemeentekaart van Veendam, oktober 2016
Veendam () (inwoners per:, bron: CBS) is een gemeente in Noord-Nederland in de provincie Groningen. De gemeente beslaat een oppervlakte van 78,7 km² (waarvan 2,6 km² water). Ambtelijk is de gemeente samen met buurgemeente Pekela gefuseerd. De ambtelijke organisatie heet De Kompanjie. De gemeente kreeg haar huidige grenzen in 1969 toen een deel van de voormalige gemeente Wildervank bij Veendam werd gevoegd.
Indeling.
De gemeente Veendam omvat ook de volgende plaatsen: Bareveld, Borgercompagnie (deels), Kibbelgaarn, Korte Akkers, Numero Dertien, Ommelanderwijk, Tripscompagnie (deels), Veendam, Westerdiepsterdallen, Wildervank, Wildervanksterdallen, Zuidwending.
Bevolkingsontwikkeling.
Veendam groeide in de jaren 70 en had daarna jarenlang een stabiele bevolking die schommelde boven de 28.000 inwoners. Vanaf 2005 heeft de gemeente echter te maken met een dalende bevolking.
Openbaar vervoer.
Veendam heeft sinds 1 mei 2011 weer een treinverbinding met Groningen.
De lijn wordt 2 x per uur bediend door Arriva.
Alle buslijnen in Veendam worden gereden door Qbuzz of door De Grooth Vervoer.

Amsterdam-Centrum.
Amsterdam-Centrum is een stadsdeel van de gemeente Amsterdam in de Nederlandse provincie Noord-Holland. Dit stadsdeel werd ingesteld in 2002. Daarvoor ressorteerde het gebied rechtstreeks onder de Centrale Stad. Het stadsdeel telt (in 2015) 86.418 inwoners en heeft een oppervlakte van 8,04 km² (waarvan 0,22 km² water). Het stadsdeel wordt bestuurd als bestuurscommissiegebied.
Het centrum is een beschermd stadsgezicht.
Buurten in stadsdeel Centrum.
De eerste twee vormen samen de binnenstad van Amsterdam.
Dagelijks bestuur.
Voorzitter van de Bestuurscommissie (de nieuwe naam van het stadsdeelbestuur) is Boudewijn Oranje (D66). Voorts zitten Jeanine van Pinxteren (Groenlinks) en Roeland Rengelink (PvdA) in het dagelijks bestuur. Van 2010 tot 2014 had het bestuur dezelfde samenstelling, toen onder voorzitterschap van Jeanine van Pinxteren.
Van 2006 tot 2010 was Els Iping (PvdA) stadsdeelvoorzitter. Zij volgde Anne Lize van der Stoel (VVD) op. Het dagelijks bestuur werd van 2006 tot 2010 gecompleteerd door Wil Codrington (GroenLinks) en Erik Koldenhof (VVD).
Stadsdeelraad.
De stadsdeelraad van stadsdeel Centrum bestaat sinds 2002. Het aantal leden van de raad is in 2006 verhoogd van 27 naar 29.
De cursieve getallen vormen de hieruit onderhandelde bestuursmeerderheid.
Project 1012.
In de zomer van 2007 is het Coalitieproject 1012 (kortweg Project 1012) van start gegaan. Hierin werken de gemeente en stadsdeel Centrum samen (vandaar het woord "coalitie") aan het terugdringen van de criminaliteit en aan de economische opwaardering van het postcodegebied 1012. Het plangebied wordt begrensd door Singel, Amstel, Kloveniersburgwal, Nieuwmarkt, Geldersekade en Prins Hendrikkade, en omvat dus Oudezijde, Nieuwezijde en Nieuwmarkt.

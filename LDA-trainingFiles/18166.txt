 GEWERKTE UITZENDUREN +20 PCT IN 1996 - CBS. 
 VOORBURG, 28 feb (Reuter) - Het aantal door uitzendkrachten gewerkte uren is in 1996 met 20 procent gestegen tot bijna 304 miljoen, zo meldt het Centraal Bureau voor de Statistiek (CBS). 
 "De periode van forse groei voor de uitzendbranche die in 1994 inzette heeft zich dus voortgezet," aldus het CBS. 
 Dat gold ook voor het vierde kwartaal. Volgens het CBS heeft zij nog niet eerder zo'n goed laatste kwartaal in de uitzendbranche gezien. 
 De omzet van de uitzendbedrijven was in 1996 bijna een kwart hoger dan in 1995 en kwam nu op een totaal van meer dan negen miljard gulden. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

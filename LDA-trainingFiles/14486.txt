Alexandrijn.
Een alexandrijn is een zesvoetige jambische versregel, dus een versregel die uit zes jamben bestaat, met een knikpunt na de derde. Als die zes jamben worden gevolgd door nog één onbeklemtoonde lettergreep (bijvoorbeeld vanwege het gebruik van vrouwelijk rijm) wordt er nog steeds van een alexandrijn gesproken.
De alexandrijn is genoemd naar de "Roman d'Alexandre" van Alexandre de Bernay. Een alexandrijn is een voorbeeld van een hexameter en wordt ook wel "heroïsch vers" genoemd.

Diana Graham.
Diana Graham is een Zuid-Afrikaans kunstenares die woont in Hogsback in de Oostelijke Kaapprovincie. Zij is bekend van de Ecology Shrine een kunstwerk dat prachtig gelegen is met uitzicht op het Amatola gebergte en dat zinnebeeldig oproept tot respect voor Moeder Aarde en al haar schoonheid.
Diana is erg actief in de lokale gemeenschap en geeft de kinderen uit de in het algemeen bijzonder arme zwarte gemeenschap kunstzinnige vorming om zo enerzijds een bijdrage te leveren tot de ontwikkeling van het artistieke vermogen in de streek, en om anderzijds deze kinderen ook iets anders te bieden dan een leven met weinig anders dan armoede, geweld en misdaad. Zij was een belangrijke schakel in de gebeurtenissen die geleid hebben tot de Gezamenlijke Mars van Hogsback.

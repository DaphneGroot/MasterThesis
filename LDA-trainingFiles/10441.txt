Westerveld (gemeente).
Topografische gemeentekaart van Westerveld, oktober 2016
Westerveld () is een gemeente in het zuidwesten van de provincie Drenthe niet ver van Meppel gelegen dicht bij de Drentse Hoofdvaart in Nederland. De gemeente is na een gemeentelijke herindeling in 1998 ontstaan uit de gemeenten Havelte, Diever, Dwingeloo en Vledder. Op telde de gemeente inwoners (bron: CBS) op een oppervlakte van 283 km2. Daarmee is de gemeente een van de dunstbevolkte gemeenten van Nederland.
Historie.
De indeling van de voormalige gemeenten Diever, Dwingeloo, Havelte en Vledder gaat terug tot de late Middeleeuwen, waarin kerkelijke parochies ontstonden. Deze kerspelen, Drenthe telde er 40 van, bestonden uit één of meerdere dorpen met een eigen "marke". Iedere marke kende zijn eigen gekozen bestuur dat werd voorgezeten door een "schulte". Deze schulte bekleedde de plaats van de huidige burgemeester, officier van justitie en notaris. Vanaf het moment dat de Franse wetgeving van kracht werd, met daarin de eerste Nederlandse Gemeentewet, werden Dwingeloo en Havelte zelfstandige gemeenten. Diever en Vledder vormden één gemeente welke in 1819 werd gesplitst. Wapserveen behoorde tot 1814 bij Diever en daarna bij Havelte.
Kernen.
De grootste kernen zijn Havelte, Diever, Dwingeloo en Vledder. Dat waren voor 1998 de hoofdplaatsen van de vier toenmalige gemeenten. Het gemeentehuis van Westerveld staat in Diever.
College van burgemeester en wethouders.
Na de verkiezingen in 2014 is een college van B&W gevormd bestaande uit VVD, PvdA en CDA. Sinds december 2010 is Rikus Jager burgemeester van Westerveld. Hij volgde waarnemend burgemeester Tryntsje Slagman-Bootsma op. Voor mevrouw Slagman-Bootsma was de heer Anne Meijer burgemeester van Westerveld.

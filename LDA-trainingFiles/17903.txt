 GENERALE VERGROOT DISTRIBUTIE VAN VERZEKERINGEN. 
 AMSTERDAM, 13 dec (Reuter) - Generale Bank Nederland NV zei 
 op vrijdag dat haar bank kantoren meer dan voorheen zullen 
 worden ingeschakeld bij de de verkoop van verzekeringsproducten. 
 "Binnen Generale Bank Nederland en het dochterbedrijf 
 Generale Bank Assurantie BV heeft een herorientatie 
 plaatsgevonden over de distributie van assurantieproducten," 
 aldus een bericht van de bank. 
 Het resultaat van het overleg is dat de circa 90 - goed door 
 het land verspreide - Generale Bank kantoren, veel meer dan tot 
 dusverre het geval is, zullen worden ingeschakeld bij de verkoop 
 van de meer eenvoudige verzekeringsproducten. 
 Voor de verwerking en behandeling van deze eenvoudige 
 verzekerinsproducten (pakketpolissen voor zowel de particuliere 
 klant als voor de kleine MKB-relatie) is het voornemen samen te 
 werken met ELVIA Verzekering in Amsterdam. 
 Offertebehandeling, mutaties en schadeafwikkeling zullen 
 plaatsvinden op alle Generale Bank kantoren via een directe 
 terminalverbinding met ELVIA (hoofdkantoor en regiokantoren). 
 De acceptatieverantwoordelijkheid ligt bij ELVIA. 
 In de bedrijvenmarkt en op het gebied van Employee Benefits 
 blijft Generale Bank Assurantie opereren als onafhankelijk 
 makelaar en pensioenadviseur en treedt zij op als gevolmachtigd 
 agent voor een aantal maatschappijen. 
     -- redactie Amsterdam +020 - 504 5000. 
 (c) Reuters Limited 1996. 

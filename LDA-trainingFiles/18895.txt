Walcourt.
Walcourt (Waals: "Walcoû") is een stad in de provincie Namen in België. De stad telt ruim 18.000 inwoners.Het centrum is een schilderachtige middeleeuwse vestingstad, gelegen aan de samenvloeiing van de Eau d'Heure en de Yves.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Folklore.
Ieder jaar vindt hier de beroemde "Grand Tour" plaats, een processie ter ere van Onze-Lieve-Vrouw van Walcourt, waarbij het beeld wordt geëscorteerd door "soldaten" in uniformen uit de napoleontische tijd. Hoogtepunt van de dag is een viering bij een berkenboom, waarbij herdacht wordt hoe, volgens de legende, het beeld tijdens de brand van 1220 de kerk uitvluchtte en in een berkenboom teruggevonden zou zijn. Het keerde pas terug naar de kerk toen Diederik II beloofde ter plaatse een abdij ter ere van Onze-Lieve-Vrouw te bouwen. Zo kwam de abdij van Jardinet tot stand.
Politiek.
het Raadhuis (Hôtel de Ville) van Walcourt
Bestuur 2007-2012.
Het bestuur van Walcourt bestaat uit een coalitie van PS met de kartellijst MR-Entente Communale en Ecolo.

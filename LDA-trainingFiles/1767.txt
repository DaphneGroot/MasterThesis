	KORTOM
	SARAKREEK De Amsterdamse effectenbeurs heeft het aandeel Sarakreek tot nader order uit de notering gehaald. Handelaren verwachten dat het vastgoedfonds vandaag met een mededeling naar buiten komt. Donderdag was de omzet met 111.666 stukken (dubbeltelling) ongebruikelijk hoog. Voor de Stichting Toezicht Effectenverkeer zijn ongebruikelijk hoge omzetten en vreemde koersbewegingen altijd reden tot nader onderzoek.


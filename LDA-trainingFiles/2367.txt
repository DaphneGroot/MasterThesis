	De opmars van een eenling
	GEEN enkele pers, pocht de Amerikaan Michael Rubens Bloomberg (54), is beter dan de Amerikaanse. Nergens hanteert de journalistiek zulke hoogstaande ethische beginselen. Ook in Europa niet, en al helemaal niet in Groot-Brittanni. De Britse pers, gruwt Bloomberg, is een lamentabel roversnest dat de rommel verzint waar je bij staat.
Neem nou dat stuk over Bloomberg, zegt hij. Schreef zo'n krant eind vorig jaar dat de Nederlands-Britse uitgever Reed Elsevier een bod ging doen op Bloomberg, op Reuter na 's werelds grootste leverancier van financieel nieuws.
'Dat', zegt Bloomberg, 'was het stomste verhaal dat ik ooit heb gehoord. Want ik laat me niet door Reed Elsevier kopen. Verzonnen rommel was het. Ik had zelfs nog nooit iemand van Reed Elsevier ontmoet. Maar twee weken later zit ik aan het diner op een kerstmisfeestje in New York. Allemaal mediafiguren. Zit er een vent naast me en beginnen we te praten over dat verhaal. Zegt-ie: Sorry hoor, maar ik ben de vorige bestuursvoorzitter van Reed Elsevier.'
De kans dat Bloomberg zijn bedrijf - ruim een miljard dollar omzet - bij leven verkoopt, is niet groot. 'Waarschijnlijk weet ik niet dat ik doodga totdat ik omval. En waarom zou ik verkopen zolang mijn hart het nog doet? Ik heb nooit een bod gehad. Niemand heeft ooit tegenover me aan tafel gezeten, me diep in de ogen gekeken, en gezegd: ik wil je bedrijf kopen en ben bereid er dit voor te betalen. Wl zijn er bankiers die een clint hebben die dolgraag eens met me wil dineren. Daar ga ik nooit op in.'
Nadat hij begin dit jaar voor 200 miljoen dollar 10 procent terugkocht van het effectenkantoor Merrill Lynch, dat hem in 1981 als eerste klant en geldschieter op gang hielp, bezit Bloomberg nu 80 procent van zijn bedrijf.
Bloomberg: 'Een beursgang? Absoluut niet. Er zijn geen redenen om het te doen, en een heleboel redenen om het niet te doen. De banken willen het, dat weet ik wel, maar waarom zouden we?'
- Om een miljard op de bank te hebben.
'Maar waarom? What's the point? Bill Gates bezit nu - hoeveel zal het zijn? - 32 miljard dollar aan aandelen Microsoft. Als de koers vannacht tien maal minder waard wordt, is Gates nog steeds 3,2 miljard waard. Verandert zijn levensstijl daardoor? Kom nou! Zijn ontbijt wordt niet anders en hij gaat geen kleinere auto rijden.
'Wij verkopen niet en fuseren niet. Maar als de dokter zegt dat mijn hart ermee ophoudt, hou ik een veiling. Het kan me niet schelen wie het koopt. Ik bel iedereen op die een hoop geld heeft. Kan ik zelf. In twee seconden. Heb ik geen investment banker voor nodig.'
Zestien jaar geleden was Bloomberg - eenvoudige komaf, middelmatige scholier, maar wel Harvard Business School - partner bij Salomon Brothers in New York.
Toen dat effectenkantoor werd verkocht, was Bloomberg niet meer nodig. Hij kreeg 10 miljoen dollar mee, en stond op straat. Zo begon Bloomberg het bedrijf.
Bloomberg ging financile data verkopen aan banken en effectenmakelaars. Voor 1300 dollar konden die een heel specifieke computer kopen, de Bloomberg-terminal, kortweg 'de Bloomberg', waarmee ze niet alleen realtime koersen konden opvragen, maar ook konden analyseren. Anders dan Reuter en Dow Jones (Telerate) leverde Bloomberg een simpel te bedienen systeem dat grafieken liet zien, en op den duur ook nieuws ging leveren.
'Ik zag een niche die niemand probeerde op te vullen', zegt Bloomberg die het doet voorkomen alsof het vanzelfsprekend is dat een eenling zich zo snel opwerkt in een miljardenmarkt. 'Grote ondernemingen zijn het makkelijkst om mee te concurreren. Slecht nieuws bereikt nooit de top. Onheilstijdingen geloof je nooit, je bedenkt altijd een excuus om niet te hoeven luisteren.'
Wereldwijd zijn nu 75 duizend Bloomberg-terminals verkocht. Iets meer dan de helft van zijn omzet haalt het bedrijf buiten de VS. En tweederde daarvan komt uit Europa, waar Bloomberg eind 1995 ook met zakentelevisie is begonnen. Dat deed hij al in de VS, waar hij verder een radiostation bezit, enkele bladen uitgeeft, en wat liefhebbert met boeken.
Bloomberg: 'Televisie in Europa gaat lekker. Rond de klok zenden we uit in het Engels, Frans, Italiaans en Spaans. Tegen september komt er Duits bij en aan het eind van het jaar zitten we waarschijnlijk op de Nederlandse kabel.
'Televisie zou al winstgevend zijn als we niet zo snel met nieuwe talen waren begonnen. Of het ooit net zo winstgevend wordt als de rest? Ik denk het niet, niet snel. Onze terminals zijn al een miljardenzaak die met 30 procent per jaar groeit. Wij hebben een probleem als televisie net zo hard gaat groeien als de rest.'
- Zit Bloomberg in andere media omdat het niet alleen op zijn terminals wil wedden?
'Bij media en technologie luidt het antwoord op de vraag of iets zus zal gaan of zo: ja! Als je terugkijkt, zie je dat iedereen een beetje gelijk had. Televisie en pc zijn n geworden. Print en elektronische distributie zijn n geworden. Radio en televisie. Het web en onze terminal. Je wilt in al die handel zitten, want niemand weet wat het echt zal worden.'
- U lijkt wat ambivalent te staan tegenover technologie.
'Wij zijn een content-bedrijf. Onze technologie is beter dan die van de anderen. Maar die voorsprong zal verdwijnen. Als ik een systeem lever dat zo stabiel is dat het maar eens in de honderd jaar faalt, voeg ik niets toe door ervoor te zorgen dat dat eens in de tweehonderd jaar wordt. We moeten concurreren op de inhoud. Snellere en betere nieuwsverhalen. En data. Daar wordt de oorlog straks uitgevochten.'
- Journalisten kijken soms met argwaan naar Bloombergs mix van nieuws en commercie.
'Beroepen veranderen. Artsen, juristen, wetenschappers en journalisten waren zich niet echt bewust van de markt. Dat is veranderd. Als de gezondheidszorg in de VS geen resultaten boekt, betaalt het publiek er niet voor. Als een hoogleraar geen studenten krijgt, wordt hij niet betaald. Advocatenkantoren adverteren tegenwoordig en beconcurreren elkaar op prijs. Dat was tien jaar geleden not done.
'Journalistiek maakt iets dergelijks mee. Technologie maakt wat jij schrijft meer toegankelijk. Dat is het goede nieuws. Maar het maakt wat die ander schrijft ook meer toegankelijk. Ineens is er concurrentie. Als jij niet schrijft wat de mensen willen lezen, krijg je niet meer betaald. Niemand heeft ooit gezegd dat je god bent en dat de wereld jou als journalist maar moet onderhouden.'
Om goedkoper te kunnen werken dan zijn tegenstrevers, laat Bloomberg journalisten multimediaal werken. Idealiter draait bij een interview dat een verhaal op de Bloomberg-terminal moet opleveren, ook een tv-camera mee, en neemt een band het gesprek op voor uitzending op de radio. Verslaggevers die extra betaald willen worden zodra hun krantenverhaal ook nog eens op Internet verschijnt - Bloomberg gruwt ervan. 'Je moet andere dingen doen, of je ligt er uit.'
Sinds hij met financieel nieuws begon, in 1990, hanteert Bloomberg een strikte scheiding tussen nieuws en commercie. De redactie is onafhankelijk en laat zich, als alle serieuze media, niets gelegen liggen aan bedrijven die druk uitoefenen. 'Er zijn er voortdurend die met de rechter dreigen', zegt Bloomberg. 'Onze reactie is dan: screw you. Grote bedrijven doen dat niet. Ik weet dat Merrill Lynch af en toe behoorlijk chagrijnig is als we kritisch over ze schrijven, maar ik heb nog nooit een telefoontje van ze gehad. Zijn ze veel te chique voor.'
- U vraagt uw mensen niet over, laten we zeggen, ABN Amro te schrijven omdat dat de volgend grote klant is.
Bloomberg: 'Als ik dat ook maar een keer zou proberen, liep mijn halve redactie weg. Ik weet niet hoe zoiets in Amsterdam ligt, maar in Amerika gebeurt dat niet, althans niet bij kwaliteitskranten.'
Henk Blanken

Foto
	Mike Bloomberg FOTO BERT VERHOEFF - DE VOLKSKRANT


	Titel voor Russisch paar bij EK kunstrijden
Irina Eltsova en Andrej Boejskov hebben woensdagavond een Europese titel toegevoegd aan hun conduitestaat, waarop al het wereldkampioenschap paarrijden prijkt. Het Russische duo kon zich zelfs een missertje permitteren om de Duitsers Mandy Wötzel en Ingo Steuer voor te blijven.
Eltsova raakte al bij haar eerste sprong, een drievoudige loop, met een hand het ijs. Ze herstelde zich echter bekwaam en maakte haar vrije kür met Boesjkov verder vlekkeloos af. Het brons was voor het Russische paar Elena Berezjnaia en Anton Sicharoelidze.


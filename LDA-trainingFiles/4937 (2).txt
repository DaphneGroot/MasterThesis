Lijst van Nederlandse gemeenten.
Deze pagina bevat een lijst van de 388 Nederlandse gemeenten, overeenkomstig de stand van zaken op 1 januari 2017. Daarnaast zijn 3 openbare lichamen opgenomen die grotendeels op dezelfde manier worden bestuurd en als bijzondere gemeenten worden aangeduid.
Herindelingen.
Het aantal gemeenten in Nederland verandert bijna jaarlijks door herindelingen. In het algemeen is er sprake van een afname. Per 2005 is het aantal gemeenten naar 467 gedaald door een grote herindeling in Gelderland. Per 2006 daalde het aantal gemeenten naar 458, per 2007 naar 443, per 2009 naar 441, per 1 januari 2010 naar 431, per 18 maart 2010 naar 430 (minus Rozenburg), per 10 oktober 2010 een "stijging" naar 430 gemeenten en 3 openbare lichamen (de Antilliaanse eilanden Bonaire, Saba en Sint Eustatius) en per 1 januari 2011 weer een daling naar 418 gemeenten en 3 openbare lichamen. Per 1 januari 2012 daalde het aantal naar 415 gemeenten en 3 openbare lichamen. In 2013 daalde het aantal tot 408, in 2014 tot 403, in 2015 tot 393, in 2016 tot 390 en in 2017 tot 388 (exclusief de openbare lichamen).

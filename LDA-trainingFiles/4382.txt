	'Alles is goed mamma'
	WANNEER NOEM je iets pozie? Die vraag is net zo gemakkelijk te beantwoorden als je zelf wilt. Wie formeel is ingesteld, zal gedichten wellicht definiren als teksten waarbij niet de zetter, maar de auteur bepaalt op welk punt de regel wordt afgebroken: gedichten zijn dan simpel te herkennen door naar de rechterkant van de bladspiegel te kijken. Wie zich liever richt op wat zich in het brein van de ontvanger afspeelt, zal benadrukken dat pozielezers ervan uitgaan dat gedichten het normale, bij proza gebruikelijke, leesproces plegen te ontregelen. Pozielezers zijn zo geconditioneerd dat zij bij het ontwaren van het woord 'gedichten' op de omslag van een boek direct alle automatismen uitschakelen en achter ieder woord een hele wereld vermoeden.
Aangezien God bewogen van Carla Bogaards de ondertitel Gedichten draagt en de regels inderdaad van verschillende lengte zijn, zet de lezer zich schrap. Hij wil in diepste concentratie zin voor zin tot zich laten doordringen, gaat er eens goed voor zitten om te genieten van subtiele enjambementen en gewiekste dubbele bodems, ja, hij smult al bij voorbaat van de taalmuziek die zometeen voor hem zal opklinken. Maar wat blijkt? Hoe hij ook speurt naar signalen die zijn verhoogde concentratie rechtvaardigen, er gebeurt niets. Wat zou bijvoorbeeld de noodzaak zijn voor afbrekingen als deze: 'Ook voor de revolutie,/ tijdens die systematische vernietiging/ van de geest van de Roemenen/ werd het nacht.'? De doorgewinterde pozielezer kijkt verstoord op. Er is iets mis, maar wat?
Het probleem schuilt waarschijnlijk vooral in zijn leeshouding. Deze gedichten laten zich lezen als het type human interest-reportages waarin Vrij Nederland sterk is: mooie plaatjes, aardig samengevatte dialogen, sociaal bewogen sfeertekening, en dit alles in een stijl die slechts zelden de aandacht op zichzelf vestigt. Niet de gewijde stilte van het studeervertrek, maar de rommelige entourage van een caf met een grote leestafel of het gangpad van een internationale trein zijn de juiste plaatsen om deze gedichten te consumeren. Nog beter zou het zijn als Bogaards ze ons met vaart voorlas. Wie zich instelt op vlotte gebruikspozie, op teksten die niet meer pretenderen dan een ogenblik onze aandacht te vestigen op de (voornamelijk erotische) belevenissen van een enigszins chaotische Amsterdamse vrouw in de bloei van haar leven, kan zich met dit boek best een uurtje vermaken.
De bundel begint met herinneringen aan een al negen jaar geleden gestorven moeder: 'Alles is goed mamma, dans maar voetjesgevend aan de muizen/ tussen het hardgroene bloeiende aardappelloof door,/ tussen de witte druppelende bloempjes/ als een oud hert, als een drijvende oude zwaan,/ uw dode voeten zijn net zo vleesgeworden bleek/ uw dode lichaam opgebaard/ beviel mijn jongste zoon/ hij hield u met zijn ogen vast/ oma, herhaalde hij, oma is mooi.'
Moederschap speelt in deze gedichten een grote rol: 'Omdat ik mijzelf nooit/ als moeder heb beschouwd/ maar als min, baboe of een zeer kwaaie oudere zuster/ met een taai, vet hart/ druipend van liefde en schuld/ zal ik ze een verontschuldigende brief schrijven/ op het moment dat de dood aanklopt.' Hier spreekt een Surinaamse buurvrouw tot de ontaarde moeder: 'Ik weet het niet hoor, of het helpt dat je bidt./ Je krijgt er toch geen man mee in je bed./ Zeg waarom dank jij God niet./ Hij liet zijn skateboard achter, hij liet het bij jou./ Ze laten je altijd alleen, maar de tijd gaat door.' Misschien zijn dit wel de aardigste regels van het boek, omdat de identiteit van de 'hij' in het midden gelaten wordt. Zoon, God en minnaar zijn.
Het godsbeeld van Bogaards is weinig orthodox. De meest in het oog vallende eigenschap van de Allerhoogste is wel, dat hij er uitsluitend voor de spreekster zelf is. Zo laat hij het speciaal voor haar onweren, want 'God bedacht,/ laat haar een man vasthouden/ en veel kleine kinderen omhelzen,/ laat haar rillen van verlangen.' En in Moskou ziet ze Jezus: 'De zigeuners roven zuigelingen, zegt men./ O ze stalen het Kerstkind uit de kribbe,/ in doeken gewikkeld.'
Helaas denkt Bogaards dat men een exotische sfeer oproept door flink met geografica te strooien. Maar wie nog nooit in Moskou is geweest, kan niks met de 'Rogozjski-kerk' of het 'Izmailov-park'. Bovendien bergt haar hang naar culturen die ze niet kent, het risico van vergissingen of clichs in zich.
Wat zij bijvoorbeeld over zigeuners te berde brengt, is van een banaliteit die de tenen doet krommen: 'De zigeuners zijn de muziek die ze spelen, ongrijpbaar,/ onrustbarend,/ ontroerend'. En de Griekse rivier Asopos wordt verward met de fabeldichter Aisopos, een fout waarvoor een zorgvuldige redacteur de dichteres had moeten behoeden. Die redacteur heeft trouwens voortdurend zitten slapen, want Bogaards schrijft 'mits' in plaats van 'tenzij', 'keutelboer' in plaats van 'keuterboer', en 'neigen' waar 'nijgen' is bedoeld.
Gelukkig staan daar voldoende impressies tegenover die de lectuur van het omvangrijke boek de moeite waard maken. Deze bijvoorbeeld: 'De driepotige straathonden, als wankele tafels/ sprongen ze heen en weer,/ hun pens vol afval van worstjes met gemalen/ hersenen/ en dieper in hun lichaam verborgen ongeboren/ honden.' Wie zo over Boekarest kan schrijven, verdient het samen met een goede fotograaf op pad gestuurd te worden naar Kigali of Tirana. Dan komen haar teksten tenminste waar ze thuishoren: in de krant.
Piet Gerbrandy
Carla Boogaards: God bewogen - Gedichten.
Meulenhoff; 96 pagina's;  39,90.
ISBN 90 290 5369 0.


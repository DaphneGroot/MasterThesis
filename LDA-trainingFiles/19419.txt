Oud-Zuilen.
Oud-Zuilen is een klein dorp aan de rivier de Vecht, gelegen in de gemeente Stichtse Vecht, in de Nederlandse provincie Utrecht.
Geschiedenis.
Tekenen van eerste bewoning zijn er omstreeks 700 op het landgoed Swesen. In de 13e eeuw is er voor het eerst sprake van Zuilen.
Rond 1913 wordt door de industrialisatie een uitbreiding van het dorp gerealiseerd doordat de metaalbedrijven Werkspoor en Demka zich gingen vestigen langs de voorloper van het Amsterdam-Rijnkanaal. Deze uitbreiding, die geheel los stond van het dorp, werd Nieuw Zuilen genoemd. Nieuw Zuilen werd in 1954 geannexeerd door de stad Utrecht en ligt nu in de wijk Noordwest. Oud-Zuilen werd dat jaar bij de gemeente Maarssen gevoegd tot die op haar beurt in 2011 opging in de gemeente Stichtse Vecht.
Bibliografie.
J.E.A.L. Struick, "Zuilen". Utrecht, Het Spectrum, 1973. 122 p.

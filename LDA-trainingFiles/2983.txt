	Elton John herdenkt met Queen Mercury
	
ANP
DEN HAAG
De drie overgebleven Queen-leden komen dit weekeinde in Parijs bijeen om samen met Elton John een eenmalig concert te geven. Dit ter gelegenheid van de première van de balletvoorstelling 'Le Presbytère',
Thema van de voorstelling is aids-problematiek. Er zijn stukken van Queen in verwerkt. Het is niet de eerste keer dat Elton John in de huid van de aan aids overleden Queen-zanger kruipt. Tijdens het in het Wembley gehouden Freddie Mercury Tribute (1992) deed hij dat ook.
Dit weekend speelt Queen in elk geval The show must go on, één van de latere opnames van Mercury die wordt beschouwd als zijn zwanenzang. Het ballet is een ode aan Mercury en een overleden balletdanser. Ze zijn op dezelfde leeftijd gestorven. Volgens de choreograaf gaat de voorstelling over mensen die te vroeg dood gaan.


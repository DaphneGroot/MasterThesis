Maretak.
De maretak ("Viscum album") is een groenblijvende plant uit de sandelhoutfamilie ("Santalaceae"). De plant leeft op bomen. Het is een halfparasiet: voor water en zouten is de plant afhankelijk van zijn gastheer. De maretak wordt ook vogellijm of mistel genoemd, of met de Engelse naam mistletoe aangeduid. De maretak wordt thans ook met succes gekweekt.
Verspreiding.
De maretak komt in geheel Nederland en in het oosten van BelgiÃ« voor. In Zuid-Limburg is de soort vrij algemeen, wat niet geldt voor de rest van Nederland. Om die reden wordt soms verondersteld dat maretak ten noorden van Zuid-Limburg niet zou voorkomen, maar dat is dus onjuist. In Nederland is de plant vanaf 1 januari 2017 niet meer wettelijk beschermd. In Duitsland komt de maretak ook heel veel voor en dan vooral in de appelbomen. Zelfs in Noord-Denemarken is de maretak aangetroffen op een ratelpopulier. De plant komt voor op populieren (echter nooit op zwarte populieren), appelbomen, eiken, esdoorn, valse acacia, grove den en meidoorn.
Kenmerken.
De witte, besachtige vrucht wordt door vogels verspreid. Deze worden genuttigd in de oksel van een boomtak, het zaad blijft liggen en ontkiemt. De wortel groeit in de boom. Zaden worden niet verteerd en hebben een kleverige laag, vandaar ook de naam 'vogellijm'. De zaden zijn giftig.
Bijnamen.
Bijnamen die aan de wintergroene struik worden gegeven zijn boomkruid, duivelsgras, duivelsnest, hamschel, hamspoen, heksennest, holster, hulster, kersterhout, lijmkruid, mattekruid, mistel, mistletoe, priemst, raamsch, slangentong, viscus en vogellijm.

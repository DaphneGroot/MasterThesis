	Sublieme klankpozie van botsende tonen
	Werk van Keuris, De Raaff e.a. door het Radio Kamerorkest o.l.v. Peter Etvs. 11 Oktober, Concertgebouw, Amsterdam. Radio 4: 11 november, 20.00 uur.
Muziek hoeft niet mooi te zijn. De beste muziek - te denken valt aan die van Bach - dankt haar schoonheid aan het aftasten van de grenzen tussen 'mooi' en 'lelijk'. Muziek die alleen maar mooi is, is meestal behoorlijk vervelend.
Van de vier werken die zaterdag in het wekelijkse Matineeconcert werden uitgevoerd konden er drie beslist niet 'mooi' genoemd worden. Toch leverde het eerste stuk op het programma, Varses Offrandes uit 1921, meteen al het bewijs dat het gebruik van botsende tonen en heftige contrasten niettemin een sublieme klankpozie kan opleveren.
Sopraan Rosemary Hardy, wier stem niet in alle registers even krachtig genoeg is om er in Offrandes boven uit te komen, trad nogmaals op in Jonathan Harveys Song Offerings uit 1985, gebaseerd op teksten van Tagore, die ze uitermate welsprekend gestalte gaf. Harvey, dit seizoen zo'n beetje de 'huiscomponist' van de Matinee, heeft deze teksten gevat in ijle, nu eens wemelende, dan weer uitgespaarde strijkersklanken, subtiel bijgekleurd met fluit, klarinet, en piano. Boventoonmengsels en glissandi verlenen de muziek een geheimzinnige, onbestendige schoonheid.
Het Radio Kamerorkest, dat onder leiding van Peter Etvs op hoog niveau musiceerde, zette zich ook met kracht in voor de twee nieuwe Nederlandse werken die het hoofdbestanddeel van het programa vormden. Vooral in Robin de Raaffs Dubbelconcert voor klarinet, basklarinet en orkest moet, alleen al gezien de hoeveelheid noten, veel repetitietijd gestoken zijn.
De 29-jarige componist heeft zich uitgeleefd in dit op verzoek van de Matinee geschreven werk. Hoewel de beide solisten, Harmen de Boer en Harry Sparnaay, volop de gelegenheid krijgen hun kunsten te vertonen heeft dit dubbelconcert op veel plaatsen het karakter van een Concert voor orkest.
De Raaff hanteert een stekelig, atonaal idioom, dat het oor nauwelijks rust gunt. Maar hij doseert de ingredinten van zijn woelig betoog met zekere hand. Dat blijkt vooral in het vierde en laatste deel, waarin het orkest als het ware uiteenvalt in een aantal duidelijk te onderscheiden lagen, die niettemin samen blijven werken, als de onderdelen van een op hol geslagen machine.
Het Tweede Vioolconcert van de vorig jaar overleden Tristan Keuris is al enige tijd terug op cd verschenen, uitgevoerd door hetzelfde Radio Kamerorkest en met dezelfde soliste, maar was nog nooit in een concertzaal gespeeld. Het werk is een bijna volstrekte tegenpool van De Raaffs stuk. Het is alleen maar mooi, wat ook voor de estheet die Keuris was een teleurstellend resultaat genoemd mag worden.
Ondanks het violistisch vuurwerk, gloedvol afgestoken door Yayoi Toda, komt het stuk drie delen lang maar niet tot de kern; het tolt rond in een aaneenschakeling van steeds weer dezelfde harmonische progressies. Muziek als een screensaver: knap gemaakt, leuk om naar te kijken, maar uiteindelijk word je er geen steek wijzer van.
Frits van der Waa


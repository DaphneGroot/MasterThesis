	Nieuwe oeuvreprijs voor ballerina Valerie Valentijn
	ANP
AMSTERDAM
Marieke Simons is woensdag in het Muziektheaters bekroond met de Alexandra Radius-prijs voor de beste danseres van het Nationale Ballet in het afgelopen seizoen. Valerie Valentine kreeg voor haar bijdrage aan de Nederlandse dans de nieuwe oeuvre-prijs Duval Leroy.
Valerie Valentine moet volgens de jury van de Duval Leroy-prijs 'na 24 jaar worden beschouwd als een van de vaandeldragers van Het Nationale Ballet.' Valentine is al jaren een van de prominente danseressen van het gezelschap.
De jury prees Marieke Simons voor haar rol als Julia in Romeo en Julia van Rudi van Dantzig. Ook danste ze in Diversion of Angels van Martha Graham en in The Language of Letting Go. Simons kreeg vorig jaar al de Gouden Theaterprijs van de Vereniging van Schouwburg- en Concertdirecties.
De Nieuwjaarsvoorstelling was Notenkraker en Muizenkoning in de nieuwe enscenering van Wayne Eagling en Toer van Schayk. De Russische Yelena Pankova en de Cubaan Carlos Acosta waren gastsolisten.

Foto
	Valerie Valentijn (links) en Marieke Simons. FOTO ANP


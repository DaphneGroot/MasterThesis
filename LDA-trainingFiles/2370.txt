	Advocaat spijtoptanten waarschuwt voor deals met criminelen 'Kroongetuigen zijn begin klikcultuur'
	Van onze verslaggever
Marc van den Eerenbeemt

AMSTERDAM
Met twee 'kroongetuigen' als klant mag de Amsterdamse advocaat M. van Gessel (36) zich voorzichtig beroepen op een nieuw specialisme in het strafrecht. Hij begeleidt criminele spijtoptanten in hun onderhandelingen met het Openbaar Ministerie (OM). Booming business hoeft het van Van Gessel niet te worden. 'Want justitie bevindt zich op glad ijs. Het sluiten van deals met criminelen grenst als opsporingsmethode aan het doorlaten van drugs om zicht te krijgen op de top van een drugsbende. De politiek zal kritisch stelling moeten nemen.'
Vandaag wijst de rechtbank in Breda vonnis in de strafzaak tegen de Brit P.P. Deze clint van Van Gessel bleek, in ruil voor een milde behandeling door het OM, bereid tot het afleggen van een belastende verklaring over medeverdachten in de 'Julit-zaak'. Hij wordt alleen vervolgd voor deelname aan een criminele organisatie, in dit geval het lidmaatschap van wat door justitie wordt omschreven als de gewelddadige 'maffia van Zuid-West-Brabant'. De bende wordt verdacht van het produceren en verhandelen van XTC, van ontvoeringen en afpersingen, van ripdeals en wapenhandel.
Het eisen van een geldboete door het OM tegen P. bleef achterwege. Twee in beslag genomen motorboten, een luxe automobiel en een geldbedrag worden teruggegeven aan de kroongetuige.
Toen de Brit zich in oktober vorig jaar aandiende als clint was Van Gessel nog druk bezig met de uitvoering van de deal van getuige Ad Karman. Deze verleende het OM in Amsterdam zijn medewerking bij de vervolging van Johan V. alias de Hakkelaar. Voor de Amsterdammers, maar ook voor het OM in Brabant was het juridisch pionieren, merkte de advocaat in Breda.
'De afspraken met P. stonden niet eens op papier. Er was niks', aldus van Gessel. 'Het viel mij ook meteen op dat het OM in Breda meende dat het sluiten van zo'n vergaande deal binnen hun bevoegdheid lag. Ik begreep niet dat een afspraak in zo'n grote zaak niet meteen werd kortgesloten met het college van procureurs-generaal, die hun oordeel baseren op een advies van de Centrale Toetsingscommissie.'
Nog steeds zijn de afspraken niet vastgelegd in een schriftelijke overeenkomst. De toezeggingen zijn te vinden in een briefwisseling en een proces-verbaal. Van Gessel: 'Nu is de macabere situatie ontstaan dat nog tijdens het proces werd onderhandeld tussen de partijen. Dat mag natuurlijk niet gebeuren.'
Die onduidelijkheid is volgens Van Gessel nog maar een van de schaduwzijden van het gebruik van kroongetuigen. Als het aan hem ligt, wordt het dealen van justitie alleen toegestaan in geval van staatsondermijnende activiteiten, zoals terrorisme, of in geval van ernstige levensdelicten.
'We moeten hele grote vraagtekens zetten of dat bij bijvoorbeeld de handel in een maatschappelijk zo geaccepteerd genotsmiddel als hasj wel moet kunnen. Ook al gaat de grootschalige handel gepaard met veel andere criminaliteit, zoals het witwassen van drugswinsten. Nu is het de hasjhandel, morgen duikt de eerste kroongetuige op in de fraudebestrijding. Je creert daarmee een klikcultuur, die maatschappelijk zeer onwenselijk is.'
Rechters zullen bovendien onnodig vaak voor grote problemen worden gesteld, aldus de strafpleiter. 'Ze moeten een wel hl groot vertrouwen hebben in het OM. Hoe kun je bijvoorbeeld werkelijk overtuigend aantonen dat gebruik van minder zware opsporingsmiddelen niet mogelijk was. Dat gegeven wordt te snel weggemotiveerd, ook door de Amsterdamse rechtbank in de Hakkelaar-zaak. De rechter zal de verdediging standaard zeer veel ruimte moeten geven de zaak ter terechtzitting te onderzoeken. Je krijgt in dit soort zaken toch al snel het verwijt dat het geheel in achterafkamertjes is bekokstoofd.'
In de criminele wereld is de impact voorlopig vrij gering, is de inschatting van de advocaat. Hij weet dat arrestanten al regelmatig vragen naar de mogelijkheid van een regeling. Maar van een extreme verharding, zoals vakgenoten van hem vreesden, is hem nog niets gebleken. 'Mensen praten ook vaak zonder tegenprestatie van het OM. Maar de criminele organisaties stellen zich wel steeds meer gesloten op. Dat heeft een vreemde bijwerking. Je zult een kroongetuige nodig hebben om er nog tussen te komen.'
De Tweede Kamer heeft voorlopig verzuimd, aldus Van Gessel, zich duidelijk uit te spreken over de wenselijkheid van zeer vergaande deals met criminelen. Na de parlementaire enqute Opsporingsmethoden van de commissie Van Traa had hij, zeker tijdens de Hakkelaar-zaak, meer verwacht. 'De volksvertegenwoordigers moeten scherp en duidelijk stellen wanneer kroongetuigen gebruikt mogen worden.'

Foto
	M. van Gessel FOTO NORBERT VOSKENS


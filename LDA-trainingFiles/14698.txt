Dozijn.
Een dozijn is een getalsaanduiding voor een aantal van 12 stuks. Als zodanig is het een hoofdtelwoord.
Etymologie.
Het woord dozijn is afkomstig van het Latijnse woord "duodecim". Ook het Franse woord "douze" is ervan afgeleid.
Het woord is een restant van het gebruik van het twaalftallig stelsel, dat waarschijnlijk stamt uit MesopotamiÃ«.
Gebruik.
Het getal 12 wordt vaak gebruikt in de handel als eenheid en wordt dan dozijn genoemd. Twaalf dozijn, dus 144 stuks, wordt dan aangeduid als een "gros".
In Nederland vindt men het dozijn nog veel terug. Bijvoorbeeld wordt een servies of bestek vaak verkocht voor 12 personen, soms ook voor 6 personen. Het getal 6 wordt dan omschreven als een half dozijn. Ook voedsel en drank, zoals eieren en flesjes bier, worden vaak verkocht in dozen van 12 stuks.
Trivia.
Men spreekt van "13 in een dozijn" als het om onbeduidende voorwerpen of personen handelt.

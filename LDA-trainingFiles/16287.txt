Kerstavond.
Kerstavond in de Geboortekerk te Bethlehem
Kerstavond is de avond voor kerstmis en vindt plaats op 24 december. De avond voor kerstavond wordt vaak Kerstdagavond genoemd, dit om verwarring te vermijden.
Katholieken gaan op kerstavond naar een middernachtmis in de kerk om de geboorte van Jezus Christus te vieren. Ook in steeds meer protestantse kerken wordt kerstavond gevierd met een kerkdienst.
Veel mensen gaan dan naar de kerk. Het is vaak een van de drukste kerkdiensten van het jaar.
De gewoonte om op de avond voor de eigenlijke feestdag naar de kerk te gaan is zeer oud en stamt uit het jodendom. Volgens de Joodse traditie begint de dag met de nacht. De sjabbat begint bijvoorbeeld op vrijdagavond na zonsondergang. Dit is in het christendom in sommige gevallen overgenomen en zo viert men dus op de avond voor kerst al het kerstfeest.

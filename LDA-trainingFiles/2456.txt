	'Je straft jezelf, je beloont jezelf'
	DAT BRAVE joch van een Limburgs jeugdblad krijgt een kwartier. Dat is veel in de Rosmalense week van Krajicek. De tennisleek van de Londense Times die op het Autotron geheel moet worden bijgesproken over deze wat leptosome maar o zo kindvriendelijke Wimbledon-kampioen, kan natuurlijk niet onverrichterzake terug worden gestuurd. Ze zijn van heinde en verre gekomen om te horen hoe hij maandag op het centre court van Wimbledon tegen de Duitse nobody Craca op de baan zal staan. Na zijn partij tegen Haarhuis geeft hij een internationale, door de spelersvakbond gearrangeerde telefonische persconferentie.
Bob Fotman van de Chicago Tribune: 'Ik wilde vragen of je loopbaan na Wimbledon vorig jaar een andere wending heeft genomen. Was het een mijlpaal op weg naar de nummer n positie op de wereldranglijst en was je teleurgesteld hoe het jaar eindigde?'
Krajicek: 'Op de eerste plaats, gelukgewenst met de overwinning van de Bulls in de NBA.'
Fotman: 'Daar had ik niets mee van doen, maar evengoed bedankt.'
Krajicek: 'Je komt toch uit Chicago, dus je moet een fan zijn. Maar om de vraag te beantwoorden: mijn overwinning op Wimbledon was zoals ik eerder heb gezegd, een opluchting, een bevrijding. Ik had me niet eerder gerealiseerd hoe zwaar het op mijn schouders had gelegen dat ik nog nooit een Grand Slam had gewonnen. Maar die opluchting werd ook al snel weer een last. Ik vond het een tijd lang moeilijk om wr de baan op te gaan. Om te trainen en aan mijn spel te werken. En dan in een toernooi voor een handjevol toeschouwers de eerste rondes te spelen.'
Een dag later is het Kids Day in Rosmalen. Na afloop van de door hem met aanstekelijk plezier geleide clinic, mogen scherp geselecteerde vragen worden gesteld. Of hij na een tweede zege op Wimbledon gaat trouwen met Daphne en of hij de vragenstelster als bruidsmeisje wil uitnodigen; hoe hij zijn vrije tijd gedurende toernooien invult; of hij zijn tennisracket meeneemt op vakantie.
In een half uur weet Krajicek met korte adequate antwoorden het beeld te schetsen van een invoelend en tegelijk doelgericht sportman. Hij reageert zijn spanning af door te bewegen, hij is sportgek, hij vindt trouwen geen noodzaak, hij heeft geen vaste rituelen (behalve als hem bepaalde gewoontes goed bevallen) en hij neemt dus in zijn korte vakanties geen racket mee.
Wat is het verschil met Wimbledon nu en vorig jaar?
'Toen sloop ik Wimbledon binnen,' antwoordt hij. 'Ik begon op baan vijftien. Maandag open ik het toernooi op het centre court. Een klein voordeel is dat ik nu beter speel. Maar er wordt natuurlijk meer op me gelet.'
Zijn moeder is trots: 'Hij is volwassen geworden.' Het is niet uitgesloten dat hij haar zo'n uitspraak zal verwijten. Krajicek maakt zelf wel uit wat over hem gezegd moet worden. Geen naaste hoeft plaatsvervangend eerlijk te zijn. Het gaat om zijn leven en zijn interpretatie van de werkelijkheid.
Daarom deed hem het verhaal van zijn vader pijn. 'Het stelde me vooral teleur dat een gerespecteerde krant als NRC/Handelsblad er een hele pagina voor inruimde. Priv en Henk van der Meyden-praktijken. Bij mijn weten was nog nooit een pagina aan mij besteed. Hij trekt de eer naar zichzelf toe, terwijl ik vanaf mijn vijftiende, de laatste tien jaar dus, niets met hem te maken heb gehad. Tussen mijn derde en veertiende zou alles gebeurd moeten zijn, dat is natuurlijk niet waar. Hij heeft me in die tijd hooguit een frustratie gegeven, het gevoel dat ik me schuldig zou voelen als ik op mijn dertigste nog zou spelen en niet alles had geprobeerd om de top te halen. Want ik had de instelling van: lukt het niet, dan ga ik toch gewoon studeren.
'Dat ik destijds in de Top-100 kwam was voor m'n gevoel ongelooflijk. Ik had niet echt doelen. Het was meer dat ik na twee jaar kon zeggen: ik heb het geprobeerd, het is niet gelukt en nu moet ik dus wat anders doen. Ik heb zonder mijn vader de top gehaald. Ik moet nu elke dag oefeningen doen voor mijn schouders en knien. Dat moet ik zelf opbrengen. Zoals ik op de baan ook zelf de goede ballen moet slaan en zoals ik het ook zelf op die baan kan verknallen.
'Rohan Goetzke is als coach een soort hulpstuk, maar die beseft dan ook heel sterk dat ¡k er sta en niet hij. De mentale energie moet ik zelf opbrengen. En die maakt het moeilijk iets naast het tennis te doen. Ook in de vakantie. Dan ga ik hardlopen, fietsen, krachttraining doen, golfen. Dat is voor mij de ideale vakantie want ik hou van alle sporten. Goed, misschien is golf geen sport, omdat je er niet zo heerlijk bij kunt zweten. Laat dat dan maar ontspanning zijn.'
Hij zwenkt van vakantie naar vader en vice versa, maar schuwt niet langer te spreken over zijn moeilijke jeugdjaren. De komst naar Nederland, de verwijdering tussen zijn Tsjechische ouders, de dreun die hij ooit in Groningen kreeg toen hij, juist teruggekomen uit Amerika, volgens zijn vader een partij weggaf. Tien jaar na dato betuigde Petr Krajicek zijn spijt.
Maar een beeld van wanhoop en miskenning bleef. Vader Krajicek schilderde Kees van Veen, die de destijds noodlijdende emigr's Krajicek op weg hielp, af als een man die uiteindelijk zijn beloftes niet nakwam. Hij verweet zijn ex-vrouw Richard Krajicek gebruikt te hebben als 'een stok om te slaan, puur om mij pijn te doen: zelfs apenmoeders doen dat niet.'
Richard Krajicek zal nooit op dat soort snijdende beledigingen ingaan, maar hij voelt ze wel. Het is hard als een vader zegt: 'Richard schijnt tegenwoordig veel inspiratie te putten uit het Zen-Boeddhisme. Geluk ermee. Hopelijk wordt hij in ieder geval de beste Zenboeddhist ter wereld.'
Zelf zei Krajicek, in Vrij Nederland: 'Misschien moet ik wel alles weggeven en in een hutje op de hei gaan zitten. Maar daar ben ik te nuchter voor. En dat kun je wel modieus gekoketteer noemen maar niet iedereen die in de bijbel gelooft, leeft er ook strikt naar. Ik heb nooit gezegd dat ik in Zen ben. Wel dat ik dat gedachtengoed respecteer en dat het soms een houvast is, meer niet. Zo vind ik de gedachte mooi dat je je eigen god bent. Je straft jezelf, je beloont jezelf.'
@@0IER@@0oFBOFo*H ET IS maandag en op het Spuiplein in Den Haag is een tennisbaan aangelegd. Kinderen spelen de finale van Wimbledon op Straat, een initiatief van de Richard Krajicek Foundation. De ontstaansgeschiedenis is kenmerkend. Toen Krajicek Wimbledon had gewonnen, was de eerste reactie in Den Haag: organiseer een geweldig welkomstfeest. Zelf stond de verrassende winnaar iets anders voor ogen. Hij vertrok naar een bergdorpje in Oostenrijk en wilde zich niet eerder laten zien dan op 13 september. In Nederland moest zijn zegetocht eerst maar eens beklijven. Hij kent Nederland maar al te goed. Geweldig enthousiasme breekt er los, als er iets te vieren valt, maar ongenadig is de kritiek als de beslissende bal uit zicht verdwijnt. Hij was benieuwd hoe de reactie een maand later zou zijn.
Den Haag bleek hem niet vergeten. Krajicek kreeg alsnog de inhuldiging die hem toekwam. Maar hij liet zich ook confronteren met een werkelijkheid waarvan hij zich nauwelijks bewust was. Hij gaf een clinic voor TC Breekpunt, een vereniging uit een achterstandswijk, en hij zag van dichtbij dat de behoefte aan sportbeoefening daar absoluut geen invulling kreeg. Hij hoorde dat het deelnemertal bij het jaarlijkse schoolvoetbal-toernooi van tien- naar tweeduizend was teruggelopen. Triest vond hij: al dat sportieve enthousiasme dat geen vorm kon vinden. Met alle denkbare gevolgen van ontwrichting vandien. 'Want je moet tenslotte als kind je energie kwijt.'
Het project begon kleinschalig. Niet meer dan 150 leerlingen van de aangeschreven scholen konden worden geselecteerd. De belangstelling, ook van de gemeente en het bedrijfsleven was overweldigend. Ook al benadrukte Krajicek dat hij naast zijn donaties weinig meer dan goedbedoelde steun kon bieden. 'Ik kom met ideen', zei hij, 'ik heb met de Arthur Ashe Foundation meeegedaan, ik wil graag brainstormen. Veel meer kan ik niet.'
Is het een schuldgevoel, omdat in het tennis zo absurd veel verdiend wordt? Nee, Krajicek schaamt zich geenszins voor zijn miljoenen. Zo werkt het en ook anderen verdienen tenslotte aan hem. 'Het heeft ook te maken met zijn lichtelijk sombere levensinslag. Krajicek is er niet van overtuigd dat hij alles kan. Het doet hem veel plezier als hem complimenten worden gemaakt tijdens al die nevenactiviteiten. Hij vindt zichzelf geen coryfee zoals Becker of Sampras, zijn grote favoriet voor Wimbledon.
Krajicek noemt het zijn eigen charme dat hij de ene keer fabuleus kan winnen en daarna in zichzelf de grootste tegenstander treft. Het tennis heeft een paar supersterren nodig, zoals hij in de persconferentie zegt, maar ook 'incidentele' winnaars. Hij zit er zelf een beetje tussenin, zegt hij.
En laten we het dus niet meer over Roland Garros hebben. Elk woord, daaraan besteed, is n te veel. 'Ik was gewoon niet blij hoe ik speelde, hoe ik rondliep en ik heb eigenlijk geen zin om daar iets aan toe te voegen.'
'Ik ken niemand die een hele dag lang zijn beste dag heeft. En zeker ik heb mijn inzinkingen. Ik loop niet altijd lachend rond. Of met het idee: ik ben een voorbeeld, ik moet ht voorbeeld zijn.' Krajicek zoekt de ongedwongenheid die hij eigenlijk niet heeft meegekregen. Wat hij het afgelopen jaar heeft ontdekt, misschien wel onbewust, is dat hij ook iets anders kan dan tennissen. Tijdens de internationale telefonische persconferentie bleef hij trouwens geheel in stijl: het grote verschil wat hem zelf betreft was dat zijn return op gras zo veel beter is geworden. Een platitude maar de toehoorders in Chicago en Sint Petersburg zegden hem dank.
Toch hadden ze beter naar Den Haag of Rosmalen kunnen komen. Indringende clich-vraag:
'Hoe lang denk je het nog vol te kunnen houden?'
Krajiceks antwoord: 'Hoe bedoel je, het leven?'
Hij heeft die twee polen in zich, de half filosofische, ironische kant die hem soms verwijdert van zijn begaafdheid en de concrete wetenschap dat hij als grastennisser eigenlijk iedereen kan verslaan.
'Afgelopen jaar ben ik emotioneel door verschillende fases gegaan. Eerst was er het ongeloof. Ik zat toen bewust in de Oostenrijkse bergen. Toen ik daarna de baan weer opkwam, miste ik de motivatie. Je treft dan iemand die er wel vol voor gaat en je verliest. Dan moet je dus gaan terugvechten. Dat is misschien wel het moeilijkste. In je hoofd dus.
'De reactie van het publiek doet me niet echt veel. Ik werd in Haarlem bij de Davis Cup uitgefloten. Het Nederlandse publiek is zoals het is en zoals het altijd zal blijven. Overdreven enthousiasme bij succes en overdreven kritiek bij een tegenvaller. Ik kan er niet mee zitten, Nederland is een mooi land. 'Goed georganiseerd, hyginisch, fijn om te wonen. Ik verheug me erop om terug te komen. Maar het zal wel een jaar duren. Pas deze week wordt begonnen met de bouw van ons huis in Muiderberg.'
Krajicek komt binnenkort terug uit het belastingwalhalla Monaco waar hij een appartementje beheert. 'Financieel kun je beter Duitser of Engelsman zijn dan Nederlandse tennisser. Maar het is fijn, zo'n land,' zegt hij. En toch ontvluchtte hij dat land na zijn Wimbledon-zege subiet: 'Het eerste wat ik deed was niet naar Nederland gaan. Ik heb een andere persoonlijkheid dan Becker. Maar het heeft ook te maken met de markt. Stel je eens voor dat Becker er niet meer is. Een groot deel van de tennisinkomsten wordt toch uit Duitsland gehaald. Becker en Sampras hebben vaker Wimbledon gewonnen, zij zullen niet de kritiek krijgen dat ze toevallig tien dagen lang goed hebben gespeeld. Misschien word ik pas echt serieus genomen als ik Wimbledon voor de tweede keer win.'
Krajicek houdt een ukkie in de armen. Nog altijd is die verlegenheid niet weg uit zijn ogen en houding. Later vraagt een opgeschoten jongen wie zijn vervelendste tegenstanders zijn. Krajicek noemt Jim Courier, van wie hij slechts een keer heeft kunnen winnen, n Andre Agassi. Tegen Agassi verspeelde hij twee jaar geleden een matchpoint. Graag zou hij nog eens revanche nemen.
Krajicek: 'Die clinics, het is echt iets wat ik wil. Ik voel me verplicht eraan mee te werken. Omdat ik het gevoel heb iets te kunnen bereiken. De vraag of ik het als een maatschappelijke verplichting voel is onzin. Ik denk dat er iets te bereiken valt. En ik ben er trots op dat op deze plek, in het centrum van Den Haag, die kinderen kunnen tennissen. Ik was als Hagenaar vroeger een beetje blind voor andere buurten. Ik kreeg de kans om te tennissen. Nu ik wat meer ertussen sta, ook door die stichting, ontstaat een heel ander perspectief.'

Foto
	Richard Krajicek in actie in Rosmalen. FOTO'S GUUS DUBBELMAN - DE VOLKSKRANT


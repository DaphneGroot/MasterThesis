Ferry Corsten.
Ferry Corsten (Rotterdam, 4 december 1973) is een Nederlands trance-dj. Net als zijn landgenoten Tiësto en Armin van Buuren hoort hij tot de wereldtop. Naast zijn eigen werk, werkte Corsten samen met Vincent de Moor als Veracocha en met Tiësto als Gouryella. Corsten woont op dit moment in Capelle aan den IJssel.
In 2005 heeft Corsten de Marco Borsato-ballade "De Bestemming" geremixt. Deze trance-remix is of was alleen als bonustrack verkrijgbaar op de Muziek10Daagse 2005 cd.
In 2009 werd Corsten verkozen tot de 7de beste dj van het jaar. In 2010 zakte hij naar plaats 9.
Ferry Corsten is ook elke donderdag te horen op Fresh FM met zijn programma "Corsten's Countdown".
1989–1999: Hoe het begon.
Ferry Corsten is als muzikant officieel aan het werk gegaan toen hij 27 was. Als tiener luisterde hij naar zijn vaders platenspeler en spaarde geld om zijn eerste synthesizer te kopen door auto’s te wassen en mixen van nummers aan kinderen in de buurt te verkopen. Later begon hij met optreden met een vriend. Op 17-jarige leeftijd (in 1991) bracht hij met zijn vriend Robert Smit zijn eerste plaat uit, genaamd "The Spirit of Adventure", onder het Hithouse-label. Later bracht hij eigen producties uit terwijl hij opgroeide in Rotterdam in de jaren 90. Hij produceerde onder andere breakbeat, Drum 'n Bass en gabbertracks onder aliassen als 'Scum', 'Sons of Aliens', wat later veranderde in clubhouse en trancemuziek. De eerste single om een positie in de hitlijsten te bereiken was "Don't Be Afraid" onder de alias Moonman. Dit was de aanleiding om ook componist te worden. In 1997 hebben Corsten en zijn (muziek)partner Robert Smit een dancelabel opgericht (Tsunami) met het dancegenootschap Purple Eye Entertainment bijvoorbeeld. Deze combinatie maakte het ontstaan van een ander label mogelijk: Polar State.
1999–2004: De weg naar bekendheid.
In februari 1999 kwam Corstens tweede soloproject, System F, uitgebracht onder het label Tsunami samen met het album Out of the Blue. De gelijknamige track werd een hit over de hele wereld en haalde een top 20-positie in de United Kingdom single chart. De volgende single "Cry", haalde eveneens de top 20 in de UK.
Zijn groeiende populariteit einde jaren 90 leidde tot samenwerking met veel bekende dj's en muzikanten zoals Tiësto (Gouryella, Vimana), Vincent de Moor (Veracocha), and Robert Smit (Starparty). Het nummer "Gouryella" door Gouryella werd uitgebracht in mei en werd nummer 15 in de UK Singles Top 75 en behaalde nog verschillende goede posities over de hele wereld. De volgende single werd "Walhalla". In 1999 was Corsten geselecteerd als producent van het jaar bij de Ericsson Music Awards in London. In september 2000 kwam de derde Gouryella-single uit, "Tenshi". In 2000 heeft Corsten ook William Orbits "Adagio for Strings" geremixt, evenals "New Year's Day" van U2. Zijn remix van Barbers "Adagio For Strings" kreeg een prijs bij Dancestar 2000 Awards. De Ministry of Sound-dancecompilatieserie Trance Nation werd een van de bestverkochte dancecompilaties in het Verenigd Koninkrijk en kreeg platina. In 2000 kreeg Corsten in Nederland een Silver Harp voor zijn bijzondere inbreng in de Nederlandse dancemuziek.
In 2001 produceerde en draaide hij live de Dance Valley Anthem. Dit werd het meest verkochte anthem van Dance Valley, het grootste dance evenement van Nederland (80 000 bezoekers).
In 2002 deed Corsten remixprojecten van nummers van de Japanse superster Ayumi Hamasaki. Hij was medeproducent van het album "Connected", waarvan het hoge aantal van vier miljoen exemplaren werd verkocht.
Ferry Corsten is de artiest van elektronische dance met het grootste aantal dancesingles in de Britse hitlijsten. Op het moment heeft hij 10 gouden singles, waaronder zijn 1999 remix van "Madagascar", "Out of the Blue" als alias System F, beide "Gouryella" en "Walhalla" in 1999, "Cry" in 2000 en de "Dance Valley Theme" in 2001 met "Exhale" (2002) wat zijn laatste was als System F met Armin van Buuren. In 2003-2004 bracht hij de gouden singles "Punk" en "Rock Your Body Rock" uit, die tevens een ander geluid van Corsten lieten horen.
In 2003 lanceerde hij zijn eerste album als Ferry Corsten 'Right of Way', in de Heineken Musical Hall met 4.500 bezoekers tijdens zijn 8 uur durende set. De videoclip van het nummer werd genomineerd bij de TMF en de Nederlandse MTV Awards. Uit het album kwamen 3 singles voort. "Rock Your Body, Rock" werd door BG Magazine in Nederland uitgeroepen tot de grootste hit.
In 2004 produceerde en draaide Corsten live de single "Everything Goes" voor de TMF Awards.
2005–2007: L.E.F..
In 2005 richtte Corsten zijn eigen platenlabel op, Flashover Recordings, en hij bracht wereldwijd zijn tweede artiestenalbum 'L.E.F.' uit.
Zijn nummer "Fire" werd genomineerd in de beste trancevideocategorie bij de 2006 Trance Awards.
In de DJ MAG Top 100 stond Corsten op plaats 5 in 2005 en op plaats 6 in 2006.
In september 2006 trad hij op bij een concert in El Salvador.
In 2006 bracht hij de single 'Junk' uit met vocalen van Guru (Gangstarr) – top 20 in Nederland.
2006 was ook het jaar van de Road to Voodoo Bus Tour: 20 staten, 27 steden in 5 weken.
Op 18 april 2007 was Corsten rechtstreeks te horen in meer dan 130 landen op WorldSpace Satellite Radio en XM Satellite Radio, AOL en Direct TV. Op 4 juli 2007 kwam hij met zijn radioprogramma "Corsten's Countdown".
In 2007 bracht Corsten de single "Beautiful" uit en de single "The Race" (Brain Box).
Ook verscheen een nieuwe mixcompilatie Passport United States of America.
Ook in 2007 was de succesvolle eerste editie van Full on Ferry Concert Ahoy' Stadium Rotterdam (capaciteit: 12.000) en hij produceerde de eerste officiële anthem voor Bavaria City Racing in 2007, een Formule 1-demonstratie in het centrum van Rotterdam met meer dan 500.000 bezoekers. De officiële opening van het evenement werd verricht door Corsten en de Nederlandse minister-president Jan Peter Balkenende.
Corsten werd in augustus 2007 de King of Crossover genoemd in een interview op de Britse clubbingwebsite HarderFaster.net, waar ze zijn L.E.F. (Loud Electronic Ferocious)-stijl bespraken, wat sommigen als een nieuwe richting in de dancemuziek beschouwden. Corsten omschrijft het als "everything from electro house, trance and techno".
2008–2009: Twice In A Blue Moon.
Corstens derde album, 'Twice In A Blue Moon', dat zijn debuut maakte bij de tweede editie van het evenement Full on Ferry in Ahoy Rotterdam, kwam uit op 1 november 2008. De eerste single van het album, "Radio Crash", werd gedraaid door Tiësto, Armin van Buuren, Paul van Dyk, Above & Beyond en nog veel meer dj's wereldwijd. De plaat werd een grote hit in clubs over de hele wereld en gaf Corsten een goede start in het promoten van zijn nieuwe album. Hij bracht in maart 2008 zijn single uit, "Into The Dark" met Howard Jones. In 2008 werd Corsten ook de eerste dj die Ambassador of Freedom werd genoemd door de Dutch Liberation Day Comity.
2009-2011: Twice In A Blue Moon (Remix Edition) en Once Upon A Night Vol. 1 & 2.
Corsten kwam met een remixeditie van "Twice In A Blue Moon". Het bevat remixes van Rafael Frost, Lange, Ummet Ozcan, Markus Schulz en nog veel meer.
De landen die hij tijdens "Twice In A Blue Moon: The Experience" bezocht, waren Australië, VS, Roemenië, Brazilië en Libanon met de debuutshow op 29 mei in Mallaca, Maleisië.
Dit jaar was de derde editie van Full on Ferry – Th Masquerade op 17 oktober 2009 in Ahoy Rotterdam.
In 2009 bracht Corsten ook twee singles uit: "We Belong’" van het album "Twice in A Blue Moon" (verschenen op 25 mei 2009) en "Made of Love" van het album "Twice In A Blue Moon" (verschenen op 14 februari 2009).
Hij bracht tevens een dvd uit: "Ferry Corsten – Backstage".
Er waren in 2010 twee applicaties beschikbaar: "Cue Play DJ" en "Pulse".
In 2010 mixte Corsten ook de "BBC Radio 1 Essential Mix" en het album "FC Systems F – Champions" kwam uit in februari.
Corsten bracht zijn album "Once Upon A Night" uit op 30 maart 2010 en hij begon aan zijn tournee "Once Upon A Night: The Experience". Het album werd meteen een nummer 1-hit op iTunes in de VS.
Na het uitbrengen van Vol. 1, bracht hij ook Once Upon A Night Vol. 2 uit op 1 oktober. Zijn tournee startte op 17 september.
Corstens radioprogramma, "Corsten's Countdown", is in ruim 30 landen te beluisteren.
2012: WKND.
Op 24 februari 2012 verscheen Corstens vierde studioalbum, "WKND". De previews van enkele tracks werden op 8 februari 2012 beschikbaar gesteld op YouTube. Van het album zijn tot nu toe 4 tracks als single uitgebracht: "Feel It!", "Brute" met Armin van Buuren, "Ain't No Stoppin' " met Ben Hague en "Live Forever" met Aruna.
Pseudoniemen.
Corsten heeft in het verleden onder veel verschillende namen opgetreden, alleen of met anderen.
Aliassen.
"A Jolly Good Fellow, Albion, Bypass, Cyber F, Eon, Exiter, Ferr, Firmly Underground, F Massive, Free Inside, Kinky Toys, Lunalife, Moonman, Pulp Victim, Raya Shaku, Riptide, Sidewalk, Sidewinder, Skywalker, System F, Tellurians, The Nutter"
Onderdeel van.
"Discodroids (met Peter Nyborn), FB (met Benny Benassi), Gouryella (met Tiësto), Veracocha (met Vincent de Moor), Vimana (met Tiësto), System F 2010 (met Tiësto), New World Punx (met Markus Schulz) en Roef (met Robert Smit)"

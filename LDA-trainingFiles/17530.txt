 HOEK LOOS ZIET OOK HOGERE WINST IN H2 1996. 
 AMSTERDAM, 28 aug (Reuter) - Industriele gassen-leverancier Hoek Loos zei op woensdag dat het over de tweede helft van 1996 een hogere winst verwacht dan in dezelfde periode in 1995. 
 "Gezien de ontwikkeling over het eerste halfjaar en de vooruitzichten voor de komende maanden, verwachten wij dat ook over het tweede halfjaar een hogere winst dan vorig jaar gerealiseerd zal worden", aldus het bedrijf in het halfjaarbericht. 
 "Alle bedrijfsonderdelen hebben aan de stijging van de winst bijgedragen", zei Hoek Loos. 
 De omzet liep terug tot 273,6 miljoen van 290,3 miljoen in de eerste helft van 1995 als gevolg van het feit dat de medische apparatuur-activiteiten per 1 juli 1995 zijn afgestoten. 
 Exclusief medische apparatuur was een omzetstijging te zien van negen procent. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

	Lazio-preses Zoff neemt taak over van ontslagen coach
	Reuter
ROME
De Italiaanse voetbalclub Lazio Roma heeft coach Zdenek Zeman ontslagen. Lazio's voorzitter Dino Zoff neemt de training weer ter hand. Hij vervangt de Tsjech tot het eind van dit seizoen.
Zondag verloor Lazio thuis met
2-1 van Bologna. Het was de tweede nederlaag op rij in eigen stadion. Lazio bezet de twaalfde plaats in de competitie en werd al uitgeschakeld in de Italiaanse beker en in de UEFA Cup. Zoff (54) was lange tijd doelman van Juventus en keeper van het nationale team. De preses verdedigde het doel in 1982 toen Italië de wereldtitel pakte. Hij was aanvoerder van dat team.
Zoff, die ook Juventus trainde, coachte Lazio al eens, tussen 1990 en 1994. Zeman volgde hem toen op, Zoff werd voorzitter. Zeman is de vijfde coach die dit seizoen in Italië voortijdig ontslag krijgt. Eerder moesten Galeone (Perugia), Perez (Cagliari), Lucescu (Reggiana) en Tabarez (AC Milan) vertrekken.



	Geding om schilderij masturberende docent
	ANP
GRONINGEN
Een docent van de Groninger kunstacademie Minerva, die door een leerling mastuberend op een schilderij is afgebeeld, heeft een kort geding tegen de student aangespannen. De docent wil dat het kunstwerk niet meer wordt getoond en eist een voorschot op een schadevergoeding van 2500 gulden.
Zijn advocaat, mr. T. Knoop, zegt dat de schade zit in de aantasting van eer en goede naam van de leraar. Hoe hoog het uiteindeljke bedrag moet worden, is nog niet vastgesteld. De schade kan nog wel oplopen, denkt Knoop.
Het kort geding dient donderdag voor de president van de rechtbank in Groningen. De advocaat heeft de student eerst schriftelijk verzocht om het schilderij niet meer te tonen en 2500 gulden te betalen. Maar de raadsman is niet tevreden met het antwoord. De student zegt dat hij de 2500 gulden niet kan betalen.


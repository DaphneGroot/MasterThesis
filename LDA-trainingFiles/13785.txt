Cagney and Lacey.
Cagney and Lacey was een Amerikaanse politieserie die van 1982 tot 1988 werd uitgezonden op televisie, in Nederland door de VARA.
De serie draaide om twee vrouwelijke politieagenten in New York. De serie had komische momenten, maar kwam ook in opspraak zoals door een aflevering over een bom die in een abortuskliniek ontploft en een aflevering over rassenrellen.
Sharon Gless speelde de rol van Christine Cagney en Tyne Daly de rol van Mary-Beth Lacey.

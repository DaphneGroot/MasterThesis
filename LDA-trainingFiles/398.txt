	Huisarts gedaagd na 'moord' op patiente
	ANP
LEEUWARDEN
Voor de rechtbank in Leeuwarden zal op 25 maart huisarts S. S. uit Sint Nicolaasga terechtstaan wegens moord. De arts gaf vorig jaar april een 72-jarige bewoonster in het tehuis Doniahiem een dodelijke injectie.
De vrouw, die ongeneeslijk ziek was, had daar niet om gevraagd en er bestond ook geen schriftelijk verzoek. Daarna liet de arts haar alleen sterven en vulde hij een valse verklaring in van een 'natuurlijke dood'. Doordat directeur J. Veenstra van het tehuis argwaan kreeg, kwam de zaak aan het licht. S. heeft zijn praktijk stopgezet.


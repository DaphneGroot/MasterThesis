S-Bahn.
De m 426 worden veel gebruikt in S-Bahnnetwerken in Duitsland
De S-Bahn is de Duitse afkorting van zowel "Stadtschnellbahn" of "Schnellbahn" als van voor "Stadtbahn".
Een Stadtbahn wordt in Nederland tegenwoordig "lightrail" genoemd, voorheen ook wel "sneltram". Voorbeelden zijn "Randstadrail" in en rond Rotterdam en Den Haag, en de "Nieuwegeinlijn" en "Uithoflijn" in Utrecht. De Stadtbahn of lightrail neemt een middenpositie in tussen tram en metro en rijdt in principe op vrijliggend spoor, dus niet op straatspoor zoals dat bij trams gebruikelijk is.
Een Stadtschnellbahn of Schnellbahn is een stadsspoorlijn, vergelijkbaar met de vroegere Zoetermeer stadslijn, de Hoekse lijn en de Hofpleinlijn in de tijd dat deze lijnen nog als spoorlijn werden geëxploiteerd. Deze lijnen zijn later omgebouwd naar lightrail en zijn nu onderdeel van Randstadrail.
De S-Bahn in Berlijn gebruikt 800 volt gelijkstroom en wordt gevoed via een derde rail (stroomafname aan de onderzijde). De Berlijnse en Hamburgse S-Bahnen zijn de enige in Duitsland die via een derde rail worden gevoed. Alle andere S-Bahnnetwerken worden gevoed via een bovenleiding). In Karlsruhe rijdt de S-Bhan ook over hoofdsporen, in de stad wordt er op tramsporen gereden.
Geschiedenis.
De S-Bahn van Berlijn is de oudste S-Bahn van Duitsland. Al in 1882 werd er een stadsnet geëxploiteerd met stoomtractie. In 1924 is begonnen met de elektrificatie. Sinds 1 december 1930 wordt het netwerk 'S-Bahn' genoemd. Toen werd ook het nog bestaande S-logo ingevoerd.
Duitsland.
Baureihe 481 van de Berlijnse S-Bahn
In de planningsfase bevindt zich de S-Bahn van Augsburg.
Oostenrijk.
In Oostenrijk zijn er S-Bahnnetwerken in Salzburg, Karinthië en Wenen. Netwerken voor Graz, Linz en Innsbruck bevinden zich in de planningsfase.
De Weense S-Bahn rijdt sinds 17 januari 1962 tussen Floridsdorf (in het noorden van de stad) en Meidling (in het zuiden) en van Floridsdorf naar de omliggende plaatsen Gänserndorf en Stockerau. In de jaren die daarop volgden werd het aantal lijnen uitgebreid. Sinds 1984 geldt in de gehele agglomeratie Wenen één tariefsysteem. Hierdoor is het combineren van U-Bahn, S-Bahn, tram, bus en trein eenvoudiger. Sinds die tijd vallen ook de ÖBB-treinen op de "Westbahn" (richting Purkersdorf en Preßbaum) en de "Preßburger Bahn" (richting Wolfsthal, oorspronkelijk tot Bratislava) onder de S-Bahn.
De S-Bahn van Salzburg werd geopend in 2004 en telt vijf lijnen. Het netwerk wordt nog steeds uitgebouwd. De exploitatie gebeurt door drie maatschappijen: de Oostenrijkse spoorwegen (ÖBB), de Berchtesgadener Land Bahn en de Salzburger Lokalbahn.
De S-Bahn van Karinthië is een netwerk die de deelstaat Karinthië bedient, en niet binnen een stad blijft.
Zwitserland.
In Zwitserland is een groot deel van de stoptreindiensten binnen S-Bahnnetwerken gekomen. De S-Bahndiensten worden voornamelijk geëxploiteerd door de Schweizerische Bundesbahnen (SBB), maar een deel van de S-Bahn van Bern ook door de BLS.
Tsjechië.
In Tsjechië bestaan twee S-Bahnnetwerken, die 'Esko' worden genoemd.

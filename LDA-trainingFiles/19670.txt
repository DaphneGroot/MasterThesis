Kourou.
Kourou is een Franse gemeente in het departement Frans-Guyana, ongeveer 40 km ten noordwesten van de hoofdstad Cayenne.
Kourou is vooral bekend doordat het grootste deel van de lanceerbasis Centre Spatial Guyanais (CSG) zich hier bevindt, en de Europese Ruimtevaartorganisatie ESA al haar ruimtevluchten lanceert vanaf deze lanceerbasis. Het CSG bevindt zich net buiten de stad. Kourou was voor zijn ruimtevaartperiode vooral bekend wegens de nabijgelegen strafkolonie Duivelseiland. Tussen Kourou en Sinnamary bevindt zicht het Domaine Experimental Paracou, een onderzoeksconcessie met regenwoud en enkele plantages.
In Kourou werden onderhandelingen gevoerd om een einde te maken aan de Binnenlandse Oorlog die tijdens de jaren tachtig in Suriname woedde. De onderhandelingen, onder voorzitterschap van Romeo van Russel, resulteerden in een vredesakkoord dat in maart 1991 te Kourou werd getekend.

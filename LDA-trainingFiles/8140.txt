Gedeputeerde Staten.
De Gedeputeerde Staten (GS) zijn een Nederlands bestuursorgaan. De GS vormen het dagelijks bestuur van een provincie. Ze zijn vergelijkbaar met de Belgische deputatie.
De leden, gedeputeerden, worden gekozen door de Provinciale Staten voor een periode van vier jaar. Iedere gedeputeerde heeft zijn/haar eigen taakgebied(en). De Gedeputeerde Staten worden voorgezeten door de Commissaris van de Koning. Sinds de invoering van de Wet dualisering provinciebestuur (2003) zijn gedeputeerden geen lid meer van de Provinciale Staten, hetgeen zij daarvóór wel waren.

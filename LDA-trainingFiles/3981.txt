	Hectische dans met te veel beweging in te groot pakhuis
	Kopfsprung. Choreografie: Diane Elshout en Frank Hndeler. Muziek: Lucid Terror (Yens & Yens, Henry van Zanten). 23/8 Vrieshuis Amerika, Amsterdam. t/m 29 aug en 2 t/m 6 sept.
Diane Elshout en Frank Hndeler vonden het tijd voor een grote productie nu ze met hun duetten E.D.G.E. en Skintrade zoveel succes hadden gescoord. De vijfde verdieping van het leegstaande Vrieshuis Amerika leek de ideale plek voor een ruimer, en ook breder opgezet groepslocatiestuk. Die grote, desolate betonnen ruimte mag voor de ruggen van de dansers niet optimaal zijn, maar prikkelt wl de verbeelding.
Het muzikantencollectief Yens & Yens ontwierp voor Kopfsprung nieuwe instrumenten, futuristische harpen, elektrisch versterkt, met stalen snaren die kunnen klinken als donder en bliksem. Performer Henry van Zanten vult deze instrumenten aan met zijn sonore stemgeluid. Soms boeit dat, wanneer hij een rauwe, net onder de zuivere toon hangende stem van een flamencozanger nabootst. Maar vaker is zijn optreden stuitend vanwege schaamteloos exhibitionisme. Zijn rol in Kopfsprung kun je nog het beste zien als die van nar. In de gedaante van een clochard dan. Peuken rokend op een bankje, mompelt hij quasi filosofische teksten: memory is a strange thing, en nog zo wat.
Danseres Janine Dijkmeijer vormt onbedoeld het tegenbeeld. Met een flonkerende kroon op haar hoofd en haar bijna blote bovenlijf heeft zij de betoverende verschijning van de nimf uit Mallarm's gedicht over een dagdroom op een zwoele namiddag in een zomers bos. Haar muzikale thema is niet dat van Claude Debussy, maar zacht rinkelend glas. Deze nimf is schuw, en ongrijpbaar als een vlinder. Tot een jongeling (de danser Clive Crawford) haar weet te lokken. Wanneer hij haar een ronde spiegel als een vijver voorzet, is ze zo geboeid door haar spiegelbeeld dat hij haar kan vangen en meevoeren in een duet.
Deze poeische scne voelt als een oase in een tamelijk hectische dansvoorstelling. Kopfsprung lijkt wel vanuit losse scnes bedacht en voelt weinig coherent aan. Hoewel de dansdelen heel keurig zijn opgebouwd uit soli, duetten, trio's tot aan een finale met negen dansers. Dat geeft structuur aan het geheel en werkt, net als het wisselend boeiende en afstotende optreden van Van Zanten als bindmiddel.
Toch is niet alles zo indringend, wat ook komt doordat de ruimte zo groot is dat sommige eenmansacties verloren gaan. Ook gebeurt er (te) veel op eenzelfde moment. Uit een ooghoek zie je buiten het raam iemand zweven, maar elders trekt een danser die met flessen in de weer is de aandacht. De ene handeling ontkracht de andere en al die suggestieve beelden, waarbij ook film is gebruikt, vallen uiteen.
Losse delen boeien wel, bijvoorbeeld die prachtig gedanste soli waarin je de krachtige danstaal van Elshout herkent, met van die spiraalvormige bewegingen en patronen. Zelfs op je stoel maakt de aanblik daarvan plaatsvervangend de sensatie van dansen voelbaar. In die pure dans ligt - vooralsnog - de kracht van dit duo, meer dan in het regisseren van visueel getint danstheater.
Isabella Lanz


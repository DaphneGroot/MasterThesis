 BELEGGINGSFONDSEN KEMPEN BOEKEN HOGER RESULTAAT. 
 AMSTERDAM, 10 feb (Reuter) - De beleggingsfondsen Orange Fund, Tolsteeg, het Zonnespectrum en het ongenoteerde Zonnewijser hebben over 1996 een hoger resultaat behaald, aldus beheerder Kempen Capital Management NV. 
 Het Orange Fund boekte een beleggingsresultaat voor aandeelhouders van 46,8 procent. Deze stijging was inclusief het in 1996 uitgekeerde dividend van 0,40 gulden per aandeel. 
 Tolsteeg realiseerde een positief beleggingsresultaat per aandeel van 56,2 procent. 
 Het Zonnespectrum boekte een beleggingsresultaat van 8,1 procent. 
 De Zonnewijser boekte een beleggingsresultaat van 6,6 procent. 
 De Zonnewijser belegt haar vermogen in 5-procent belangen in Nederlandse ondernemingen. 
 Tolsteeg en Orange Fund beleggen in kleine en middelgrote Nederlandse ondernemingen. 
 Het Zonnespectrum is een obligatiegroeifonds dat haar vermogen voornamelijk belegt in obligaties in guldens of Duitse marken. 
 - Redactie Amsterdam +020 - 504 5000. 
 (c) Reuters Limited 1997. 

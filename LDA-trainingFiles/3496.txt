	Close op de schede
	DE KADRERING is schokkerig, de montage rommelig, met de belichting is het soms ook niet helemaal ok. Ed van der Elsken maakt geen nieuwe take als iets niet deugt, maar corrigeert al doende. Hij heeft een mooie stem, maar spreekt geen commentaarteksten, dat is hem te banaal. Hij mompelt in zichzelf, ouwehoert, richt zich tot de kijker, daagt uit - wie niet meewerkt kan een kat krijgen, 'stuk sjagrijn' zegt hij tegen een meisje dat zich kwaad van zijn zoomlens keert.
Hij zondigt tegen alle wetten en maakt het fuck you-teken sneller dan de jongens die op hem afkomen omdat ze kwaad zijn dat ze gefilmd worden. Hij heeft ze al ingepakt voor ze tot koken konden komen. Er staat niets tussen hem en zijn onderwerp - geen barrire van twijfel, angst of voorbehoud. Zijn cinma vrit komt niet uit zijn hoofd, maar uit zijn buik.
'Ik bezing het leven', zegt hij in een van zijn films. 'Maar dan wel alles - liefde, moed, schoonheid, woede, bloed, zweet en tranen.' Hij maakt 'bloedserieuze dingen, maar ook veel lach en plezierwerk', vindt dat dan kennelijk te Fred Hach-achtig en vervolgt, met een grijns, dat hij ook met genoegen tupamaro's filmt 'die dicators de darmen uit hun lijf rukken'.
Ed van der Elsken overleed in 1990. Hij was toen druk bezig met de voorbereiding van een retrospectieve tentoonstelling en een boek, zijn levenswerk als fotograaf Once upon a time. De tijd, en de dood, haalde hem in. Tentoonstelling en boek kwamen een jaar later. Maar postuum verraste hij iedereen weer met een film over zijn laatste dagen, Bye, de epiloog van een stervende levenszoeker. De film begint met ontzetting. 'Ik brul, ik loei, ik jank van ellende.' Maar eindigt in een heel andere toon - wiser geworden maar niet sadder. Hij vertelt van zijn pijn en wanhoop, maar laat de camera zwenken naar een zwaan met vier donsdreumesjes in de sloot naast het huis.
Ed van der Elskens fotowerk was dit jaar uitgekozen voor de Documenta in Kassel, er verscheen nog een fotoboek, waar hij die laatste levensdagen ook nog aan gewerkt had, over Hong Kong. Nu, tijdens het International Documentary Filmfestival Amsterdam, wordt hij - voor het eerst - geerd met zijn filmwerk. In het Amsterdams Historisch Museum is, vormgegeven als de cakewalk die hij in de jaren vijftig op de kermissen van de Nieuwmarkt filmde, een combinatie te zien van zijn foto's en films. De IDFA programmeert in het Nederlands Filmmuseum in zeven afleveringen een keuze uit zijn films.
Het eerbetoon wordt begeleid door een essaybundel, waarin zijn plaats wordt bepaald in het wereldfront van de straatfotografie en de cinma vrit, LEVE IK! getiteld, maar de lawaaititel is geen poging Jan Cremers overbiddelijke bestseller alsnog in te halen. Die bronskreet was er eerder, Ed van der Elsken vond hem in 1958, in kinderhandschrift geschilderd op de muur van een bejaardenhuis.
In zijn fotowerk wordt hij erkend als de straatfotograaf pur sang, de portrettist van het volle leven. In zijn films is het niet anders. Het draait daar alleen, en nog exploderender, ook om hemzelf. Er zit geen enkele terughoudendheid in zijn films, er is geen afstand tussen hem en het leven, tussen camera en onderwerp. Zijn foto's zijn, met n oogopslag, als de zijne te herkennen. Met zijn films is het net zo. Ze zijn zo intiem en op de huid, zo energiek en vitaal als zijn foto's - als hijzelf. Hij zoog het leven op, niet gefascineerd door het begrip leven - maar door de ware werkelijkheid van bloed, zweet en tranen, uitdagen en afwijzen, vrijen, neuken, geboorte en dood.
Al die films kreunen van seksualiteit, paringsdrift, bronstigheid. Hij fotografeerde en filmde zichzelf, naakt in dubbelportret, met zijn vrouwen en vriendinnen. Er kan hem geen mooie vrouw passeren of, zoom, hij schiet een hooggehakt been, zoom, een schommelend truitje, zoom, de welving van een dij in een kokerrok. Steeds weer filmde hij geboortes, bij zijn eigen vrouwen en bij vriendinnen, en - helemaal los van schroom en consideratie - close op de schede, bloederig en slijmerig, bij paarden, schapen en koeien in de wei.
Zijn filmwerk begint, zwart-wit en zonder geluid, vroeg in de jaren vijftig. Hij legt het oude Waterlooplein vast, zijn camera volgt ravottende kinderen, autoslopers, zoomt in op een eenbenige straatmuzikant of een moeilijk trekkebenende oude man die een zakje briketten naar huis draagt.
De pozie van de straat had hij in Saint Germain des Prs al gevonden, het zou hem nooit meer loslaten - evenmin de pozie van de liefde die ook al uit zijn Parijse reportages barstte. Je ziet hem, van film naar film, groeien. Hij leert niet bij: hij maakt zich los van wetten en traditie, het is een fascinerend proces. Hij werkte als cameraman voor andere filmers, daar is hier niets van te zien en daar gaat het ook niet om, daar zat de hand en het idee van een ander achter. In zijn eerste vrije films, zie je die invloed nog, de school die er heerste.
Karel Appel, componist (1961), die hij maakte in de coulissen van Jan Vrijmans film De werkelijkheid van Karel Appel, is nog traditioneel. Hij filmde de schilder in de geluidsstudio, waar Appel de musique barbare, de oerschreeuw - 'I do not paint, I hit' - opbouwde voor Vrijmans film. Hij legde de twee spraakmakende tentoonstellingen vast, die Willem Sandberg in het Stedelijk Museum maakte, Bewogen Beweging en Dylaby, en is alweer een stapje verder. De camera registreert niet, hij maakte de camera tot deelnemer.
In Rond de wereld met Ed van der Elsken (1960), een collage van hoogtepunten van een wereldreis, komt die oude, van straatliefde, bezielde blik weer boven; evenals zijn kijk op zichzelf - nooit wars van opschepperigheid, een bescheiden borst zal hij nooit worden - en van zijn fascinatie voor de liefde. Hij laat zich trots als een pauw zien in een open Cadillac met automatisch vouwdak en laat de camera de lijnen van zijn geliefde aftasten als zij een bad neemt in een waterval.
Een paar jaar later heeft hij zijn mtier van straatschuimer, zijn hartstocht en stijl tot n gesmeed in Welkom in het leven, lieve kleine (1963). Eigenlijk wil hij de naderende geboorte van zijn zoon Daan Dorus filmen, maar er komt iets heel anders uit: een dubbelportret van zijn buurt - de Amsterdamse Nieuwmarkt, het centrum van de Wallen - en zijn gezin. Het kind komt in een ziekenhuis ter wereld, maar die wereld is de wereld van Ed van der Elsken - vol pooiers, hoeren en vetkuiven op buikschuivers, hun meiden met kapsels als suikerspinnen achterop de duozit - 'geblondeerd vlees', zegt iemand in de film -, knokkende kermisklanten en het muziekkorps van het Leger des Heils dat er braaf doorheen marcheert.
Hij sprong met zijn Leica al zo middenin het leven. Hij had het nu ook met zijn 16 mm Bolex gevonden, en zou het nooit meer loslaten. Hij zag iets, zie je, en wou het 'hebben', bijna zo snel als zijn oog het had gezien. Dat ongeduld over die vertraging tussen blik en daad geeft zijn films dat mooie ritme, de hartklop van de straat.
Het zit in De verliefde camera (1971), maar ook in Avonturen op het land (1980). Hij heeft die oude, rosse buurt de rug toegekeerd en is in een polder achter Edam gaan wonen. Hij legt het leven daar op dezelfde manier vast als hij in de stad deed - de boeren, het land, het vee, de natuur, de jagende wolken boven de polder - met evenveel liefde en evenveel lawaai. Zijn camera baggert door de stront op de veemarkt van Purmerend, ziet de dieren van het land paren, werpen, broeden en baren, zoals hij de jongens en meiden in de stad om elkaar heen had zien draaien.
In Bye (1989), zijn finale, kijkt hij, met zijn vrouw Anneke Hilhorst en hun zoontje, terug op het leven. De film lijkt een - overigens fascinerend - aaneenschakeling van voorgelezen of gesproken medische bulletins. Hij doet nauwkeurig verslag van het verloop van zijn ziekte en de strijd tegen de onverdraaglijke pijn. Stap voor stap, trekt hij in Bye, het scherm van manhaftige gne weg en geeft ons een blik op zijn eindstrijd. Hij filmt hoe hij geopereerd wordt aan zijn prostaat, hoe zijn ballen eraf gaan ('dag jongens, bedankt').
Dat hele oeuvre van zich ongebreideld in het leven storten - altijd zwalkend met de camera tussen de uitersten die hij in zich voelde kloppen, jeugd en aftakeling, vruchtbaarheid en dood - komt samen in Een fotograaf filmt Amsterdam (1982). Het is zijn ode aan zomers Amsterdam. Je ziet wat hij ziet - en je ziet opeens hoe hij als fotograaf altijd werkte - junks, Hells Angels, zoom - een monter meisje, zoom - een jongen met een jack waarop met viltstift gepend staat 'Ik loop af te kicken en ben ziek als de kanker. Maar niemand die het ziet, mijn verdriet'.
Er is een eeuwige discussie rond zijn films te voeren over de grens tussen home movies en cinma vrit. Zijn filmwerk zou zonder lagen en lijnen zijn, maar er zit wel degelijk een gelaagdheid in, al is het een eenvoudig. Het zijn er maar twee eigenlijk: hij en de wereld. Maar hij laat ons tegelijk, en dat is weer een laag, op de manier waarop hij naar die wereld en zichzelf kijkt, zien hoe wij kijken.
Een fotograaf filmt Amsterdam en Bye vormen het tweeluik van zijn leven. Het stadsportret richt zich op de buitenwereld. Het is zijn antwoord op Bert Haanstra's Alleman, alleen laat Van der Elsken het leven zien zoals het is. Het leven is, zegt zijn film, van zichzelf al hilarisch genoeg, mooi, droef en tragisch, gewelddadig en vol liefde. Zijn afscheidsportret richt zich op zijn binnenwereld, zijn (Leve!) ik, maar daarmee ook op dat van ons en die binnenwereld blijkt dan, in dat dubbelbeeld, de spiegel van die buitenwereld te zijn - even hilarisch en vol 'liefde, moed, schoonheid, woede, bloed, zweet en tranen'.
LEVE IK! Ed van der Elsken, Films en foto's. Amsterdams Historisch Museum, 21 november tot en met 4 januari.
De films van Ed van der Elsken: IDFA-Nederlands Filmmuseum, 27 november tot en met 3 december. Essaybundel, uitgeverij Paradox (Edam),  29,50, , videoband, stichting Arcana,  50,-.

Foto
	Links scne uit: 'Bewogen Beweging'. Midden: 'Een fotograaf filmt Amsterdam'. Rechts: 'Karel Appel, componist'. FOTO'S NEDERLANDS FILMMUSEUM; Uit: 'Rond de wereld met Ed van der Elsken'.


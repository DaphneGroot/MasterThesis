Eunice Kennedy Shriver.
Eunice Kennedy Shriver (rechts) met Zurab Tsereteli (links)
Eunice Mary Kennedy Shriver (Brookline (Massachusetts), 10 juli 1921 - Hyannis (Massachusetts), 11 augustus 2009) was een lid van de Kennedy-familie: ze was de dochter van Joseph Kennedy en Rose Fitzgerald Kennedy en een zus van John F. Kennedy. Ze speelde een actieve rol in diens verkiezingscampagne.
In 1953 trouwde ze met Sargent Shriver (1915-2011).
Shriver richtte in 1968 de internationale sportorganisatie Special Olympics op.
Ze was de enige vrouw wier portret al tijdens haar leven op een Amerikaanse munt stond, namelijk op de zilveren dollar die speciaal voor de Special Olympics in 1995 werd uitgegeven.
Haar dochter Maria is getrouwd met acteur Arnold Schwarzenegger, die in 2003 politieke ambities ontplooide als Republikein en gouverneur van CaliforniÃ« werd. Dit terwijl de familie Kennedy wellicht de beroemdste Democraten-familie is.
Eunice Kennedy Shriver leed, net als haar broer John, aan de ziekte van Addison en overleed op 88-jarige leeftijd in een ziekenhuis in Hyannis (Massachusetts).
Onderscheidingen.
In 1993 ontving Shriver de Four Freedoms Award voor vrijwaring van gebrek.

	Leger Burundi vermoordt 126 Hutu's
	Reuter, AFP, AP
BUJUMBURA
Burundese soldaten hebben 126 Hutu-vluchtelingen gedood die probeerden ontsnappen uit een opvangkamp in het noordoosten van het land. Een legerwoordvoerder heeft dit zaterdag bevestigd.
Volgens kolonel Isaie Nibizi zijn inmiddels zeven soldaten gearresteerd in verband met het incident. De soldaten zagen de vluchtelingen aan voor rebellen, aldus Nibizi. Het Burundese leger heeft de moordpartij veroordeeld.
Zeer waarschijnlijk behoorden de gedode Hutu's tot een grote groep vluchtelingen die vrijdag door Tanzaniaanse soldaten Tanzania waren uitgezet, nadat daar in december in het Kitale-vluchtelingenkamp onlusten waren uitgebroken tussen aanhangers van de twee politieke facties van de Hutu-oppositie, de CNDD en Palepahutu.
De nieuws van de moordpartij kwam een dag nadat ooggetuigen het Burundese leger ervan beschuldigden 83 burgers te hebben vermoord bij Rutegama, 65 kilometer ten oosten van Bujumbura.


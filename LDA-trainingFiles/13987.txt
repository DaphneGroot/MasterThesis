Tom Poes.
Tom Poes is een Nederlandse stripfiguur en het hoofdpersonage in de stripreeks de "Bommelsaga" of de "Avonturen van Tom Poes", bedacht door Marten Toonder. Tom Poes is een kleine, witte kat. De naam van de strip werd door Phiny Dick gesuggereerd, een uur voordat Marten naar de Telegraaf moest, toen ze thuiskwam met moorkoppen. Marten vroeg haar ook de strip te schrijven, maar na zes afleveringen gaf ze de opdracht terug. "Het is trouwens jouw verhaal." Tom Poes is volgens Phiny een broertje van haar Miezelientje.
Tom Poes woont al die jaren aan de Zandweg, vlak bij het kasteel aan de Distellaan.
Oorsprong.
Tom Poes maakte zijn debuut in de eerste strip van de stripreeks, "Tom Poes ontdekt het geheim der blauwe aarde". Het verscheen vanaf 16 maart 1941 in het dagblad "Nieuws van de dag". Aanvankelijk betrof het een kinderstrip, voor jeugd vanaf 10 jaar. De eerste zes afleveringen van het eerste verhaal werden geschreven door Phiny Dick, Toonders echtgenote, maar ze zijn van het begin af aan getekend door Toonder zelf.
Enkel in het 153e verhaal, "Het griffoen-ei", speelt Tom Poes geen rol. In het derde verhaal doet het personage heer Bommel zijn intrede en geleidelijk aan neemt hij zelfs de hoofdrol over van Tom Poes
In populaire cultuur.
In 1983 bracht Rob Houwer een lange animatiefilm, "Als je begrijpt wat ik bedoel", uit gebaseerd op de stripreeks "Bommelsaga" of "De avonturen van Tom Poes" waar heer Bommel en Tom Poes de belangrijkste personages zijn.

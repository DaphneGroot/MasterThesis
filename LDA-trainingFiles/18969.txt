Uitkerke.
Uitkerke is een dorp in de Belgische provincie West-Vlaanderen en een deelgemeente van de kustgemeente Blankenberge. Tot 1971 was Uitkerke volledig autonoom en had het dus een gemeentehuis met burgemeester en schepenen. Door de uitgestrektheid van Uitkerke werd de totale oppervlakte van Blankenberge na de fusie gevoelig groter. De dorpskern is gaan aansluiten op de bebouwing van Blankenberge-centrum.
Het nieuw aangelegde Park de Craene vormt een soort groene long in de Uitkerkse dorpskern. Daarnaast hebben de Uitkerkse polders ook nog het natuurdomein Groenwaecke. Dit vogelreservaat bevindt zich op de oude stortplaats van het dorp Uitkerke. Het dorpje heeft een gotische kerk, genoemd naar Sint-Amandus, die herbouwd is in 1892, met de oude toren en een rijke verzameling schilderijen.
Naast de spoorweg Blankenberge-Brugge vindt men ook nog het zogenaamde "Kasteel van Uitkerke" (Kerkstraat 420). De eerste vermelding van de Heren van Uitkerke, inwoners, dateert van 1270. Emmanuel Francis van Croy was de laatste heer van Uitkerke in de periode 1770–1794. Hij bouwde in 1763 het kasteel, dat tweemaal was geruïneerd, opnieuw op in rococostijl.
Het kasteel is gebouwd op een terp en omringd door een gedeeltelijk gedempte walgracht.
Bekende inwoner.
Roeland van Uitkerke, Heer van Hemsrode, Stadhouder van het Graafschap Holland, ridder van de Orde van het Gulden Vlies (?–1442)

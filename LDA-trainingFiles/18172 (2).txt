Niobe.
Niobe is een sterfelijke figuur uit de Griekse mythologie. Ze was de dochter van Tantalos en getrouwd met koning Amphion, een zoon van de god Zeus. Ze schonk hem 14 kinderen, 7 zonen en 7 dochters.
Niobe beval de inwoners van Thebe haar te aanbidden in plaats van de godin Leto, die maar twee kinderen had. Met haar hybris tartte Niobe de goden. Hierop doodden de kinderen van Leto, Apollo en Artemis, Niobes kinderen. Na de aanblik van zijn dode zonen pleegde Amphion zelfmoord.
Niobe zelf vluchtte naar de berg Sipylos in Klein-AziÃ«, waar ze in een steen veranderde. Haar tranen vormden de Achelous, de grootste rivier van Griekenland.
De goden veranderden de inwoners van Thebe in stenen zodat niemand de kinderen van Niobe kon begraven, tot de negende dag na hun dood toen de goden hen zelf begroeven.
Op de berg staat nog steeds een beeld van een vrouwengezicht. De plaatselijke bevolking beweert dat dit het gezicht van Niobe is, al is het waarschijnlijker dat het beeld Cybele voorstelt. Aangezien het water uit de poreuze kalksteen sijpelt lijkt het alsof het beeld huilt.

Bernard Blommers.
Bernardus Johannes (Bernard) Blommers (Den Haag, 30 januari 1845 – aldaar, 12 december 1914) was een Nederlandse kunstschilder. Hij was een van de jongere Nederlandse schilders uit de eerste generatie van de Haagse School.
Biografie.
Bernard Blommers was een leerling van Christoffel Bisschop. Aan de Haagse Academie kreeg hij ook onderricht van Jacob Maris en vooral van Jozef Israëls.
Hij werkte veelal in de omgeving van Scheveningen en Katwijk en in Noord-Brabant.
Hij schilderde ook een stuk van het Panorama Mesdag van Hendrik Willem Mesdag.
Blommers werd begraven te Den Haag op Oud Eik en Duinen.
Schilderstijl.
Hij was vooral genre- en figuurschilder rond het vissers- en strandleven, vaak vergelijkbaar met werk van Isaac Israëls.

Achterhuis (gebouw).
Achterhuis met binnenplaats, tekening uit 1919 van de karikaturist Heinrich Zille
Amsterdam.
In de 18e eeuw, maar soms ook al in de 17e eeuw, werd in Amsterdam achter het huis een extra huis gebouwd, meestal dwars geplaatst. Dit achterhuis is via een gang met daarnaast een binnenplaats verbonden met het voorhuis. Op de hoofdverdieping van het achterhuis ligt de zaal of "sael", een groot vertrek voor representatieve doeleinden. Onder de zaal, op de begane grond, ligt de tuinkamer, die doorgaans als eetkamer diende.
Het beroemdste achterhuis is het achterhuis van Prinsengracht 263, tegenwoordig bekend als Anne Frank Huis. Hier schreef Anne Frank tijdens de Tweede Wereldoorlog haar dagboek.

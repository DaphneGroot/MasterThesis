Ezra (boek).
Het boek Ezra (Hebreeuws: עזרא, "hulp"; Grieks: Ἔσδρας; Latijn: "Esdras") is een van de boeken in de Hebreeuwse Bijbel. "Ezra vormt samen met Nehemia één boek dat in Bijbeluitgaven steeds in tweeën is gesplitst. Het boek Ezra ontleent zijn naam aan de priester Ezra, die de hoofdrol speelt in Ezra 7-10 en in Nehemia 8."
Apocriefen.
Er zijn ook de boeken 3 Ezra (1 Esdras) en 4 Ezra (2 Esdras; 3 Esdras in de Russisch-orthodoxe Kerk). Deze boeken komen wel in de Septuagint voor, maar door zowel katholieken als de meeste protestanten worden ze als apocrief beschouwd. Slechts de Oosters-orthodoxe Kerken en Oriëntaals-orthodoxe Kerken accepteren 3 Ezra als canoniek. 4 Ezra wordt deels als canoniek beschouwd door de Ethiopisch-orthodoxe Kerk; er werd veel uit geciteerd door de kerkvaders, met name door Ambrosius. Verder zijn er nog de Apocalyps van Ezra (pseudepigrafisch) en het Visioen van Ezra (apocrief), die beide gelijkenis vertonen met 4 Ezra. Dit artikel gaat over het canonieke boek Ezra.
Naamgeving.
Esdras B bevat dus Ezra en Nehemia samen. Esdras A en B worden ook wel I en II Esdras genoemd, 3 en 4 Ezra zijn apocriefe boeken.
Auteurschap en ontstaan.
Oorspronkelijk vormde dit boek samen met het boek Nehemia één boek. Christelijke schrijvers in de vierde eeuw begonnen het als twee afzonderlijke werken te beschouwen. Deze zienswijze vond gehoor en heeft ook in de Hebreeuwse Bijbel ingang gevonden.
In de klassieke rabbinale traditie wordt Ezra als de auteur van dit boek beschouwd. Het boek is vermoedelijk eind vijfde eeuw v.Chr. of later ontstaan.
Inhoud.
Gedeelten van het boek zijn in het Aramees (hoofdstuk 4:7-6:18, 7:12-26). "Men neemt met enige waarschijnlijkheid aan dat deze delen zijn van een uitgebreidere geschiedenis van de teruggekeerde gemeenschap."
Relaties met andere boeken.
In het Nieuwe Testament komen geen citaten uit dit boek voor.

Wulveringem.
Wulveringem is een landbouw- en woondorp in de Westhoek (West-Vlaanderen) op de grens van de IJzerpolders en slechts enkele kilometers van Frans-Vlaanderen.
Wulveringem heeft een oppervlakte van 9,37 km2 en telt 336 inwoners (juni 2011). Wulveringem is een deelgemeente van Veurne. Het dorp was een zelfstandige gemeente tot 1971, toen het samen met tweelinggemeente Vinkem werd opgenomen in een nieuwe gemeente Beauvoorde, genoemd naar het gelijknamige waterkasteel. In 1977 werd Wulveringem bij Veurne gevoegd.
Geschiedenis.
Op de Ferrariskaarten uit jaren 1770 is Wulveringem te zien als "Wulveringhem". Het dorp was niet zo veel kleiner dan vandaag. Het centrum telde circa 55 gebouwen, een eind buiten het centrum stonden er nog heel wat grote en kleine boerderijen. Zo'n tien boerderijen waren gedeeltelijk of volledig omringd door een slotgracht. Ook de kerk met kerkhof was bijna volledig door een slotgracht omringd, net als twee boerderijen naast de kerk.
Demografische ontwikkeling.
Bronnen: NIS en Stad Veurne. Opm:1806 t/m 1970=volkstellingen; 2008=inwoneraantal op 14 februari; 2011=inwoneraantal op 14 juni

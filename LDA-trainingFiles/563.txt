	Pilgebruik vorig jaar weer toegenomen na lichte daling
	Van onze verslaggeefster

AMSTERDAM
Het gebruik van de anticonceptiepil is vorig jaar licht toegenomen na een bescheiden afname in 1995. Van de 100 vruchtbare vrouwen in de leeftijd van 16 tot 49 jaar gebruikten er vorig jaar 45 de pil. In 1995 waren het er 43, maar in 1994 waren het er ook 45. Dat blijkt uit de jaarlijkse gezondheidsenquÃªte van het Centraal Bureau voor de Statistiek (CBS) onder negenduizend Nederlanders.
Het pilgebruik neemt al jaren gestaag toe. In 1981 was de pil eerste keus voor 27 van elke 100 vruchtbare vrouwen en in 1990 voor 34 van elke 100 vrouwen. Eind 1995 kwam de moderne pil Marvelon in de publiciteit. De pil vergroot de kans op trombose. Maar een jaar later blijkt het vertrouwen in de veiligheid van de pil te zijn hersteld.
Grote verschuivingen in het gebruik van de gezondheidszorg blijken zich, volgens de cijfers van het CBS, in de jaren negentig niet voor te doen.


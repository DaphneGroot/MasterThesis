Moeskroen.
Moeskroen (Frans: "Mouscron") is een stad en faciliteitengemeente in de Belgische provincie Henegouwen. De stad telt ruim 57.000 inwoners.
Voor de officiële vaststelling van de taalgrens (in 1963) behoorde de stad bij de provincie West-Vlaanderen.
Kernen.
De gemeente Moeskroen telt naast Moeskroen de deelgemeenten Dottenijs ("Dottignies"), Lowingen ("Luingne") en Herzeeuw ("Herseaux"). De stadskern van Moeskroen is vergroeid met de stedelijke kern Tourcoing in Frankrijk, en met de rest van de grootstedelijke agglomeratie van Rijsel ("Lille"). Ook de dorpskern van deelgemeente Lowingen raakt hiermee vergroeid. Herzeeuw, een kilometer verder naar het zuiden, breidt eveneens uit, onder meer naar het Franse Wattrelos. Dottenijs ligt ten oosten, nog enigszins in landelijk gebied.
Het stadscentrum heeft enkele wijken of gehuchten met een eigen parochie. Ten noorden van de stad ligt de La Coquinie, een woonwijk met vooral vrijstaande huizen, nabij het bedrijvengebied van de stad. De wijken in het westen vormen met hun gesloten bebouwing één geheel met het stadscentrum, en sluiten verder aan op de verstedelijking in Frankrijk. In het noordwesten ligt de wijk Risquons-Tout, dat in 1963 bij de vastlegging van de taalgrens werd overgeheveld van het Vlaamse Rekkem naar Moeskroen, dat Waals werd. Net ten westen van het stadscentrum ligt Le Tuquet, tegen de grens met het Franse Tourcoing. In het zuiden ligt de wijk Mont-à-Leux tegen de grens met het Franse Wattrelos. Ook deelgemeente Herzeeuw heeft met Les Ballons en Petit-Audenaerde twee gehuchten tegen de landsgrens aan.
Kaart.
Moeskroen, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
Grafmonument van Oste de la Barre, Heer van Moeskroen (ca 1380-1446) en zijn tweede echtgenote, Cecile van Moerkerke (ca 1400-1462) - Sint-Bartholomeuskerk - Erfgoed (1976)
Het stadhuis (1888-1890) - architect René Buyck
Bestuur 2013-2018.
Het bestuur van Moeskroen bestaat uit een coalitie van cdH en MR.
Sport.
Excelsior Moeskroen speelde tussen 1996 en 2009 onafgebroken in de Eerste klasse van het Belgisch voetbal. De club speelde zijn thuiswedstrijden op Le Canonnier (10.571 plaatsen). Door financiële problemen en het tot driemaal toe geven van forfait voor een wedstrijd, verdween de club halverwege het 10 uit Eerste klasse. Men ging samenwerken met RRC Péruwelz uit de lagere nationale reeksen, dat als "Royal Mouscron-Péruwelz" in Moeskroen ging spelen. In januari 2015 veranderde de club haar naam in: "Royal Excel Moeskroen".
Moeskroen heeft ook een handbalclub, HC Mouscron, die tot en met het seizoen 2009/2010 in de Vlaamse liga speelde. Sinds het seizoen 2010/2011 speelt de club in de Promotion Brabant/Hainaut.
Trivia.
De Nederlandse folkband Pater Moeskroen heeft zichzelf genoemd naar deze plaats.

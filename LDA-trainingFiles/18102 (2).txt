Adynaton.
Een adynaton - van het Oudgriekse ἀδύνατον, "onmogelijk", - is een stijlfiguur waarbij iets wat niet mogelijk is op een buitensporige manier wordt beschreven alsof het wel mogelijk was. Hiermee kan bijvoorbeeld een humoristisch effect beoogd zijn, of er wordt een bepaalde wijsheid mee verkondigd.
De "naald" in deze beeldspraak was overdrachtelijk. In de stadmuren van steden in Bijbelse tijden bevond zich naast de grote poort waar de handelaren met hun kamelen doorheen gingen smalle deurtjes. Als na zonsondergang de grote poort gesloten werd, en er dus geen mensen met kamelen en handelswaar de stad binnen konden gaan, kon een gewone reiziger nog altijd door dat kleine deurtje glippen. Dit deurtje werd de "naald" genoemd. Het was dus onmogelijk om een grote kameel door dat deurtje te krijgen.
In feite wordt een situatie die op zich uit reële elementen bestaat tot in het volslagen absurde doorgetrokken.
Gebruik.
De adynaton wordt in vrijwel alle literaire genres gebruikt: in proza (bijvoorbeeld in de surrealistische romans), in poëzie (tijdens de Oudheid al door Vergilius en later in het bijzonder tijdens het dadaïsme) en in drama. Daarnaast komt het verschijnsel ook in de gesproken taal vrij veel voor.
Verwante begrippen.
Een adynaton is altijd een overdrijving. Als stijlfiguur is hij zeer nauw verwant aan de hyperbool; het enige verschil is dat deze laatste stijlfiguur vaak nog wat serieuzer bedoeld is.

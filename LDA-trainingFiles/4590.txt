	Betoverende Bali-boel in Brittens Pagoden
	Britten en Sjostakovitsj. Deutsches Symphonie-Orchester Berlin. Amsterdam, Concertgebouw (4 juni).
De term Holland Festival stond niet op de affiches, maar het leek wel of in het Amsterdamse Concertgebouw de oertijden van het festival even weerkeerden. Sleutelfiguur was Benjamin Britten, de componist die in de edities van de eerste Holland Festivalleider Peter Diamand de rol vervulde van profeet van de moderne-maar-niet-al-te-moderne muziek.
Britten hoorde 48 jaar geleden zijn Spring Symphony in premire gaan onder leiding van Eduard van Beinum. Sinds mensenheugenis niet meer uitgevoerd in Amsterdam, kwam het stuk vorige week opnieuw tot klinken onder Donald Runnicles, in de tiende aflevering van het Britten/Sjostakovitsj-project dat zich dit seizoen heeft afgespeeld in de Grote en de Kleine Zaal. Er was een hoop voor geregeld: vertolkers waren het Rotterdams Philharmonisch, Toonkunstkoren en jongenskoren - en een solistentrio (Alwyn Mellor, Jane Irwin en Nigel Robson) dat meer charme in de stem had dan warmte en uitzinnigheid. Maar dat kan wel bij Britten; de uitvoering had het keurmerk van een festival mogen dragen. Ontdek uw Britten: wat hij in het zesde deeltje van zijn Spring Symphony uithaalt met harp- en houtblazerstonen en een alt (een miniem Mahlerdetail, compleet naar eigen hand gezet), daar zou hij bij wijze van spreken een oeuvre op hebben kunnen grondvesten.
In dezelfde Grote Zaal luidden Vladimir Ashkenazy en het Symphonie-Orchester Berlin woensdag het slot van de serie in met een zwak uitgekraamde Russian funeral van Britten uit 1936.
Veel meer naar Festival rook het bij de aanhef van het onder bewonderaars veelbesproken, maar uiterst zelden uitgevoerde The prince of the Pagodas - de 'sleeping beauty' in het oeuvre van Britten. Het is, in oorsprong, een twee uur durende balletpartituur. Ontstaan tussen 1954 en '56, en genstrumenteerd voor groot orkest, acht slagwerkers, piano en celesta.
Het Concertgebouw had er een forse uitbouw van het podium voor over, maar geen uitbouw van de speeltijd: omdat er ook nog een Sjostakovitsj-symfonie moest klinken, werd volstaan met een zesdelige suite, voor de gelegenheid samengesteld door de Brittenexperts Mervyn Cooke en Donald Mitchell.
De slagwerkers vormen in het markante derde deel een ensemble van malletinstrumenten, piano en celesta. Daar zijn timbres uit te halen die sommige avantgardisten, vermoedelijk onkundig van Brittens voorbeeld, zijn gaan hanteren als 'gamelan', en dat was ook precies wat Britten in gedachten had - nadat hij Bali had bezocht, verrast was door de gamelan, en zich had uitgeput in transcripties.
The prince of the Pagodas, toonzetting van een weinig schokkend scenario over toverende kikkers, edelstenen en een salamander die prins wordt, is het Sesam open u voor Brittens latere werk, waarin vormen van exotiek een gentegreerde rol spelen. Het laat zich niet begrijpen dat de Pagodas-suite die Norman del Mar eerder samenstelde, de complete Baliboel met al haar betovering achterwege laat.
Ashkenazy en zijn musici toonden een goed begrip voor de ritmische complicaties en voor de suggestieve krachten in het samenvloeien van oost en west, met zijn 'gamelan', pizzicati en verre trompetfanfares - geen loze kleurtjes, maar een verbluffend contrapunt.
Er zit meer fraais in de suite: ongehoorde unisoni van strijkers en hoge houtblazers. En wl gehoorde - vermoedelijk aan Bart¢ks Blauwbaard ontleende - harp- en strijkersakkoorden, uitgewerkt op zijn Brittens. Maar de vraag is wat Britten ertoe bewoog om zich tussen zijn geniale bevliegingen door te richten op oubolliger, neo-Tsjaikovskiaanse balletbakens. Zo ruig en consequent als Sjostakovitsj is (zijn Tiende werd door Ashkenazy helaas neergezet met een ruig voorbijgaan aan de noodzaak van een klankbalans), zo weifelend is de indruk die Britten kan maken, als hij bij wijze van spreken van zijn eigen oorspronkelijkheid schrikt, en rustiger vaarwater opzoekt.
Maar als de Britten/Sjostakovitsj-serie van het Concertgebouw en zijn Brittenmentor Donald Mitchell iets heeft uitgewezen, dan is het de onuitputtelijkheid van Brittens fantasie.
Roland de Beer


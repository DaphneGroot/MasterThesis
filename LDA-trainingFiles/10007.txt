Loofboom.
Veel loofbomen verliezen in de herfst hun bladeren
Een loofboom is een term die gebruikt wordt om onderscheid te maken met "naaldbomen", waarbij de bladeren veelal zijn gevormd als naalden of schubben. In tegenstelling tot naaldbomen horen loofbomen tot de "Angiospermae" (bedektzadigen of bloemplanten).
In gematigde klimaatzones verliezen de meeste loofbomen in de herfst hun bladeren (in die periode kunnen ze dan ook geen glucose maken) en overwinteren als kale boom. In de tropische gebieden verliezen sommige soorten loofbomen hun bladeren in de droge tijd. Door het verlies van de bladeren wordt de verdamping sterk beperkt, wat vooral belangrijk is als de bodem bevroren of droog is en de boom daardoor beperkt of helemaal geen water kan opnemen.
Zie ook.
Voor een uitgebreide beschrijving van de boom zie: Boom en Blad.

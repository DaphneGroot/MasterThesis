Sikh.
Een sikh bij de gouden tempel Harmandir Sahib te Amritsar
Een sikh is een navolger van het sikhisme, een monotheïstische religie geïnspireerd door het onderwijs van de tien goeroes, zoals dat is vastgelegd in de Goeroe Granth Sahib, de huidige goeroe en het heilige boek van de sikhs. Er zijn ongeveer 23 miljoen sikhs. De meeste sikhs zijn Punjabi sprekende Punjabi's en wonen in de Indiase staat Punjab. Oud-premier Manmohan Singh van India is een sikh.
Naam en geschiedenis.
Het woord sikh is afgeleid van het Sanskriet woord "shishya", dat discipel of student betekent. In het Punjabi betekent het woord sikh "leren".
Het sikhisme werd gesticht door Goeroe Nanak (1469-1538), die in de Punjab werd geboren.
Kenmerken.
Een sikh is te herkennen aan een tulband, dastar of dastaar genoemd. Omdat een sikh zijn haren op het gehele lichaam niet mag afknippen, wordt het hoofdhaar met deze tulband bijeengehouden. Een gedoopte sikh tooit zich met de "vijf "Kakkaars": "Kesh" (ongeknipt haar), "Kangha" (kam), "Kachha" (korte broek), "Kara" (stalen armband) en "Kirpan" (zwaard).
De sikhs worden geleid door het Shiromani Gurdwara Parbandhak Committee (SGPC), dat gevestigd is in de Harmandir Sahib (voorheen de "Gouden tempel") van Amritsar. Vele sikhs dragen Singh als naam.

	Honderden honden blaffen voor democratie
	Aanhangers van de Servische oppositie paradeerden zondag met hun honden voor de oproerpolitie in Belgrado. Het oppositieblok Zajedno (Samen) had hondenbezitters opgeroepen massaal hun honden uit te laten om het demonstratieverbod te omzeilen. Het hondengeblaf versterkte de gebruikelijke kakofonie van fluitjes, toeters en trommels. Voor een gehoor van twintigduizend demonstranten beschuldigde oppositieleider Vuk Draskovic president Milosevic ervan een burgeroorlog uit te lokken in de provincie Kosovo.

Foto
	FOTO REUTER


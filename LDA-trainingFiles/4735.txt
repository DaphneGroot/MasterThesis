	'Schijndemocratie is beter dan dictatuur' MICHAEL FIELD OVER NATIONALISME EN FUNDAMENTALISME IN MIDDEN-OOSTEN
	'IK HEB NOOIT hoeven te beslissen welke baan ik wilde. En ervoor geknokt heb ik al helemaal niet.' Michael Field - late veertiger, lang, kalend en fairly distinguished - straalt nog altijd het enthousiasme en de gedrevenheid uit die hij moet hebben gehad in 1967, toen hij als college boy in Cambridge zijn eerste reis naar het Midden-Oosten maakte.
Gemponeerd door wat hij had gezien, organiseerde hij het jaar daarop met wat vrienden een 'expeditie' naar Iran, Irak en de Golf. En zoals iedere beginnende freelancer benaderde hij grote Britse dagbladen met het verzoek artikelen te leveren, bluffend dat hij de premier van Iran voor een interview had weten te strikken.
De premier werd nooit genterviewd, maar dat stond de journalistieke carrire van de jonge Michael niet in de weg. Hij zou altijd freelancer blijven, voornamelijk werkend voor de Financial Times, en groeide uit tot een van Engelands meest gerenommeerde auteurs over het Midden-Oosten. Hij publiceerde drie boeken, twee over het Arabisch schiereiland en het laatste, Inside the Arab World, over stagnatie en hervorming in het Midden-Oosten. Geactualiseerd en vertaald in het Nederlands ligt het boek nu in de boekhandel onder de titel In de Arabische wereld.
Tegenwoordig treedt Field steeds vaker op als adviseur voor het Britse bedrijfsleven. Hij geeft lezingen over het Midden-Oosten, reist met zakenlieden mee, 'om hun hand vast te houden en hen te introduceren bij mensen', en adviseert bij de keuze van lokale zakenpartners. Dit najaar leidt hij een handelsmissie naar Saudi-Arabi.
In zijn appartement achter de sjieke Old Brompton Road in Londen legt hij uit dat hij zijn laatste boek vooral met het oog op zijn consultancy-werkzaamheden heeft geschreven. 'Ik wil de lezers laten zien dat ik het hele Midden-Oosten ken.'
- Toch is uw boek nog steeds sterk gebaseerd op de Golf en met name Saudi-Arabi. U wijdt zelfs een apart hoofdstuk aan dat land.
'Dat ben ik niet met u eens. Afgezien van een kort bezoek aan Saudi-Arabi heeft het onderzoek voor mijn boek volledig buiten dat land plaatsgevonden. Ik ben er speciaal voor naar Marokko, Algerije, Tunesi, Egypte en Jordani gereisd. Ook naar Sudan, waar ik nooit eerder was geweest, en Jemen, dat ik sinds 1990 niet meer had bezocht. Mijn bronnen zijn dus absoluut niet Saudisch. Het is wel zo dat ik Saudi-Arabi erg goed ken en dat ik het in mijn eerdere werk gebruikt heb als een soort meetlat voor de andere Golfstaten. Maar het zou natuurlijk fout zijn als je dat voor de rest van de Arabische wereld ook zou doen.'
- Toch wekt u de indruk Saudi-Arabi te beschouwen als een lichtend voorbeeld voor de rest van de Arabische wereld. Zo beschrijft u koning Fahd als een vreedzaam en vriendelijk man, een legitiem vorst, maar zwijgt u over de excessen waarmee hij wordt geassocieerd, zoals drankmisbruik en corruptie. U beschrijft de Saudische samenleving als ontwikkeld in plaats van scheefgegroeid, en de Saudische islam als zuiver in plaats van rigide. Er zijn Saudi's die daar heel anders over denken. Ik begrijp deze terughoudendheid voor een adviseur die zijn brood verdient in dat land. Maar kunt u daardoor als journalist nog wel objectief blijven?
'Ik heb inderdaad de neiging om voor Saudi-Arabi op te komen, juist omdat het altijd zo'n slechte pers krijgt. Terwijl het een goede pers verdient! Westerse journalisten moeten doorgaans niets van het land hebben. They hate the place. Vooral omdat de Saudi's zo hun best doen hen buiten de deur te houden. Journalisten houden ook niet zo van rijke mensen, denk ik. En daarnaast is Saudi-Arabi een theocratie die in politiek opzicht absoluut niet correct is. Persoonlijk vind ik het een doodsaai land. De moed zinkt me in de schoenen als ik erheen moet. Het punt is echter: ik ben geen Saudi. Ik moet het land daarom ook niet veroordelen. Als ik wel een Saudi was, zou ik het een alleszins bevredigend oord vinden om te wonen. In feite is Saudi-Arabi een welvarende en uiterst vrije maatschappij.'
- . . .maar ook hypocriet en corrupt.
'O, koning Fahd stond vroeger bekend als een gokker en rokkenjager, en hij houdt nog steeds van een glaasje. Maar dat geldt voor vele Saudi's. In de zomermaanden stromen ze het land uit om elders de geneugten van het leven te proeven. Ze worden hiervoor bekritiseerd door de arme Arabieren. De Saudi's zelf kunnen echter heel goed leven met die dubbele standaard. De code is: wat je thuis doet of in het buitenland moet je zelf weten, maar in het Saudische openbare leven moet je de schijn ophouden.
Wat de corruptie betreft, het is waar dat sommige prinsen zich gedragen als geldwolven. Vooral de zonen van de koning zelf zijn pretty bad news. Maar het probleem is zeer beperkt. Ik heb vaak gezegd: zet 25 mensen uit Saudi-Arabi op een eiland in de Stille Zuidzee en je hebt de meeste corruptie in het land uitgeroeid.'
- In uw boek gaat u in op het effect van de Golfoorlog op de Arabische samenleving. De oorlog betekende de doodklap voor het ideaal van de Arabische eenheid. U noemt dit een positieve ontwikkeling. Waarom eigenlijk? De Arabieren zullen toch juist moeten samenwerken, willen ze regionale problemen als waterschaarste het hoofd kunnen bieden?
'Ik heb het Arabisch nationalisme beschreven als een neurose. Juist omdat Arabische nationalistische leiders als Nasser er zo emotioneel bij betrokken waren, had het eerder een verstorende invloed op de samenwerking tussen de Arabische staten dan dat het iets opleverde. Nasser zei bijvoorbeeld: ik heb gelijk, ik ben de patriot, ik vertegenwoordig alle Arabieren. En wie het niet eens was met de unie die hem voor ogen stond, was een verrader. Dat maakte samenwerking natuurlijk heel moeilijk.
'De Golfoorlog toonde juist aan dat de Arabische staten niet een geheel vormen. Die maakte hen bewust van hun eigen nationale belangen. Dat maakt het gemakkelijker om samen te werken op praktische terreinen. Neem Irak en Syri, twee regimes die menen het monopolie op het Arabisch nationalisme te hebben en daardoor vijanden werden. Zelfs zij beseffen nu dat ze maar beter kunnen samenwerken om hun wederzijdse problemen met betrekking tot het water van de Eufraat op te lossen.'
- U wijdt ook een hoofdstuk aan de burgeroorlog in Algerije. U noemt dit land een interessant geval, omdat het alle kwaden van de Arabische landen verenigt: corruptie, dictatuur, mislukte socialistische experimenten. Hoe zouden de Algerijnen volgens u hun problemen kunnen overwinnen?
'Na alle bomaanslagen en massamoorden in Algerije zijn de islamisten van het FIS lang niet meer zo populair als in 1991. Toen dreigden ze nog de verkiezingen te winnen. Ik denk dan ook dat, als het FIS nu aan verkiezingen zou mogen meedoen, wat niet het geval is, de partij het er niet zo bijster goed van af zou brengen. Ik geloof dat, net zoals in de rest van de Arabische wereld, het fundamentalisme in Algerije over zijn top heen is. De Algerijnse leiders zouden natuurlijk het kiesstelsel zo kunnen veranderen dat het FIS nooit meer de absolute meerderheid kan krijgen. Helaas heb ik niet het gevoel dat leiders als die in Algerije in staat zijn op een dergelijk verfijnde manier te denken. In die ontwikkelingsfase zijn ze gewoon nog niet.'
- Wanneer dan wel?
'Kijk, Arabische leiders zijn gewoon als de dood om ook maar een greintje macht te delen met iemand anders. Dus introduceren ze slechts de symbolen van democratie: een semi-vrije pers die de president niet mag bekritiseren, verkiezingen voor parlementen die geen macht hebben. Maar dat is geen echte democratie. Toch moeten we deze regimes niet te hard veroordelen, vind ik. Wees eerlijk, hoe lang duurde het voordat de democratie in Engeland zich had ontwikkeld, en hoe corrupt was ons systeem niet in de vroege achttiende eeuw?
'Neem Marokko. De politieke partijen die daar zijn toegestaan, lijken erg op de facties die we een paar eeuwen geleden in Engeland hadden. Groeperingen zonder programma, opgebouwd rond belangrijke personen die macht willen en die, eenmaal gekozen, hun kiezers zullen belonen met baantjes en contracten. Schijndemocratie is beter dan dictatuur. Tegelijkertijd vind ik volledige westerse democratie eigenlijk niet geschikt voor ontwikkelingslanden.'
- Daarmee trekt u dezelfde conclusie als de Sudanese leider Hassan al-Turabi. Die vindt ook dat het westerse meerpartijensysteem niet thuishoort in een land als Sudan. En dus heeft hij zijn eigen vorm van 'staatsgeleide democratie' bedacht. Vindt u dat dan beter?
'Niet echt, nee. In de Sudanese context heeft Turabi gelijk, maar hij gebruikt die conclusie om tot een oneerlijke oplossing te komen. Ik prefereer een imperfecte oplossing, een geleidelijke evolutie zoals in Koeweit, Jordani, Marokko en Libanon. Democratie met hier en daar wat corruptie en manipulatie dus.
'Daarmee zeg ik niet dat ik alles accepteer. In Tunesi en Egypte, bijvoorbeeld, is er gewoon te veel sturing van bovenaf. Als je het hebt over hervorming in de Arabische wereld, vind ik trouwens dat je niet in eerste instantie naar de invoering van een kant-en-klaar democratisch stelsel moet kijken. Wat Arabieren zelf vooral willen, is vrijuit kunnen spreken, schrijven en kritiek uiten, zonder dat hun leven gevaar loopt.'
- Werkelijke verandering kan volgens u dus eigenlijk alleen geleidelijk plaatsvinden.
'Precies. I'm not a great believer in philosophies. In mijn boek beschrijf ik een Arabische wereld die zichzelf in intellectueel opzicht heeft afgesloten van de rest van de wereld, niet alleen politiek, maar ook economisch. De obsessie alles te willen controleren, alles in eigen beheer te willen houden en het wantrouwen jegens buitenlandse bedrijven en investeringen hebben de ontwikkeling van individualisme en een vrijere maatschappij in de weg gestaan.
Het is erg moeilijk mensen onafhankelijk te laten denken in een samenleving waar de familie zo belangrijk is, ouderen worden vereerd en consensus hoogtij viert. Je kunt dat gerust beschouwen als een ingebakken fout in hun beschaving. Vroeg of laat zal de Arabische wereld echter de kant opgaan van de Aziatische landen, waar men wel in staat is gebleken een compromis te vinden tussen traditie en economische en politieke vrijheid. Wanneer dat zal gebeuren, kan ik niet voorspellen. Wel dat het zal gebeuren.'
Leo Kwarten
Michael Field: In de Arabische wereld.
Vertaald uit het Engels door Andr Abeling (hoofdstuk 1-20) en Gerard Suurmeijer (hoofdstuk 21).
Het Spectrum; 520 pagina's,  49,90.
ISBN 90 274 5184 2.

Foto
	Michael Field FOTO NORBERT VOSKENS


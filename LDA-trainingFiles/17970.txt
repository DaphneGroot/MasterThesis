 NIB KRIJGT "AA RATING VAN IBCA. 
 DEN HAAG, 6 jan (Reuter) - De Nationale Investeringsbank NV (NIB) heeft meegedeeld dat zij van het Britse kredietbeoordelingsbureau IBCA een long term rating van "aa heeft gekregen. 
 "Met deze, ook internationaal gezien, hoge rating geeft IBCA aan dat het risico voor beleggers in NIB-obligaties zeer klein is," aldus de NIB. 
 Volgens de NIB baseert IBCA haar rating vooral op de sterke financiele positie en resultatenontwikkeling van de NIB en op de manier waarop zij risico's beheerst. 
 De NIB trok in 1996 voor ongeveer vijf miljard gulden middelen aan op de internationale kapitaalmarkten, waarbij het om 14 verschillende valuta's ging. 
 Die leningen werden vervolgens grotendeels omgezet in guldens of dollarleningen. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

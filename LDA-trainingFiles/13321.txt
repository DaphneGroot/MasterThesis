Scott Adams.
Scott Adams (Windham (New York), 8 juni 1957) is de maker van het stripverhaal "Dilbert".
Daarnaast heeft hij ook een aantal sociale satires en experimentele filosofieboeken geschreven.
Adams ontving zijn graad in Economie van het Hartwick College in 1979. Daarna studeerde hij economie en management in Californië.
Hij werkte daarna in een bank en bij Pacific Bell.
Zijn collega's bij deze bedrijven gaven hem inspiratie voor de personages in Dilbert.
Hij is ook mede-eigenaar van Stacey's Café, en directeur van Scott Adams Foods, Inc., fabrikant van "Dilberitos". Dit is een burrito die zo gemaakt is dat ze voor 23 vitaminen/mineralen in 100% van de dagelijks aangeraden hoeveelheid voorziet. Hij is in de VS in verschillende smaken te koop in gezondheidswinkels. Momenteel werkt Adams fulltime als Dilbert-auteur. Tevens is hij lid van Mensa.

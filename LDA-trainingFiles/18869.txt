Chimay (stad).
Chimay (Waals: "Chimai") is een stad in de Belgische provincie Henegouwen. De stad telt ruim 9800 inwoners. Chimay ligt in het zuiden van de provincie, in de Laars van Henegouwen, grenzend aan de provincie Namen en aan Frankrijk.
Kernen.
De fusiegemeente bestaat uit 14 deelgemeentes. Het stadscentrum van Chimay zelf ligt centraal (hoewel het eigenlijke grondgebied van Chimay-centrum zich ver noordwaarts uitstrekt in bebost gebied). De andere deelgemeenten zijn kleine kernen, die rondom de stadskern van Chimay verspreid liggen, namelijk Bailièvre, Robechies, Saint-Remy, Salles, Villers-la-Tour, Virelles, Vaulx, Lompret, Baileux, Bourlers, Forges, L'Escaillère en Rièzes.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
De toeristische trekpleisters van de stad omvatten onder meer de vlindertuin, het kasteel van de prinses van Chimay en de nabijgelegen Abdij Notre-Dame de Scourmont, waar kaas gemaakt wordt en het bekende Belgische speciaalbier Chimay gebrouwen wordt.
Bestuur 2007-2012.
Het bestuur van Chimay bestaat uit de lijst CLE die de meerderheid van de zetels heeft.

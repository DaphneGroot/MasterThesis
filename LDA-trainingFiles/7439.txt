Rosse spotlijster.
De rosse spotlijster (Brown Thrasher) "Toxostoma rufum" is een vogel uit de mimidae of spotlijsters.
Kenmerken.
De vogel een heeft vosbruine kop en bruine bovendelen. De borst is gestreept zoals bij de grote lijster. Spotlijsters zijn echter wat forser en langgerekter dan echte lijsters.
Leefwijze.
Hij zoekt insecten tussen de dode bladeren in de herfst, vandaar zijn Amerikaanse naam "thrasher". De vogel weet zich goed te verbergen en is vaak alleen aan zijn roep te herkennen. Hij is in de afgelopen jaren duidelijk wat zeldzamer geworden.
Verspreiding en leefgebied.
Hij komt algemeen voor in het oosten van de Verenigde Staten (in Europa soms als dwaalgast) en is een vogel van tuin- en parklandschappen.

Grootpoothoenders.
Grootpoothoenders ("Megapodiidae") zijn een familie van hoendervogels die onder andere de thermometervogel en de boskalkoen bevat. De familie telt 22 soorten.
Kenmerken.
Deze vogels hebben korte, ronde vleugels en een tamelijk lange staart. Ze hebben forse en krachtige poten met sterke nagels. Ze hebben kale koppen, die vaak getooid zijn met kuiven, lellen en helmen.
Leefwijze.
Het voedsel bestaat uit insecten, wormen, wortels en zaad.
Voortplanting.
Dwarsdoorsnede van een broeihoop van een grootpoothoen. De bovenste laag is een isolatielaag van zand (tot wel 1 meter dik). Daaronder de nestholte (egg chamber) met de eieren en daaronder een laag met rottend compost. De nestholte wordt op een constante temperatuur van 33°C gehouden omdat de vogels (de mannetjes) gaten in de isolatielaag krabben en weer sluiten.
Een aantal soorten uit de familie broedt niet zelf de eieren uit, maar verstopt deze in een broeihoop van bijeengeschraapte bladeren. De eieren blijven door de broei op temperatuur en komen na enige tijd zonder bemoeienis van de oudervogels uit.
De thermometervogel kan met zijn snavel de temperatuur meten van de broeihoop, om zo te zorgen dat het nest precies op temperatuur blijft. Er zijn ook soorten die in plaats van rottende bladeren gebruik maken van aardwarmte of plaatsen uitkiezen die voortdurend door de zon op temperatuur gehouden worden.
Verspreiding.
Grootpoothoenders komen voor in Indonesië, Australië, de Filipijnen, de Nicobaren eilanden, Nieuw-Guinea en verschillende eilanden in de Grote Oceaan.

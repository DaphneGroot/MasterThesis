Amerikaanse beurzen bereiken laagste niveau sinds 1997

24-Feb-09

Drie grote Amerikaanse beursindexen sloten maandag op het laagste punt in meer dan tien jaar, wat blijk gaf van afnemend vertrouwen van investeerders en van zorgen dat de staat de banken zal nationaliseren. 

De Dow Jones Industrial Average daalde 3,41 % of 251,4 punten en sloot de dag af op 7.114,3, het laagste punt sinds oktober 1997. 
De Standard and Poor 's 500-index verloor 26 punten of 3,5 % en bereikte een dieptepunt sinds april 1997 van 743,33. 
De Russel 2000 Index van kleinere bedrijven daalde vier procent. 
De drie beursindexen dalen al zes dagen. 

De Nasdaq Composite daalde 53,5 punten of 3,71 % en sloot op 1.387,7. 
De index bleef echter wel boven het dieptepunt van 1316,12 dat op 20 november 2008 werd bereikt. 
Ondanks zorgen over het bankwezen stegen de aandelen van banken vandaag. 
De aandelen van Bank of America stegen met 3,2 % terwijl Citigroup een stijging van 9,7 % liet zien. 
De aandelen van beide banken hebben echter dit jaar meer dan 68 % aan waarde verloren. 
``Overal gooien mensen de handdoek in de ring. 

"Ik zie vooral een enorm pessimisme; de regering slaagt er niet in de angst te verminderen,'' zei Keith Springer van Capital Financial Advisory Services.  "
``Veel investeerders willen niet een nog hoger beursrisico in hun portefeuille opnemen. 
Het gevoel op de markt is zwak en negatief,'' zei Fritz Meyer, senior marktstrateeg bij Invesco AIM.
	PERSOONLIJK
	De 'lachende' bandiet PIETRO CAVALLERO, die in de jaren zestig de Noord-Italiaanse steden Turijn en Milaan onveilig maakte, is aan een ongeneeslijke ziekte aan de luchtwegen overleden. Hij was 68 jaar.
De laatste grote bandiet van ItaliÃ« ging aan het eind van de jaren zestig de gevangenis in terwijl hij de Internationale zong. De Italiaanse kranten brachten het nieuws over Cavellero's dood op de voorpagina. Hij kreeg de bijnaam 'de lachende bandiet' omdat hij bij zijn arrestatie in 1967 de politie bespotte. De Italiaanse justitie was vier jaar naar hem op zoek geweest. Hij werd verdacht van achttien gewapende overvallen, waarbij vier doden en 27 gewonden vielen. Cavallero werd tot levenslang veroordeeld, maar kwam in 1992 vrij.


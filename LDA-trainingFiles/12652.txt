Lijst van koningen van Lan Xang.
Bronnen en achtergrond.
Het is moeilijk om de geschiedenis van dit oude koninkrijk te beschrijven. De reden hiervan is dat er weinig werken die dit koninkrijk beschrijven zijn overgebleven en veel van deze bronnen zijn tot op heden onvertaald. De oudste westerse bronnen dateren van het einde van de 16e eeuw en daarna is er een gat totdat de Fransen in Laos arriveerden aan het einde van de 18e eeuw. De oudste bronnen van Lan Xang-zijde zijn de kronieken, die voor het eerst verschenen zijn in 1422 en geschreven door toen prins Kong Kham en de kronieken geschreven door koning Souvanna Banlang in 1479. Later zijn deze werken geherpubliceerd en uitgebreid door koning Visunarat in 1503 in de tekst nithan Khun Borom. Deze tekst begon met de stichting door Khun Borom van de eerste Laos/Thai koninkrijken in de 8e eeuw en eindigde met het begin van het bewind van koning Visunarat. Latere koningen hebben dit werk uitgebreid en herschreven.
Ook informatie uit een aantal manuscripten van de Siam historical society aan Asoke in Bangkok is gebruikt bij het samenstellen hiervan. De laatste jaren is er een hernieuwde interesse ontstaan in de geschiedenis van Laos en hierdoor worden er steeds meer manuscripten vertaald en oude opnieuw ge√Ønterpreteerd. Hierdoor is deze geschiedenis van Lan Xang een werk in progressie.

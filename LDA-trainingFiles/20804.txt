Tandpasta.
Tandpasta is een product waarmee de tanden gepoetst kunnen worden. Dit wordt gedaan om de mondhygiÃ«ne te optimaliseren en te behouden. Uit onderzoek blijkt dat tandpasta niet bijdraagt aan de effectiviteit van tandenpoetsen tegen plaque.
Oorsprong.
In vroegere tijden poetsten mensen ook al hun tanden, maar niet met tandpasta en een tandenborstel. Men deed dit met een takje van een geneeskrachtige boom of plant. Ook zout werd wel gebruikt om tanden mee te poetsen. De voorloper van tandpasta was "tandpoeder". De oude Egyptenaren gebruikten een mengsel van as, mirte, gebroken eierschalen en gemalen puimsteen. Later werden tal van soortgelijke -en soms vreemdsoortige- middelen gebruikt, onder andere ook gemalen botjes. In 1824 ontwikkelde de Amerikaanse drogist John Peabody tandpoeder van zeep en glycerine dat dan met een stokje op de tanden werd aangebracht.
Het voordeel van tandpasta boven tandpoeder is, dat het gemakkelijk op de tandenborstel is aan te brengen.
Tandpasta werd voor het eerst geproduceerd in 1850, door de Amerikaan Washington Wentworth Sheffield. Deze werd gemaakt van zeep en kalk en aanvankelijk verkocht in een glazen pot ('Dr. Sheffields Creme'). In 1892 werd door Sheffield het bedrijf "Beecham's" opgericht dat de productie en verkoop van tandpasta krachtig toe deed nemen. Vanaf dat moment werd de tandpasta in tubes verkocht.
De verkoop van tandpasta startte in Nederland omstreeks 1936. Het werd vervaardigd in de Erdal-fabrieken te Amersfoort. Pas na de Tweede Wereldoorlog werd fluoride toegevoegd om tandbederf te voorkomen.
Samenstelling van tandpasta.
Voor tandpasta voor jonge kinderen en kinderen in de wisselfase worden vaak andere samenstellingen van minder agressieve grondstoffen gebruikt. Dat is nodig omdat melkgebitten andere bescherming behoeven dan de blijvende tanden en kiezen, en ook omdat jonge kinderen vaak (een deel van) de tandpasta tijdens het poetsen doorslikken (wellicht mede door een lekker zoete vruchtensmaak en een vrolijke kleur).
Soorten tandpasta op basis van hun actieve stof.
Verschillende soorten tandpasta worden gekenmerkt op basis van hun actieve stof.
Soorten tandpasta op basis van hun vorm.
Deze twee vormen zijn gelijkwaardig en hebben geen specifiek voordeel.
Strepen.
"Zo worden de strepen aan de tandpasta toegevoegd"
Sommige tandpasta's bevatten gekleurde strepen. Om dit in de tube niet te laten vermengen moet de pasta of gel vrij viskeus zijn en dienen de verschillende delen exact dezelfde dichtheid te hebben. Het eerste zorgt ervoor dat de pasta's niet mengen bij schudden, het tweede sluit de invloed van de zwaartekracht uit.
Gebruik.
In tegenstelling tot wat veel (reclame)afbeeldingen willen doen geloven is de hoeveelheid van een erwt voldoende om de tanden mee te poetsen.
Merken.
Bekende merken tandpasta die in Nederland verkocht worden zijn onder andere Aquafresh, Colgate, Elmex, Signal, Parodontax, Prodent, Sensodyne, Oral-B en Zendium. Daarnaast zijn er een groot aantal prijsgunstige B-merken.

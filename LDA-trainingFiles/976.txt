	Franse artsen opereren zoon Saddam Hussein
	AFP, Reuter
BAGDAD
Een team Franse artsen zou in een Iraaks ziekenhuis tien kogels hebben verwijderd uit het lichaam van Uday Hussein, de 32-jarige zoon van de Iraakse president Saddam Hussein. Dat verluidt uit diplomatieke bronnen in Bagdad.
Het Franse ministerie van Buitenlandse Zaken heeft laten weten dat de medische assistentie een privÃ©-initiatief betreft. Parijs bevestigde slechts dat Franse artsen Uday hebben onderzocht.
Uday werd op 12 december bij een aanslag met kogels doorzeefd. Volgens de oppositiebeweging SCIRI hebben de Franse artsen geweigerd een kogel weg te halen uit Udays ruggengraat. Een dergelijke ingreep zou te riskant zijn. De Franse regering heeft een Iraaks verzoek Uday in een Frans ziekenhuis op te laten nemen, van de hand gewezen.
Volgens een woordvoerder van de SCIRI heeft zich in het rechterbeen van Uday miltvuur ontwikkeld. De kans zou bestaan dat het been moet worden afgezet.


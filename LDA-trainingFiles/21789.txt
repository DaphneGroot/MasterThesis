Linda, Roos & Jessica.
Linda, Roos & Jessica was een Nederlands zangtrio bestaande uit Babette van Veen (Linda), Guusje Nederhorst (Roos) en Katja Schuurman (Jessica). Het trio was afkomstig van de soap "Goede tijden, slechte tijden".
Oorspronkelijk was het optreden van Linda, Roos & Jessica een grap. Hun debuutsingle "Ademnood", geproduceerd door Fluitsma & Van Tijn en met achtergrondzang (afkomstig van de demo) van Trijntje Oosterhuis, kwam echter op nummer 1 van de Nederlandse hitparades. Later hadden zij nog vijf hits. Op 26 juli 1998 gaf de groep een afscheidsconcert in ShowbizCity in Aalsmeer.

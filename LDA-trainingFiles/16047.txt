Meetlat.
Een meetlat is meetgereedschap dat dient voor het meten van lengtematen.
Meetlatten zijn meestal voorzien van een maatverdeling in millimeters; de cijfers geven de centimeters aan. Soms hebben ze bovendien een verdeling in achtste inch, waarbij de cijfers de inches aangeven. Ze worden geleverd in verschillende lengten; een gangbare maat is 30 of 40 cm.
Stalen meetlatten worden veel gebruikt in de metaalbewerking; deze meetlat wordt vaak samen met een kraspen gebruikt bij het aftekenen van lijnen.
Een meetlat wordt ook veel op scholen gebruikt, dan meestal in een versie van kunststof of hout. Er bestaan nog andere toepassingen voor meetlatten (bijvoorbeeld bij het naaien).

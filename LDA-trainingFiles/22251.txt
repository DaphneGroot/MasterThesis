DJ Jean.
DJ Jean (Veenendaal, 7 mei 1968) is een Nederlands dj. DJ Jean is een pseudoniem van Jan Engelaar.
Loopbaan.
De carri√®re van DJ Jean begon in 1989, toen hij de Nederlandse mix- en scratchkampioenschappen won. Na enige tijd draaien in verschillende clubs werd hij uiteindelijk bekend als live-dj van de Amsterdamse uitgaansgelegenheid iT. Vanaf 2002 werkte hij als dj voor Radio 538. In 2007 maakte hij de overstap naar Caz!, waar hij het programma Madhouse@midnight maakte. Datzelfde jaar maakte hij de overstap naar Slam!FM, waar hij in de vrijdag- en zaterdagnacht het programma "DJ Jean @ Work" maakte.
Vanaf 14 juni 2014 was DJ Jean elke zaterdagnacht van 1:00 tot 2:00 uur (later 2:00 tot 3:00 uur) te horen op Radio Veronica met zijn programma "DJ Jean @ Work". Sinds juli 2015 wordt dit programma uitgezonden op de regionale dancezender Fresh FM.

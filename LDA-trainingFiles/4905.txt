	Surprise van Scholten bij opening WK darts
	ANP
FRIMLEY GREEN
Roland Scholten heeft de tweede ronde bereikt van het officieuze WK darts in Frimley Green. De Hagenaar won in de eerste ronde van de Engelsman Mike Gregory met 3-2. Hij werkte een achterstand van 0-2 weg door drie legs op rij te winnen. 'Ik was er geen seconde van uitgegaan dat ik kon verliezen, dus stond ik wel even vreemd te kijken bij die achterstand', zei de darter.
Scholten, die in de tweede ronde de Engelsman Bobby George ontmoet, en Van Barneveld, finalist twee jaar geleden, zijn de enige Nederlanders die aan het prestigieuze toernooi meedoen. De verrassing van de dag was de uitschakeling van wereldkampioen Martin Adams. De 'Embassy' duurt tot en met 12 januari.


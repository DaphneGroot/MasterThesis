	Baarmoeder, graf en gedicht
	@@0IER@@0 ANNEER JE een gemiddelde pozielezer vraagt de tien belangrijkste Nederlandstalige dichters van het afgelopen decennium te noemen, is de kans klein dat Frans Bud op dat lijstje staat. In Remersdaal is zijn zevende bundel in dertien jaar, maar je kunt onmogelijk beweren dat hij een lieveling van de kritiek is. Zijn vorige bundel, Maaltijd (1994), werd nauwelijks besproken, en in de bloemlezing van Komrij komt hij niet voor. Opvallend is dat juist Wiel Kusters en Huub Beurskens, evenals Bud Limburgers, zich waarderend over zijn werk hebben uitgesproken.
Dit zou kunnen suggereren dat Bud een typisch regionaal dichter is. Inderdaad figureren in zijn gedichten veelvuldig Zuid-Limburgse locaties en onderhoudt de dichter een diepe affiniteit met dat landschap. Toch is deze pozie net zomin Limburgs als die van Komrij Achterhoeks of die van Kopland Gronings is. Integendeel, Bud schrijft een zo volmaakt Nederlands dat je zijn taal tot standaard zou willen verheffen voor iedereen die zich mondeling of schriftelijk moet uitdrukken. Wie wil weten hoe Nederlands cht behoort te klinken, leze Bud.
Daarin schuilt ook direct een van de bezwaren die men tegen Bud kan inbrengen. Zijn zinsbouw en woordkeus zijn fraai, prachtig en klankrijk, maar ook een beetje bedaagd: hij slaat nergens op hol. Daar komt bij dat veel van zijn gedichten nogal ontoegankelijk zijn en - ondanks de totale afwezigheid van humor - overduidelijk in de traditie van Kouwenaar en Faverey staan. Deze combinatie van onberispelijk taalgebruik, hoge moeilijkheidsgraad en autonomistische thematiek heeft ervoor gezorgd dat men denkt dat Bud een brave epigoon is, zo'n jongen uit de provincie die nog niet begrepen heeft dat zijn kunstjes in de grote literatuur allang pass zijn.
Met dat beeld moet het nu maar eens afgelopen zijn. Het is al niet aardig hem te vergelijken met de zojuist genoemde reuzen, naast wie iedereen tot hulpeloze scharrelaar zou verbleken. Laten we gewoon kijken wat Bud ons te bieden heeft, te beginnen bij zijn vermeende ontoegankelijkheid.
In de eerste plaats kunnen we ons afvragen wat er eigenlijk tegen duisterheid is. We zeuren toch ook niet over de abstractie van Bachs fuga's of de huiveringwekkende constructies van Alban Berg? In de tweede plaats valt het met die geslotenheid soms erg mee. Niemand kan volhouden dat dit pastorale tafereeltje onbegrijpelijk is:
Zie mijn liefste: tussen zachte
 cantharellen
 kan zij staan. Wintertenen,
 nog geen sneeuw, speelt piano
 warme maten, wast de regen
 tuinen leeg. Louise draagt
 de perenkweek, herfstdraden  langs
 haar dijen. Pletst een over-
 rijpe recht voor haar witte voet
 jes.
 Weer is er een gevallen, vlees
 ligt schuimend, vol genade neer.
Afgezien van de religieuze en seksuele associaties die deze muzikale strofen wekken, is de beschrijving liefdevol en trefzeker. Natuurlijk ligt de combinatie van rijpheid en sterfte in een herfstgedicht voor de hand, maar als dat een bezwaar zou zijn was de helft van de wereldliteratuur overbodig.
Wat van deze regels blijft hangen is het beeld van dat week schuimende perenvlees als symbool voor de rijkdom en vergankelijkheid van ons bestaan. Daartegenover staan regels als de volgende:
Tijdig, o zo tijdig lost de minste afstand op.
 Dit stromen in uitgebreide duis ternis:
 te snel om nu te sterven in dit en  ander zicht,
 gereed in pijn van heerlijkheid.  Wijd-
 blinkende gang, tot uw uiterste  ga ik in.

Waar zou dit over gaan? Over pozie wellicht? In deze bundel treffen we meer gedichten aan waarin de taal als een stroming wordt aangeduid. Of over de dood? Ongetwijfeld, want Bud schrijft altijd over de dood. En die 'wijdblinkende gang' waarin de spreker 'in pijn van heerlijkheid' sterft, is dat niet het geslacht van zijn geliefde? Jammer is overigens Bud's voorliefde voor het botte stijlmiddel van de woordafbreking ('over-rijpe', 'wijd-blinkende'), een truc die de lezer als het ware reeds van verre iets te hard toeroept: 'Hallo! Hier volgt een extra betekenis'
De veilige, dan wel beangstigende beslotenheid van baarmoeder, graf en gedicht is een constante in deze gedichten. Die wijkplaats, als het oog van een cycloon, een lus in de tijd, verschijnt ook als duinpan, kuil op het strand, of het dal van Remersdaal. Ook de bundel zelf, waarvan het laatste gedicht teruggrijpt op het eerste, is een cyclische oase in de tijd.
Vooral de reeks waarin de gestorven vader 'straks zijn kuil verlaat,/ op den duur zijn fietsstuur neemt,/ de weg door de duinen/ in een geur van hout mij nadert', ontroert door de subtiliteit waarmee geuren en lichtval worden opgeroepen. De dichter weet dat wie zulke regels leest, er zijn eigen vakantieherinneringen op zal projecteren, want 'zij die mij hier voelen (. . .) zij staren naar iets anders,/ verdwijnen in wat zij zien'.
Zo'n 'binnenplaats', zoals Bud het noemt, is ook de lagere school. In dit gedicht rekent de gewezen schoolmeester Bud af met de tirannieke leerkracht die hem de geheimen van dood en leven niet heeft kunnen of willen ontsluieren:
Van gangen en lokalen het krijt-
 behang van ooit geschreven re
gels.
 De dood is een meester. Zijn
 hand
 maakt bang, onthoudt wat nooit
 bewezen.
 Er is een raam in dit gevang. Een  boom
 houdt al zijn vruchten dicht
 in geel verblindend licht. Tussen
 bijna dode
 bladeren groeit een bolster in het  zicht.
 De dood is een meester. Pang!
Ik sluit hem op in mijn gedicht.
De kastanjeboom op het schoolplein stamt uit Among School Children van W.B. Yeats, zodat een associatie met de grot van Plato onontkoombaar is. Dat Bud zijn oude school via Paul Celans 'Der Tod ist ein Meister aus Deutschland' aan een concentratiekamp gelijkstelt, is niet bepaald fijngevoelig.
Maar u moet dit boek wl kopen. Het is vrij goed.
Piet Gerbrandy
Frans Bud: In Remersdaal.
Meulenhoff; 72 pagina's;  34,90.
ISBN 90 290 5501 4.

Foto
	Frans Bud FOTO THEO JENNISSEN


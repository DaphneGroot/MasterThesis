	Jurist Entzinger nieuwe voorzitter FC Groningen
FC Groningen heeft een nieuwe voorzitter. Donderdag werd bekend dat Wim Entzinger als preses van de eredivisieclub de opvolger wordt van Roel Vos.
Entzinger, jurist van beroep, fungeerde enkele jaren geleden een tijdlang als voorzitter van de vereniging van ondernemers rond Groningen, een groep bedrijven die de club financieel steunt. Vos was vorige maand al na vier dagen voorzitterschap afgetreden na publicaties over belangenverstrengeling.
Groningen heeft Entzinger donderdagavond aan de pers voorgesteld. Bij die gelegenheid kon nog een nieuw bestuurslid worden gepresenteerd. Het is Edo Hut, in het dagelijks leven werkzaam bij Pioneer, de voormalige hoofdsponsor van de eredivisieclub.



	Veel patinten lijden volgens nieuwe hoogleraar onnodig pijn 'Artsen weten te weinig over pijnbestrijding'
	Van onze verslaggeefster

AMSTERDAM
Artsen weten onvoldoende over de mogelijkheden om pijn goed te bestrijden. Daardoor wordt er onnodig pijn geleden door patinten, vindt hoogleraar pijnbestrijding aan de Katholieke Universiteit Nijmegen prof. dr. B. Crul. Omdat goede pijnbestrijding ontbreekt, wordt vaker om euthanasie gevraagd dan wellicht nodig zou zijn.
In zijn oratie woensdag zei de pasbenoemde hoogleraar dat de geneeskunde zich in het verleden vooral bezighield met het stellen van de diagnose en de behandeling. De kerk richtte zich op de zin van het lijden. Lijden was lonend; het aardse tranendal was een mogelijkheid om het paspoort voor het eeuwig leven te verdienen. Maar de tegenwoordige mens wil niet meer lijden. De vraag om goede pijnbehandeling neemt dan ook toe.
Studies wijzen uit dat zeven van de tien terminale kankerpatinten ten onrechte pijn lijden. Dat geldt ook voor operatiepatinten. Artsen onderschatten pijn bij hun patinten; ze vragen er vaak niet naar en patinten praten er liever niet over, zegt Crul. 'Ze willen geen lastige patint zijn.'
Niet alleen kanker, ook levensverlengende behandelingen als vaatconstructies, transplantaties, hart- en wervelkolomchirurgie voegen weliswaar jaren toe aan het leven, maar die kunnen gepaard gaan met veel pijn. Volgens Crul worden patinten soms onderbehandeld of krijgen ze de verkeerde medicijnen die de pijn niet of onvoldoende bestrijden.
Hij pleit voor poliklinieken waar meerdere specialisten werkzaam zijn. Deze moeten ook huisartsen en de thuiszorg steunen bij de pijnbestrijding die thuis aan patinten wordt gegeven. 'Zij kennen de technieken vaak onvoldoende. Pijnbestrijding en palliatieve zorg, waaronder bijvoorbeeld ook de behandeling bij ernstige benauwdheid, doorliggen, obstipatie of vocht in de buik vallen, is een moeilijke weg. Maar een arts mag nooit voor euthanasie kiezen omdat hij geen andere oplossing kent.'
Crul neemt stelling tegen misbruik van morfine. Morfine is een middel om de pijn te bestrijden, niet om het leven te beindigen, zegt hij. 'Sommige patinten schrikken als de dokter voorstelt om de pijn met morfine te behandelen. Ze denken dat dit het begin van het einde is. De dokter vindt kennelijk dat het lang genoeg heeft geduurd en stuurt, zo is hun angst, aan op euthanasie.'
De vooroordelen tegen morfine komen zo weer terug. 'Morfine zou verslavend zijn en de patint kan eraan doodgaan. Morfine werd de silent killer genoemd. Maar bij een juiste dosering is morfine nog steeds de beste keuze voor adequate pijnbestrijding, niet verslavend al moet er wel een afbouwperiode in acht worden genomen.'
Pijnbestrijding is specialistenwerk, zegt Crul. 'Bij sommige soorten pijn werkt morfine niet, of iemand wordt er ontzettend ziek van. Dan zul je iets anders moeten proberen. Er zijn tegenwoordig pijnpleisters en pijnpompjes die de medicijnen constant toedienen en waar patinten helder bij blijven en de dosering zelf kunnen aanpassen. In het uiterste geval kan worden overgegaan op een zenuwblokkade.'
Crul is, behalve de eerste voltijdse hoogleraar pijnbestrijding in Nederland, ook cordinator van het Kenniscentrum voor pijnbestrijding van het Academisch Ziekenhuis Nijmegen. Dit centrum nam twee jaar geleden het initiatief voor een netwerk van pijncentra waaraan nu twintig ziekenhuizen in de regio deelnemen.


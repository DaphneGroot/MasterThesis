Gotcha! (band).
Gotcha! is een Haarlemse p-funkband die (met enige onderbrekingen) sinds 1986 actief is. De band had op de eerste twee albums twee frontmannen: zanger-gitarist Robadope Ro (Ro Krom) en rapper Rockattack Ten (Iwan van Amersfoort). In 1994 verliet Robadope Ro de band en begon deze 'Ro and Paradise Funk'. In 1996 (na de derde plaat) verliet ook Rockattack Ten de groep.
In 2002 presenteerde Gotcha! hun comeback album 5.259551/2200 (zonder Ro en Ten). Ireapeat en KoenFu verlieten Gotcha! en begonnen de band Beef.
Samen met Def P & Moordgasten scoorde Gotcha! in 2003 hun enige hit, 'Je moet je bek houwe'.
Halverwege 2009 ging de band onder de naam 'Gotcha All Stars' weer toeren in de oude bezetting, zonder Ro Krom. Het werd daarna weer erg stil rondom de band. In 2015 was er ineens weer een nieuw album, een nieuwe bezetting en een nieuwe (voorjaars-) tour door Nederland. Robadope Ro is er weer niet bij, maar wel E1 Ten en de nieuwe zangeres Nyjolene Grey.
Begin 2016 meldde muziekmagazine Maxazine dat E1 Ten (A.K.A. Rockattack Ten) stopt bij de band om een solo-cari√®re te beginnen.

Maasdriel.
Topografische gemeentekaart van Maasdriel, december 2016
Maasdriel () is een gemeente in de Nederlandse provincie Gelderland. De naam van de gemeente was tot 1 augustus 1944 Driel, maar werd door de Duitse bezetter veranderd in Maasdriel om verwarring met Driel bij Heteren te voorkomen.
Kernen.
De gemeente bestaat uit elf kernen: Alem, Ammerzoden, Hedel, Heerewaarden, Hoenzadriel, Hurwenen, Kerkdriel, Rossum, Velddriel, Well en Wellseind.
Daarnaast telt de gemeente nog een aantal buurtschappen, te weten: Berm, CaliforniÃ«, Doorning, Hoorzik, Rome, Sint Andries, Slijkwell, Veluwe, Voorne en Wordragen.
Tot 1999 behoorden alleen de dorpen Kerkdriel (gemeentehuis), Velddriel, Hoenzadriel en Alem tot Maasdriel. Dat jaar gingen de gemeenten Ammerzoden, Hedel, Rossum, Heerewaarden en het oude Maasdriel op in de nieuwe fusiegemeente. Eerder, op 1 januari 1958, werd Alem (vanwege de kanalisatie van de Maas in 1935) overgeheveld van de Noord-Brabantse gemeente Alem, Maren en Kessel naar het Gelderse Maasdriel, waarbij Maren en Kessel naar Lith gingen. De voormalige gemeente Lith is inmiddels opgeheven en bij Oss gevoegd.
Bestuur.
Een van de mogelijke oplossingen is het inzetten van een Regeringscommissaris, die het college van burgemeester en wethouders en de gemeenteraad vervangt. Op 30 maart 2011 is het college van B&W van Maasdriel opgestapt. Eventuele samenwerking met gemeente Zaltbommel is niet uit te sluiten. Per 1 mei 2011 vertrok waarnemend burgemeester Arno Frankfort en nam Dick de Cloe het stokje over als waarnemend burgemeester. De Cloe is door commissaris van de Koningin Clemens Cornielje aangesteld met extra bevoegdheden. Zijn opdracht is om de gemeente Maasdriel een laatste kans te geven om schoon schip te maken. Als dit niet gebeurt dan krijgt De Cloe de titel Regeringscommissaris.
Op dinsdag 11 oktober 2011 vertrok VVD-wethouder Sips nadat een deel van de VVD-fractie, zijn eigen partij, het vertrouwen in hem opzegde. Saillant detail is dat de wethouder dit moest vernemen via andere kanalen dan rechtstreeks van zijn eigen fractie. De fractievoorzitter van dat moment (Frits van Endhoven) die ook niet gekend was in dit besluit van een deel van de fractie, besluit hierop de VVD-fractie te verlaten en gaat zelfstandig door in de gemeenteraad onder de naam 'Liberaal Maasdriel'. Burgemeester De Cloe beschuldigde de 'afgeslankte' VVD-fractie van "abominabel gedrag". De Cloe beschuldigde de nieuwe VVD-fractievoorzitter (Ton van Rooij) van machtsmisbruik en het nastreven van zijn eigen belangen. De 'afgeslankte' VVD-fractie verbond echter geen consequenties aan deze zoveelste crisis, bleef verder als fractie ongewijzigd actief in de raad en weigerde verder commentaar te geven.
Van 1 januari 2013 tot en met 20 november 2014 was Gerd Prick de waarnemend burgemeester van Maasdriel. Hij werd op 21 november 2014 opgevolgd door Henny van Kooten.

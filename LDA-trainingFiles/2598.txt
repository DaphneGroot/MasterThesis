	Geboren in het verkeerde land
	JE STAAT 47ste op de wereldranglijst, hoor je daar thuis?
 Op dit moment wel, maar het is zaak snel door te stoten naar de Top-30. V¢¢r mijn blessure stond ik veertiende, maar als ik realistisch ben, zit dat er niet meer in. Toen dacht ik nog: als al die oudjes weg zijn, dan stijg ik vanzelf, maar er komen nu allemaal jonkies bij en die staan weer net zo goed te slaan als die oudjes.
- Wat heb je dan te zoeken op een WK?
 Ik heb niet de illusie dat ik de kwartfinales kan halen, maar de eerste vier ronden moet ik wel doorkomen. Het WK is voor mij een test, hoe ik het nu doe in een Grand Prix toernooi. Vorig jaar in Azi ben ik vreselijk geflopt. Twee keer eruit in de eerste ronde. In overleg met de bondscoach heb ik toen een stap terug gedaan. Daar stond ik volledig achter, want zoals ik toen speelde, kon het echt niet langer. Ik moest zeker in de training een aantal dingen drastisch veranderen.
- Je won vervolgens vier toernooien in het Europese circuit, maar daar is het niveau veel lager dan in de Grand Prix.
Het blijft inderdaad Europese subtop. Daarvan heb ik gewonnen, dus dat ben ik in ieder geval ontgroeid. Nu moet ik snel de volgende stap maken.
- Geen enkele Nederlander hoeft zich illusies te maken om wereldkampioen te worden. Is dat van invloed op je ambities?
Deelnemen is leuker dan winnen. We zijn nu eenmaal geen nummer n op badmintongebied. Maar dat is niet frustrerend voor mij. Ik speel competitie in Duitsland en daar verdien ik mijn centen mee, dus ik heb een leuk leven. Ik heb alleen de pech in een verkeerd land geboren te zijn. Als ik meer ambieer, moet ik overwegen om een jaar naar Indonesi te gaan, maar dat heb ik niet voor mijn sport over. Ik hou van dit land en van de sportmentaliteit hier.
- Dan betekent badminton dus niet alles voor je.
Die discussie had ik toevallig ook met Jeroen van Dijk. Hij zei: jij hebt geen hart voor badminton. Maar dat is niet waar. Hij zei het een beetje lullig, maar hij bedoelde dat ik geen hart voor topsport heb en daar heeft hij wel gelijk in. Als hij aan mij vraagt, ga je zes maanden mee naar Indonesi, dan zeg ik doei, ga maar lekker alleen. Dat heb ik er niet voor over. Een sociaal leven vind ik ook belangrijk. Ik heb nooit het gevoel gehad dat ik op reis moest. Vroeger vond ik het te gek om vier weken naar Maleisi te gaan, nu moet ik er niet aan denken. Jeroen gaat nu weer drie weken naar Korea. Hij denkt daar goed van te worden, ik absoluut niet.
- Maar Jeroen van Dijk is wel al jaren met afstand de beste Nederlander. Terwijl jij, tweevoudig Europees jeugdkampioen, tijdens je jeugd degene was met het meeste talent. Is zijn aanpak dan toch niet effectiever?
Ik heb geen vertrouwen in die trainingsmethode. Jeroen heeft hele andere dingen nodig dan ik. Ik heb moeten leren om hard te werken en me beter te concentreren, dat kan ik ook in Nederland. Dat zijn dingen die het laatste jaar heel erg verbeterd zijn. Mijn talent is nu niet meer mijn belangrijkste wapen, maar een toegevoegde waarde. Jeroen heeft er altijd al keihard voor moeten werken, maar dat heb ik nooit gedaan. Ik leer nu om effectiever te trainen en te spelen.
- Heb je er de afgelopen jaren dan zo met de pet naar gegooid op de trainingen?
Ik hoefde nooit veel te doen, want ik won toch wel op mijn sloffen. Het werd altijd geaccepteerd van mij dat ik een bepaald niveau neerzette. Daar waren de trainers tevreden mee en ik zelf blijkbaar ook. Totdat mijn plek in de WK-selectie ter discussie stond. Er moest een keuze gemaakt worden tussen jonge spelers die er keihard voor werkten en het talent Chris Bruil dat er weinig voor deed. Ik zag dat net op tijd aankomen.
- Bovendien heb je een trainer in de arm genomen, in wiens aanpak jij veel vertrouwen hebt. In welk opzicht verschilt Rob Sanders van vorige trainers?
Hij is heel direct naar mij toe: Loop eens wat harder man, doe eens wat meer je best, zit niet zo om je heen te kijken. En op dat moment denk ik dan: lul, je hebt nog gelijk ook. Ik ben een gevoelsjongen. Ik maak mijn beslissingen heel erg op gevoelsniveau. Op gevoel trainen, wil ook zeggen toegeven aan gevoelens van vermoeidheid. Zo van: vandaag even niet hoor. En dan hoefde het ook niet. Nu zijn er mensen die zeggen dat ik mijn gevoel even opzij moet zetten. Niet ouwehoeren, maar gewoon trainen. Niet constant zeiken als het wat minder gaat. Dat is een heftige confrontatie, maar het heeft resultaat gehad.
- Je bent 26 jaar en al je hele leven met badminton bezig. Dan heb je die discipline toch al van jezelf?
Ik heb al die jaren de kantjes eraf gelopen. Dat zat er zo ingebakken, dat ik het zelf niet meer kon veranderen. Ik kan nog niet continu dat niveau vasthouden. Soms val ik terug in mijn oude patroon en dan denk ik: jezus waar doe ik het allemaal voor. Maar die momenten zijn nu gereduceerd tot een uurtje per training in plaats van een paar dagen per week. Nu kan ik mezelf veel sneller weer tot de orde roepen.
- Je vader was daarin veel fanatieker. Die richtte zelfs een badmintonschool voor jou op in Haarlem, waar je twee keer per dag samen met Jeroen van Dijk kon trainen.
Mijn vader heeft veel voor mij gedaan, maar hij kon me niks meer leren qua hard werken of mentaliteit. Soms zaten we de hele training alleen maar te praten, deden we verder niks. Gelukkig heb ik niks meer met mijn vader te maken. Hij is mijn grootste vriend, hou me ten goede, maar hij mag zich niet meer met mijn spel bemoeien. Hij kan nu de vaderrol weer vervullen, in plaats van de rol van trainer. Dat is voor mij een verlichting geweest.
Tijdens mijn blessure ben ik tot het inzicht gekomen dat het zo niet langer kon. Hij had daar veel moeite mee, maar ik heb er een vader voor terug gekregen. Iemand met wie ik over alledaagse dingen kan praten en niet alleen over badmintontechnische zaken. Nu genieten we veel meer van elkaar.
Ik heb altijd geschreeuwd om een trainer als Sanders. Iemand die me strak houdt, die precies zegt wat ik moet doen. Andere trainers lieten me gewoon mijn gang gaan. Die hadden te veel ontzag voor de persoon Chris Bruil.
- Maar daar ben je toch zelf bij?
Zoiets zit er na al die jaren zo ingeslopen, dat ik mezelf daar niet meer uit kon helpen. Mijn talent is mijn grootste tegenstander geweest. Het is altijd veel te gemakkelijk gegaan.
- Je hebt altijd beweerd dat hard werken ten koste zou gaan van je spelvreugde. Is dat ook zo?
Dat is nou juist het gekke. Ik vond het vroeger alleen maar leuk als ik zelf scoorde, maar nu kan ik ook genieten van een fout van de tegenstander. Vroeger vond ik dat vreselijk, nu bal ik zelfs mijn vuist. Dat kan ik zelf haast niet geloven.
Er stroomt wat Aziatisch bloed door mijn aderen, dus het explosieve, attractieve spel blijft er wel inzitten. Snel initiatief nemen, aanvallend spelen. Maar daarin heb ik concessies moeten doen. Ik heb het wat moeten doseren, op de juiste momenten toepassen.
Voor het eerst train ik specifiek aan het net. Dat zijn basisoefeningen die je bijna met een recreant zou doen. Dat vond ik nooit nodig, daar voelde ik me te goed voor. Maar nu haal ik daar de winst uit, nu zie ik daar het nut van in. Ik zie nu wel in dat ik niet als eeuwig talent door het leven kan blijven gaan, ik moet er wel degelijk voor werken.
Eigenlijk ben ik niet blij dat de nieuwe aanpak zo snel succes heeft. Dat is gevaarlijk voor mij. Dan denk ik weer dat het dus heel gemakkelijk is, dat ik ook wel weer gas kan terugnemen. Het gaat me weer te gemakkelijk af. Terwijl ik er nog lang niet ben. Dat is dus heel dubbel.
- Hoewel je heel lang het grootste talent van Nederland was, heb je nooit deelgenomen aan de Olympische Spelen. Heeft dat ook te maken met het gebrek aan topsportmentaliteit?
Ik denk niet dat ik het verdiend had. Het zou niet goed zijn geweest als ik de Spelen van Barcelona of Atlanta had gehaald met de manier waarop ik met mijn sport omging. Daarom heb ik er geen slecht gevoel over.

- Maar je mist nog steeds die topsportmentaliteit. Vind je dat jammer?
Nee. Ik denk dat trainen in het buitenland mij niet zal helpen. Ik kan niet goed alleen zijn. Ik moet altijd mensen om me heen hebben. In topsport moet je egostisch zijn en dat ben ik niet.
Dat is al wel verbeterd. Voor mijn doen ben ik al heel egostisch als ik een journalist niet tijdens een training naar de hal laat komen, maar ervoor of erna. Ik zei altijd, kom maar tijdens de training, dan hoef ik niet zo hard te trainen. Zo erg was het dus met mij. En dat is maar een klein voorbeeld.
- Ben je niet bang dat dit inzicht te laat is gekomen?
Misschien ben ik wel een laatbloeier. Ik heb veel hinder ondervonden van mijn talent. Ik heb een slechte leerschool gehad. Ik dacht dat ik er niet hard voor hoefde te werken, totdat ik tot het inzicht kwam dat dat dus niet zo is. Nu kan ik ook voorzichtig denken aan de Olympische Spelen in Sydney.
- En dat terwijl ze je bijna hadden afgeschreven.
Bijna, maar niet helemaal. Het zat er wel heel dicht tegenaan. Mijn hart voor badminton heeft echter overwonnen.

Foto
	Chris Bruil FOTO GUUS DUBBELMAN - DE VOLKSKRANT


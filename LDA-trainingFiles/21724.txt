Haddaway.
Haddaway, echte naam "Nestor Alexander Haddaway" (Trinidad, 9 januari 1965) is een zanger uit oorspronkelijk Trinidad en Tobago, die in de eerste helft van de jaren 90 van de 20e eeuw enkele grote hits scoorde. Zijn bekendste hit "What is love" haalde in veel landen, waaronder Nederland, de nummer 1-positie.
Haddaway werd geboren in Trinidad & Tobago als zoon van een Nederlandse zeebioloog en een lokale verpleegster, maar groeide op in de Verenigde Staten. Als kind was hij extreem verlegen en had hij last van stotteren. Hij studeerde Marketing en Beleid aan de universiteit van Washington D.C. Na zijn studie vertrok hij in 1987 naar Keulen, waar hij nog enige tijd professioneel American-footballspeler was voor de "Cologne Crocodiles". De belangrijkste reden voor hem om naar Keulen te vertrekken was echter om een carri√®re in de muziek en de dans te beginnen.
In 1993 scoorde hij zijn eerste hit met "What is Love". Dit nummer was oorspronkelijk geschreven als een ballad, maar werd door Haddaway in de dance-uitvoering een grote hit. Zijn latere hit "Life #3" klonk ongeveer hetzelfde als "What is love" en werd ook een grote hit. "I Miss You" en "Rock My Heart" volgden.
In de jaren die volgden bracht hij nog diverse albums en singles uit, die echter niet meer zo succesvol waren als zijn eerste twee hits. In 2003 werd "What is love" geremixt en opnieuw uitgebracht. In 2014 werd er door de Canadese zangeres Kiesza een coverversie van gemaakt.
In 2005 volgden de single "Spaceman" en het album "Pop Splits". In totaal verkocht Haddaway wereldwijd meer dan 20 miljoen cd's.
Haddaway is behalve zanger en danser ook stylist en choreograaf. Hij heeft ook een eigen modebedrijf: "Energy".

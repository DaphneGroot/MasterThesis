Louise van België (2004).
Louise Sophie Mary, Prinses van België (Sint-Lambrechts-Woluwe, 6 februari 2004) is de dochter van prins Laurent van België en Claire Coombs. Ze is bekend als prinses Louise, dit is ook haar eigenlijke voornaam.
Na haar geboorte om 21u34 mat ze 54 cm en woog ze 3420 gram. Op 13 december 2005 werden haar broertjes prins Nicolas en prins Aymeric geboren.
Haar doopmeter is prinses Margaretha van Luxemburg, haar vader had graag prins Reza Pahlavi als dooppeter gevraagd, maar volgens het canoniek wetboek komen moslims niet in aanmerking voor het peterschap van een rooms-katholiek kind.

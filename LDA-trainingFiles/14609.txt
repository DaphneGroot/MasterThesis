Sint-Gillis.
Sint-Gillis, Frans: Saint-Gilles (oudtijds "Sint-Gillis-Obbrussel", Frans: "Saint-Gilles-lez-Bruxelles") is een plaats en gemeente in het Brussels Hoofdstedelijk Gewest. De gemeente telt ruim 50.000 inwoners.
Sint-Gillis ligt, met de klok mee, ingesloten tussen Anderlecht, Brussel-stad, Elsene en Vorst. In de noordoosthoek heeft de gemeente nog een kleine enclave van een aantal percelen aan de overzijde van de Louizalaan. Het uiterste westen wordt ingenomen door NMBS-terreinen, waaronder het Station Brussel-Zuid met HST-terminal.
Geschiedenis.
Sint-Gillis werd gesticht als het gehucht Obbrussel ("Op-Brussel", d.w.z. "Hoog-Brussel"), ontstaan nabij de stadsmuur van Brussel. In 1795 werd het een eigen gemeente met de huidige naam.
Het Fort van Monterey was een citadel die in 1672 werd opgetrokken ten zuiden van Brussel, in wat toen Obbrussel heette (nu grondgebied Sint-Gillis). Het dankte zijn naam aan de Spaanse landvoogd die het liet oprichten, Juan Domingo Mendez de Haro y Fernández de Córdoba, graaf van Monterey.
St.-Gillis bezit een imposant stadhuis uit 1896, ontworpen door de architecten Albert Dumont en Auguste Hebbelynck. Het is centraal gelegen aan het Maurice van Meenenplein, welk plein genoemd is naar de burgemeester die van 1893 tot 1896 en van 1900 tot 1909 in functie was.
Resultaten gemeenteraadsverkiezingen sinds 1976.
(*) 1982: DCA, MSN, PRS-UNF, UDB 1988: EVA, ICS, MONDIN, PFN 1994: PCN-NCP, PH-HP 2006: MAS-LSP 2012: Égalité
Representativiteit.
Voor Sint-Gillis, net zoals voor de andere gemeenten van het Brussels Hoofdstedelijk Gewest, geldt dat het aantal kiezers in verhouding tot het aantal inwoners erg laag ligt, zowel absoluut als in vergelijking met de rest van het land. Dit is het gevolg van het hoge aandeel niet-Belgische inwoners (ook al kunnen deze onder bepaalde voorwaarden over gemeentelijk stemrecht beschikken). Daarnaast ligt ook het aantal kiezers dat niet komt opdagen, ondanks de stemplicht, erg hoog zodat het totaal aantal uitgebrachte stemmen, inclusief ongeldige en blanco, in de 19 gemeenten van het gewest slechts 44,66% van het aantal inwoners bedraagt. Sint-Gillis scoort het slechtst met een verhouding van 37,65% uitgebrachte stemmen/inwoners.
Burgemeesters.
Burgemeester waren Jean-Toussaint Fonsny (lib.) (1861-1870) en (1872-1881), Antoine Bréart (1920-1929), Fernand Bernier (1929), Arthur Diderich (1929-1944), Jules Hanse (1944-1947), Louis Coenen (1947-1952), Paul-Henri Spaak (PSB) (1952-1957), Jacques Franck (1957-1973), Jacques Vranckx (1973-1980), Corneille Barca (1980-1985) en Charles Picqué (PS) (1985-)
Bestuur 2007-2012.
Het bestuur van Sint-Gillis bestaat uit een coalitie van PS, die samen met sp.a opkwam onder de naam LB (lijst van de burgemeester), en MR waarin ook de VLD vertegenwoordigd is.
Bezienswaardigheden.
Uitzicht op het Justitiepaleis van Brussel

Farmacologie.
De humane farmacologie of geneesmiddelenleer is een deelwetenschap van de farmacie,
die zich bezighoudt met het bestuderen van de wisselwerking, of interacties, tussen farmacologische stoffen en fysiologische processen.
Anders gezegd: wat doet het lichaam met de ingebrachte vreemde stof, en wat doet het farmacon met het lichaam? De uitkomst van farmacokinetische en farmacodynamische processen, die zich gelijktijdig in het lichaam afspelen, bepalen uiteindelijk het farmacologisch profiel van een stof.
Beroep.
Iemand die onderzoek doet in de farmacologie wordt een farmacoloog genoemd. Deze heeft een biomedische opleiding en houdt zich bezig met het wetenschappelijk onderzoek naar de werking van geneesmiddelen of, als klinisch farmacoloog, met de keuze van de medicamenteuze therapie voor patiÃ«nten.

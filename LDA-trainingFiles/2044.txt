	DE PORTEFEUILLE VAN: KLAAS WILTING
	'Wat me enorm verbaast, is die beursfraude. Het gaat om mensen die toch al een behoorlijk salaris hebben, maar die kennelijk n¢g meer willen. Dat begrijp ik echt niet. Als hoofd in- en externe communicatie van het politiekorps Amsterdam-Amstelland ben ik tevreden met mijn salaris. Dat is behoorlijk, maar anderhalve ton? Mmmm, nee.
'Mijn vrouw werkt ook. We bewonen een koophuis in Almere. Twee onder een kap, leuke buren. Mijn vrouw regelt alle geldzaken. Ze zegt wel eens ''kom er eens bijzitten, kun je het ook leren''. Maar het interesseert me echt geen bal.
'Ik ben dol op tuinieren. We hebben een tuin van tien bij veertien meter. Daarin heb ik alles zelf aangelegd, enkele volires, ook de vijvers gebouwd. Zitten koikarpers en goudvissen in. Mijn vrouw zoekt de bloemen uit, zodat we die het hele jaar door hebben. Omdat we ook nogal van veranderingen houden, heeft die tuin inmiddels aardig wat duizendjes gekost.
'Een uitgaangstype ben ik niet; het liefst zit ik gewoon thuis, maar door mijn werk gebeurt dat weinig. Er is geen weekeinde dat ik niet voor de politie bezig ben. Mijn priv en mijn werk lopen volledig door elkaar heen. Hoe meer spanning, hoe leuker ik het vind. Dan ben ik op mijn best. 's Avonds eten we zo nu en dan gezamenlijk een hapje in eetcaf De Boemerang aan het Weteringscircuit. Gewoon stampot of boerenkool.
'Ja, ik doe wel eens mee aan spelletjes op televisie. Sterrenslag vond ik hartstikke leuk. Onlangs was ik nog jurylid bij het programma Het Lagerhuis. Moest ik mensen beoordelen hoe ze overkwamen. Ik probeer met zo'n optreden een menselijk gezicht te geven aan het politiewerk. Eigenlijk vind ik het gewoon pr-werk. Daar is toch niks mis mee? En denk maar niet dat ik daar bakken geld voor krijg.
'Van kleding hou ik wel. Daarin steek ik ook wel een paar duizend per jaar. Ik heb een blauw pak en een smoking. Ik houd van bijzondere combinaties, aardig gekleurde jasjes. Die koop ik vaak samen met mijn vrouw, ze heeft er kijk op. Altijd bij dezelfde zaak in Almere. De verkoper vertrouw ik volkomen. Om schoenen geef ik niet veel. Ik heb gewoon zwarte en bruine. In dit paar zijn zelfs de veters gebroken.
'Een vakantieman ben ik eigenlijk niet. Dit jaar ben ik niet eens weggeweest. Maar deze winter gaan we wel even op wintersport naar Itali. Met zo'n dertig, veertig man, in een eigen bus. Vrienden van de Albert Cuyp en de Vespuccimarkt. Dat deden we jaren geleden al, enorm veel plezier gehad en dat is nu weer opgepakt.
'En eind volgend jaar, als we dertig jaar getrouwd zijn, gaan we met de twee kinderen en hun aanhang naar Amerika. Ik ben inmiddels 54 jaar, voor zover ik kan beoordelen goed gezond, mijn vrouw en kinderen ook. Maar geld? Echt, het doet me niets. Ik heb alleen een giropasje bij me. Als ik niks meer heb, vraag ik gewoon een tientje. Weet je dat ik me wel eens zorgen maak omdat het allemaal zo voor de wind gaat?'

Peter van den Berg


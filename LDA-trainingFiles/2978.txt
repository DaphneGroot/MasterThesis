	Marco Borsato binnen een uur uitverkocht
	Van onze verslaggever
ROTTERDAM
Twee extra concerten van zanger Marco Borsato in de Ahoy' in Rotterdam zijn uitverkocht. De twintigduizend kaarten waren zaterdagochtend via de postkantoren in vijftig minuten aan de man gebracht.
De uitverkochte concerten zijn op 25 en 26 april in Rotterdam. Verder staan van Borsato vooralsnog vijf optredens in andere steden op het programma: op 18 en 19 maart in Arnhem, op 27 maart in Leeuwarden, op 10 april in Hengelo en op 19 juni in Kerkrade. Voor deze concerten zijn nog wel kaartjes beschikbaar.


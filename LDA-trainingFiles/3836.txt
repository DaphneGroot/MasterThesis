	Pokkenvirus
	Patricia Cornwell is op haar best als ze de menselijke geest ontrafelt. Die psychologische schetsen geven haar boeken de intensiteit waarnaar zoveel andere thriller-auteurs krampachtig zoeken. Cornwell moet het niet hebben van het Spectaculaire Verhaal. Het is haar oog voor menselijke gedragingen dat haar tot zo'n sterke auteur van misdaadliteratuur maakt.
Haar vorige Scarpetta-thriller was matig omdat ze de spanning erin trachtte te brengen met het Spectaculaire Verhaal: godsdienstfanaten die dreigen een kerncentrale op te blazen. Heel Amerika had wel eens radioactief besmet kunnen raken!
Ook in Onnatuurlijke Dood (Luitingh-Sijthoff;  29,90. Unnatural Exposure, Putnam's Sons, import Van Ditmar;  42,50) dreigt even de hele Amerikaanse natie te worden geveld, nu door een pokkenvirus. Gelukkig is dit boek beter uitgewerkt, en heeft het weer iets van de beklemming die haar oudere werk kenmerkt.
Patholoog-anatoom Scarpetta vermoedt een verband tussen vier moorden in Amerika en vijf in Dublin. Op een vuilnisbelt in Sussex wordt een tiende lijk gevonden dat het werk lijkt van dezelfde seriemoordenaar. Alleen treft ze deze keer op de romp een vreemde uitslag aan. Maar ze raakt pas echt in paniek als er nog een lichaam wordt gevonden met dezelfde uitslag en ze vervolgens e-mail krijgt van een zekere deadloc, die tot in detail op de hoogte blijkt van de moorden.
Ook priv worstelt Scarpetta - zoals gewoonlijk - weer met allerhande problemen. Haar verhouding met FBI-agent Benton Wesley bereikt een dieptepunt en haar lievelingsnichtje Lucy lijkt op het einde van haar carrire bij de dienst af te stevenen. (Maar daarover in een volgend boek meer.)
Jammer genoeg is de ontknoping erg geforceerd. Het mag weer een stap in de goede richting zijn, Onnatuurlijke Dood heeft nog niet het niveau van Cornwells oudere en subtielere werk als All That Remains (over moorden op vrijende stelletjes in auto's) of de trilogie over seriemoordenaar Gault.
Steffie Kouters
Houdini-truc
De toevoeging 'erotische' aan de kwalificatie 'thriller' is vermoedelijk bedoeld om de verkoop te stimuleren. Een beetje bedrieglijk eigenlijk want de seksscnes in Romeo (Het Spectrum;  39,90) van Elise Title zijn nauwelijks opzienbarender of opwindender dan in de hedendaagse gemiddelde thriller.
Romeo is een seriemoordenaar in San Francisco, die onweerstaanbaar blijkt voor vrouwen met een maatschappelijke carrire en - naar later blijkt - sado-masochistische neigingen.
Zijn vijfde slachtoffer is psychiater Melanie Rosen, die nota bene in samenwerking met twee rechercheurs een studie maakte van haar moordenaar.
Alles wijst erop dat zus Sarah het volgende slachtoffer zal zijn. Zij is een eigengereide juffrouw met een onverwerkt en voorlopig voor iedereen - ook voor haarzelf - duister verleden, waarin in ieder geval de vader, een internationaal erkende psychiater, een beklemmende rol speelt.
Title is zelf psychotherapeute, zij werkte met gedetineerden in zwaar bewaakte gevangenissen en maakt graag gebruik van die ervaring in Romeo. Het onvermijdelijke gevolg: vele pagina's, waarin af en toe best het mes had kunnen worden gezet.
Naarmate het net zich sluit rond Sarah, duiken steeds meer verdachten op. Title houdt tot het laatst een joker in haar mouw waarop je als lezer niet echt verdacht bent. Jammer alleen dat ze bij de ontknoping een ongeloofwaardig Houdini-trucje toepast. Het doet Romeo ineens wankelen.
Frans van Schoonderwalt
- Nieuw in Rainbow Crime: Colin Dexter: Dwaalspoor (Last Bus to Woodstock), Phillip Finch: Moord op Internet (F2F), Kinky Friedman: Elvis, Jezus & Coca-Cola, John Harvey: Corrupt corps (Wasted Years), Bob Mendes: Vergelding en Liz Rigbey: Duistere obsessie (Total Eclipse). Verschenen bij Muntinga;  14,- per deel, behalve Rigbey:  17,50.
- De vertaling van De literaire moord van de Isralische Batya Gur heeft zes jaar op zich laten wachten. Bovenmodale thriller over twee moorden aan de universiteit van Jeruzalem (Arena;  39,90).
- In het uiterste noorden van Zweden komt de tekenleraar van een dorpsschool hartje winter onder eigenaardige omstandigheden om het leven. Het onderzoek van de onhandige en tegengewerkte agent Torsson loopt vast, maar later weet hij met hulp van een vriend van de omgekomene de juiste toedracht te ontrafelen. Onder de sneeuw uit 1961 is een van de eerste misdaadromans van Kerstin Ekman (Bert Bakker;  29,90).
- Aan spanning en actie is bij Daniel Easterman zelden gebrek. Dus ook niet in Het laatste oordeel (The Final Judgment), over de ontvoering van een Isralisch kind op Sardini en om zich heen grijpend neonazisme (De Boekerij;  34,90).


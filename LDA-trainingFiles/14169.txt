Bang Sarai.
Bang Sarai is een plaats in het district Bang Lamung van de provincie Chonburi in het oosten van Thailand. Het ligt 10 kilometer ten zuiden van Jomtien. Dit is een vissersdorp dat in 2003 nog redelijk ontsnapt is aan de ontwikkeling van de noordelijke kustlijn. Er ligt een stil strand en volgens "kenners" kan je hier het beste zeebanket van oost Thailand eten langs het strand. Ook in Bang Sarai hebben inmiddels de eerste hotels zich gevestigd. Bang Sarai ligt langs de route van Sukhumvit.
Bang Sarai is van oudsher een vissersplaatsje; gelegen op 17 km afstand van Pattaya. Vanaf Bangkok is het 165 km. Hier vindt u een schone en vredige kust en strand, met een groene berg tussen Bang Sarai en Sattahip. Bang Sarai is een van de belangrijkere deeldistricten waar ca. 20.000 inwoners hun thuis vinden. Visvangst is hun belangrijkste bron van inkomsten, wat u verzekert van verse vis in alle restaurants. Ook worden hier verschillende mogelijkheden geboden voor diepzeevissen.
De vredige ligging is ideaal in combinatie met alle faciliteiten van Pattaya op 20 minuten rijden afstand. Het zicht op het strand wordt niet geblokkeerd door strandstoelen en parasollen, aangezien deze alleen zijn toegestaan door bezoekers die ze meebrengen en zelf weer meenemen. Ook strandverkopers vallen u niet lastig. Zo kunt u ongestoord genieten in alle rust van de natuur.
Omdat Bang Sarai verbonden is met de marinebasis in Sattahip en in verband hiermee lang de hoogbouw niet was toegestaan, sinds kort is de opmars van de eerste hoogbouw toch gestart in 2011. Wat het specifieke karakter van het dorp niet langer meer is gewaarborgd.
Bekende en vooraanstaande indrukwekkende tempel Wat Yansangwararam (Wat Yarn) de tempel die in 1975 gebouwd is met verschillende architecturale aspecten met Japanse, Chinese en Indiase invloeden. Het complex is gehuisvest met verschillende religieuze gebouwen. Een kilometer verder staat de Viharnra Sien tempel, die gebouwd werd door Thai met Chinese afstamming. Hij huisvest de antiquiteiten uit het 'Rijk van het Midden". De tempel Wat Yansangwararam (Wat Yarn) is omgeven door een prachtig heuvellandschap.
Ten noorden van Bangsaray ligt de Nong Nooch Gardens. Dit park is opgezet in typisch Thaise stijl met traditionele Thaise huizen. Je kunt er genieten van verschillende culturele shows.

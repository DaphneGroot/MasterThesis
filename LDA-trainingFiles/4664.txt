	'Mijne luchten zijn de ware nog niet, ik ben nog altijd zoekende'
	Jong Holland, 'tijdschrift voor kunst en omgeving na 1850', presenteert in het laatste nummer een flink aantal 'kunstenaarsbrieven'. Van Gerard Bilders, Jan Toorop, Vincent van Gogh, Theo van Doesburg, J.J.P. Oud, Walter de Maria, Gilbert & George, Bas Jan Ader en anderen, te veel om op te noemen.
Hun namen (en hun werk) zullen niet in alle gevallen even bekend zijn, maar deskundige inleidingen heffen dat bezwaar wellicht op. Wie in (beeldende) kunst genteresseerd is, hoeft in elk geval niet bevreesd te zijn dat hij alleen maar platgetreden paden bewandelt.
Wie was bijvoorbeeld Gerard Bilders?
Blijkens twee mooie illustraties in dit nummer een schilder van 'bosgezichten', die je ruim een eeuw na dato nog steeds de stille verrukking van lang vergaan oud zomerlicht op romantisch struweel kunnen schenken.
Bilders leefde maar kort, van 1838 tot 1865. Hij werd financieel ondersteund door Johannes Kneppelhout (de schrijver Klikspaan), die in de jonge Bilders het talent bevroedde om de ideen uit zijn L'ducation par l'amiti (1835) te verwezenlijken.
In haar inleiding op een zestal brieven van Bilders aan zijn mecenas schrijft Jolanda Hoogervorst dat Kneppelhout ervan overtuigd was dat 'de scheppende kracht in ieder mens door vriendschap geprikkeld en aangespoord kon worden.' Hij overlaadde zijn discipel dan ook met wijze raad en vermaningen, en Bilders deed zijn best.
'Ik verheug mij, u te kunnen zeggen', schrijft hij op 14 januari 1858 aan Kneppelhout, 'dat ik, naar ik meen, iets beter slaag dan vroeger. Ik heb er mij vooral op toegelegd de koppen der beesten en andere onderdeelen wat uitvoeriger en zorgvuldiger te behandelen, doch mijne luchten zijn de ware nog niet. Ik ben nog altijd zoekende, zonder nog gevonden te hebben.'
Het aardige van zulke brieven is dat er behalve een (tobbende) schilder een schrijver uit spreekt, iets wat Kneppelhout ertoe bracht een selectie uit zijn brieven te publiceren.
Ze werden geliefd bij de schilders van de Haagse School en door Frederik van Eeden en later Menno ter Braak met waardering gelezen. In 1974 vestigde Wim Zaal met een uitgave van de brieven n het dagboek van de schilder opnieuw de aandacht op Bilders' literaire kwaliteiten, iets wat leidde tot een vergelijking met de brieven van Vincent van Gogh, waarvan het hoge literaire gehalte onomstreden is.
Dat sommige schilders met hun geschriften zo tot de verbeelding spreken, moet te maken hebben met de indringende manier waarop zij hun creatieve problemen onder woorden brengen. Per slot van rekening gaat in laatste instantie lle kunst (ook de literatuur) over kunst (of wat het esthetische eigenlijk is) en kan niemand ons daar beter over inlichten dan degenen die zlf kunst maken.
Vincent van Gogh heeft dat als geen ander gedaan. Al sinds 1914 zijn zijn brieven beschikbaar en een aantal jaren geleden verscheen opnieuw een omvangrijke uitgave, maar wetenschappelijk verantwoord was die niet. In dit nummer legt Hans Luijten uit wat ermee mis is en vertelt hij over een nieuwe publikatie die wordt voorbereid. Daarbij wijst hij niet alleen op bijzonderheden als een 120 jaar oud takje zeewier dat bewaard is gebleven - Van Gogh stuurde het op 18 april 1876 vanuit Ramsgate in Enegland mee met een brief aan zijn broer Theo - maar ook op het feit dat de nieuwe editie niet de volledige correspondentie zal omvatten. Er is het een ander verdwenen.
Een kras staaltje daarvan is wat er in het Haagse filiaal van de kunsthandel Goupil gebeurde. J. Tersteeg die de zaak samen met zijn vader dreef, vertelde in 1917 dat ze op een dag de verwarmingsketel wat harder wilden stoken: 'En in koelen bloede gooiden we twee- of driehonderd brieven van Vincent van Gogh in de centrale, als ze ons in de weg lagen; mijn vader vond al dat geschrijf zo belangrijk niet - rede nicht Knstler; bilde'
Van Gogh komt ook ter sprake in de brieven van R. N. Roland Holst, die al vroeg diens talent onderkende. Er zijn voorts twee onlangs opgedoken brieven van Jan Toorop aan zijn Frans-Belgische collega William Degouve de Nuncques. Brieven van Theo van Doesburg, de architect J.J.P. Oud en Piet Mondriaan belichten een paar tegenstellingen tussen deze grote vernieuwers en de correspondentie van Art & Project, het bedrijf van Adriaan van Ravesteijn en Geert van Beijeren Bergen en Henegouwen, leverde brieven op van kunstenaars als Gilbert & George, Bas Jan Ader - die in 1976 met zijn zeiljacht in de kustwateren van Ierland verdween -, Carl Andre en Barry Flanagan. Twee brieven van Walter de Maria, ten slotte, bieden Jan van Adrichem de gelegenheid iets te zeggen over het verzamelen van kunst door Mia en Martin Visser.
Willem Kuipers
Jong Holland; nr. 2, 1997;  18,50.


Ware Kerk.
De Ware Kerk is in ruime zin de gemeenschap van alle ware gelovigen in Christus. Deze definitie is afkomstig uit de kerken uit de reformatie. De calvinistische Nederlandse geloofsbelijdenis kan zo ge√Ønterpreteerd worden dat ook concrete kerkgenootschappen worden onderscheiden in ware en valse kerken (artikel 29). Met name de Gereformeerde Kerken Vrijgemaakt (GKV) stonden er lange tijd bekend om zich als "enige" ware kerk te presenteren. De ware kerk kenmerkt zich door een zuivere prediking van het evangelie en een zuiver gebruik van de sacramenten. Zo behoren de katholieke, orthodoxe, anglicaanse en lutherse kerken niet tot de ware kerk, maar kunnen sommige van hun leden wel tot de ware kerk behoren. Op zich acht de Nederlandse calvinist hen echter als valse gemeenschappen die geen aanspraak op de titel van kerk van Jezus Christus mogen maken.
In de rooms-katholieke traditie is de ware kerk geen verzameling ware gelovigen, maar heeft zij vooral betrekking op haar zichtbare gestalte op aarde. De ware kerk kenmerkt zich daar door een haar trouw aan de apostoliciteit, de zeven sacramenten, de Traditie en de eenheid met de bisschop van Rome. De rooms-katholieke Kerk blijft zich als "enige apostolische katholieke kerk" beschouwen, hetgeen niet uitsluit dat de tegenwoordigheid van God in de spiritualiteit van andere religies (op onvolmaakte wijze) zichtbaar wordt.

	HONOR DAUMIER, VENIJNIG CHRONIQUEUR VAN NEGENTIENDE-EEUWS PARIJS Prikken met een hekellans
	EEN WIJS MAN lacht slechts met een huivering. Charles Baudelaire kwam deze wonderlijke en treffende spreuk tegen in een van zijn boeken. Hij kon zich helaas niet herinneren van wiens gezaghebbende lippen of uit wiens volstrekt rechtzinnige pen de spreuk kwam. Deze merkwaardige tournure heeft hem niet meer losgelaten, zegt de dichter in zijn essay 'Over de essentie van de lach en over het komische in de beeldende kunst'. De wijze is beducht voor de lach; vlak voor de afgrond van de lach houdt hij de pas in.
Baudelaire is in Frankrijk de eerste geweest die heeft geschreven over de spotprent, het groteske tafereel dat mensen doet lachen. Bij het zien van prenten en schilderijen van Honor Daumier (1808-1879) lach je niet uitbundig, maar zoals de wijze man van Baudelaire: 'met een huivering'.
Bruce Laughton, die eerder over de tekeningen van Daumier en Millet heeft geschreven, citeert meermalen Baudelaire in zijn studie over Daumier als artiste-peintre van het Tweede Keizerrijk. Hij portretteert Daumier als een ietwat Don Quichot-achtige figuur die, naarmate hij ouder werd, grimmiger ging schilderen, zoals Goya. Zijn tekeningen werden agressiever, sarcastischer en bijtender.
Daumier werd op 26 februari 1808 in Marseille geboren. Hij was de zoon van een lijstenmaker, die amateurdichter en toneelschrijver was. De wereld van zijn jeugd was een wereld van theater en operette. Het Parijse leven was vol potische en sprookjesachtige onderwerpen. 'Het sprookjesachtige is als de lucht om ons heen', zong de dichter Baudelaire. 'Wij baden erin, maar zien haar niet.'
Parijs was in de tijd van Daumier uitbundig en turbulent. Het was een kostelijke en tegelijk tragikomische vertoning waarin een stoet memorabele en schilderachtige persoonlijkheden optrad. Parijs was een bruisende metropool, vooral om en rond de Tuilerien, een doorlopend toneelstuk met tientallen personages en types: kooplieden, advocaten en beursspeculanten, bon-vivants, halfdronken samenzweerders en gelegenheidsfilosofen, courtisanes en cocottes, voddenrapers en absintdrinkers, dichters, componisten en schilders.
Rond 1840 - Daumier was toen al een beroemd tekenaar - getuigde het nog van goede smaak om met een schildpad in de passages te gaan wandelen; de vroegere flaneur liet zijn wandeltempo graag voorschrijven. Het nieuwe Parijs echter, het Parijs van het Tweede Keizerrijk met zijn brede trottoirs, cafs en Grands Magasins was een stad van opgehitste en op winst beluste wijnboeren, linnenfabrikanten en ijzerindustrilen, feuilletonschrijvers, n van politieagenten.
Alles kon, en tegelijk ook weer niet. Het was een onvoorspelbaar tijdperk van wisselende modes, burgerlijke smaak en bohmienachtige originaliteit. Daumier was de chroniqueur, zo'n 'waarnemer en filosoof' die Baudelaire in Le peintre de la vie moderne heeft beschreven: een man van de menigte die het stadsleven en het politieke bedrijf in zijn tekeningen botaniseerde.
Zijn prenten en schilderijen zijn ontegenzeggelijk een portret van een tijdperk. Het zijn schitterende fysiologien van die tijd, van de negentiende eeuw, getekend en geschilderd door een meesterlijk fysiognoom, die zijn penseel en potlood hanteerde zoals Honor de Balzac de schrijfpen in zijn Comdie humaine.
Daumiers schilderijen en tekeningen kan men bekijken sub specie theatri. Het zijn als het ware kleine toneelstukjes, blijspelen als die van Molire of zedenschetsen van Balzac. De figuren, met knolneuzen en knokelige vingers, komen uit de wereld van de poppenkast of de pantomime.
Als politiek tekenaar dankt Daumier zijn carrire uitsluitend aan de historisch explosieve situatie onder de burger-koning. De karikatuur werd in de tijd van Daumier 'een politieke macht binnen de staat'. De tekeningen van Grandville, Philipon - met zijn bekende perenmotief voor koning Louis-Philippe - of Daumier waren scherper en venijniger dan de polemische krantenartikelen uit die tijd.
Daumier, die dankzij de hoge oplagen van zijn lithografien met tekenen in zijn levensonderhoud kon voorzien, was ook schilder. Laughton toont in zijn biografie 'de verborgen Daumier', de aquarellist en schilder. De kunstenaar was niet alleen een goed tekenaar, die even goed kon tekenen als Delacroix en misschien zelfs beter, maar ook een begenadigd schilder. In Laughtons boek zien we hoe Daumier naar schetsen en tekeningen zijn schilderijen en waterverven heeft gemaakt.
Daumier was begiftigd met een scherp geheugen voor karakters en vormen. Om zijn juiste waarde te bepalen, meende Baudelaire, 'dient men hem zowel vanuit het standpunt van de kunstenaar als vanuit het standpunt van de moraal te analyseren'. Wat Daumier als kunstenaar onderscheidt, is zijn beslistheid, zijn trefzekere manier van tekenen en schilderen.
Hij tekent als de grote meesters, noteerde Baudelaire in zijn kritieken. 'Zijn lijn is rijk en licht, een volgehouden improvisatie.' Hij heeft een helder, gezond verstand, dat heel zijn conversatie kleurt. 'Degeen die wij hier portretteren, wiens kunst - verfijnd, spits en volleerd - ons om onszelf te lachen leert', schrijft de dichter in Les fleurs du mal, 'die man is wijsgeer, mijne heren.' Daumier spot, 'prikt met hekellans'. Zijn lachen straalt vrijuit, 'breed als teken van goedhartigheid'. Zoals de wijze man lacht hij slechts met een huivering.
De duizenden prenten (de catalogus van Loys Delteil telt vierduizend nummers) zijn een dagboek, een kroniek van de tijd na de juli-revolutie van 1830 onder de burger-koning Louis-Philippe, 'van het juste milieu met zijn mesalliance van politiek en handelsgeest'. Een groot schrijver vormt de tweede regering van zijn land. Toen Frankrijk het keizerrijk van Louis Napoleon kreeg, kreeg het dus ook 'de herosche jeremiades' van Victor Hugo, die aanvankelijk Napoleon steunde, maar hem later - toen hij zag dat hij zich had vergist - Napoleon de Kleine noemde. Spotziek typeerde hij hem als een schoft, die zich aan God vergreep, 'als een wolf die zich likt nadat hij gemoord heeft'.
Daumier was 'de Victor Hugo van de spotprent'. Hij was vervuld van een diep wantrouwen tegen het Enrichez vous-devies van de regering van Louis-Philippe, waarmee op de menselijke zwakheid werd ingespeeld. Hij richtte zijn aanvallen niet zozeer op de kleine vissen, maar v¢¢r alles op degenen die het compromis aangingen, 'die het eigen belang boven het algemeen welzijn stelden, die probeerden te profiteren': de advocaten en rechters, de strebers, de nouveaux riches, eerder de stedelijke bourgeoisie en veel minder de boeren en de proletarirs, 'die meestal slechts als gedupeerden worden afgeschilderd'.
Daumier stierf in de nacht van de tiende februari 1879 in Valmondois, een dorpje niet ver van Parijs. De pastoor weigerde een kerkelijke begrafenis. Desalniettemin werd Daumier door vereerders en schrijvers, onder wie Victor Hugo, de laatste eer bewezen. In april 1881 werd zijn stoffelijk overschot opgegraven en naar het Parijse kerkhof Pre-Lachaise overgebracht.
Daumier ligt begraven naast Corot en Daubigny. Op zijn zerk staat in verweerde letters: 'Peuple, ci-gt Daumier, l'homme de bien, le grand artiste et le grand citoyen' ('Volk, hier rust Daumier, goed mens, groot kunstenaar en groot staatsburger').
Paul Depondt


Bruce Laughton: Honor Daumier.
Yale University Press; 200 pagina's;  146,25.
ISBN 0 300 06945 6.

Foto
	'De verdediger', tekening van Honor Daumier, 1860-1863. ILLUSTRATIE UIT 'HONOR DAUMIER'


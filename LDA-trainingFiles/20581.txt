Honda NT 650 V.
De Honda NT650V Deauville is een in 1998 ge√Øntroduceerde motorfiets aangedreven door een watergekoelde 4-taktmotor met twee cilinders die maximaal 41 kW vermogen levert bij 7750 tr/min met een maximaal koppel van 55 Nm bij 6250 tr/min. Zijn totaalgewicht (model 2002) is 228 kg en de topsnelheid ligt bij de 184 km/u.
De aandrijving van het achterwiel gebeurt via een cardanaandrijving. Twee koffers (links en rechts van het achterwiel) zijn verwerkt in de carrosserie. De vering van het achterwiel kan met de hand worden bijgesteld. Voor- en achterwiel zijn voorzien van schijfremmen.
Historie.
De ontwikkeling begon met de XL600 Transalp, waar de 600cc ohc V-twin voor het eerst in gezien werd. De Honda NTV650 volgde snel daarna in 1988. Ook wel de Revere genoemd, een naked bike, met enkelzijdige achtervork en cardan, drie-spaaks wielen en een stalen monocoque chassis dat eruitzag als was het aluminium. In Japan werd de motor 'the Bros' genoemd en werd daar geleverd in een 400- en 650 CC versie. De Revere werd 5 jaar lang verkocht (88-93). In de UK gingen er in totaal 2000 over de toonbank.
De NT650V Deauville is in twee versies geleverd. In de eerste versie (1998-2002) werd de motor gewijzigd om meer koppel te geven in het lage- en midden toerengebied en om het tourgedrag te benadrukken werd de tankinhoud verhoogd tot 19 liter.
Perceptie.
De Deauville is een veel verkochte motorfiets met voldoende pakcapaciteit (topkoffer makkelijk te plaatsen) en geschikt voor (tour-)rijders. Het motorblok is betrouwbaar, het draait immers al sinds 1998 mee, en wordt in de NT700V en in de gebruikt.
De Deauville is het opstapmodel voor de Pan European die dezelfde wielbasis heeft. De in Europa rijdende Deauvilles werden allemaal geproduceerd in de Spaanse fabriek van Honda, het in 1986 overgenomen Montesa.
NT700V.
In 2006 bracht Honda een volledig vernieuwde versie uit van de Deauville, de NT700V Deauville, uitgevoerd met ABS. De cilinderinhoud werd verhoogd naar 680 cm3en de motorfiets werd uitgerust met het elektronische injectiesysteem PGM-FI (Programmable Fuel Injection). Het vermogen komt nu neer op 48,3 kW bij 8000 tr/min met een maximaal koppel van 66,2 Nm bij 6500 tr/min. Het totaalgewicht van deze versie bedraagt 239 kg.

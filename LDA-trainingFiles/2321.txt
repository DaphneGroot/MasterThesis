	Ooit een kopman, nooit een knecht
	NU HET slotwoord gesproken moet worden zegt Erik Breukink, eerst aarzelend, tenslotte toch beslist: 'Nou, excuses dan aan het Nederlandse volk.' Hij zou wel in een lachbui willen uitbarsten.
Zijn aarzeling: is hij werkelijk de beste Nederlandse renner van de laatste tien jaar?
Zijn beslistheid: inderdaad had de Giro van 1989 en anders wel de Tour van 1990 gewonnen kunnen worden.
Zijn binnengehouden lach: er zijn toch waarachtig wel belangrijker zaken in het leven dan wielrennen? 'Ik relativeer veel.' Verplichtingen heeft hij alleen jegens zichzelf, zijn werkgever en ploeggenoten en jegens Gea en de kinderen. 'Ik ben best tevreden over mijn carrire, al hou ik het gevoel dat er iets ontbreekt. Maar ik heb niet het gevoel dat ik het Nederlandse volk in de steek heb gelaten.'
Erik Breukink heeft geen zwaargetekend gelaat, geen wapperende haardos, spreekt algemeen beschaafd Nederlands en formuleert zorgvuldig, ook onmiddellijk na een zware inspanning.
Omdat hij is zoals hij is vergissen mensen zich in hem. Hij zou te weinig vechtlust hebben. Het is de rustdag van de Tour, de Rabo-ploeg resideert in Villars en op het terras van het hotel zegt Breukink: 'Als je geen vechtlust hebt, hou je het niet zo lang vol als ik. En zeker niet als je, zoals ik, de neergaande lijn te pakken hebt.'
Hij was kopman, hij werd beschermd renner en nu heet hij 'wegkapitein' en 'routinier'. Een renner van zijn reputatie heet nooit knecht, al doet hij deze Tour wel dat werk. Als hij ziet dat kopman Luttenberger te veel op de kant rijdt, te veel in de wind, dan rijdt hij naar voren, fungeert als windscherm en brengt de Oostenrijker naar een betere positie.
Deze meegerekend reed Erik Breukink (33) elf keer de Tour de France. Eind dit jaar is het gedaan met de wielercarrire. Zolang hij nog op de fiets zit denkt hij niet aan toen.
Alleen afgelopen maandag, op de Tourmalet, zag hij plotseling elf jaar van zijn leven aan zich voorbij trekken. Op die berg verloor Erik Breukink in 1990 de Tour aan Greg LeMond. 'Nee, dat was het niet. Gewoon, ik dacht: da's mijn laatste Tourmalet.'
Hij duurt ook zo lang, die Tourmalet. 'Meer dan een uur, anderhalf uur misschien. Alle momenten maak je mee. Dan denk je dat het goed gaat en ineens heb je weer een kilometer of vijf dat je niet vooruit komt.'
Nu hij erover nadenkt was er nog een moment waarop hij stilstond bij wat geweest is. Afgelopen dinsdag, op de Aspet, gingen de gedachten terug naar 1995. Breukink was betrokken bij de valpartij die de neo-prof Casartelli het leven kostte.
De herdenking bij het monument voor de jonge Italiaan ervoer Breukink als 'een moeilijk moment'. Hij richt zijn ogen ten hemel: 'Dan zie je zijn familie daar staan. . . Ik kende hem eigenlijk helemaal niet. Je spreekt hem. . . uh, hallo, zeg je dan. Op dat moment van de valpartij doet het er niet toe dat je hem niet kent. Soms is het peloton n grote familie.'
Maar voor het overige, aan mijmeren doet Erik Breukink niet. O nee, hij is zeker geen romanticus. Hij deed atheneum-A omdat hij 'een beetje te lui was voor al die exacte vakken'.
In de pers is hij steevast afgeschilderd als enerzijds een hoffelijke, anderzijds een koele man. 'Vooral dat hoffelijke wordt altijd overdreven. Topsporters zijn altijd met zichzelf bezig. Je moet egostisch zijn.'
Daarom: hij is dan wel als invaller voor de Belg Bruyneel naar de Tour gegaan met als hoofdtaak Luttenberger en Boogerd te helpen, maar wat er werkelijk in het hoofd omgaat is het winnen van een etappe. 'Natuurlijk ga je naar de Tour met de gedachte een etappe te winnen. Als je daar niet aan denkt moet je hier niet komen.'
In twee weken Tour was er n keer niet alleen de gedachte aan etappewinst maar ook de poging. In de tweede etappe, op weg naar Vire, ontsnapte Breukink met Jalabert uit het peloton. Zeven kilometer duurde de vlucht, vier seconden bonificatie was de winst. Het bewijs aan het tv-publiek was daar: Breukink doet mee aan de Tour.
'Vroeger dacht ik inderdaad wel, da's goed voor de sponsor dat ik in beeld ben. Die tijd is voorbij. Jonge jongens moeten wl zo denken. Zonder publiciteit bestaat het profrennen niet.'
Hij wil straks wel 'iets' in de sport gaan doen, w t weet hij nog niet. Vader Breukink, directeur van een fietsenfabriek, ziet in hem misschien wel zijn opvolger, maar hij wil zich nog nergens op vastleggen. 'Zolang ik op de fiets zit sta ik niet echt open voor aanbiedingen.' Ook niet van de NOS die in Breukink een toekomstige co-commentator ziet.
'Als ploegleider zul je me nooit terugzien. Dan ga ik door met het leven wat ik nu leid en dan doe ik mijn familie wr tekort.' Breukink, miljonair te Kalmthout (Belgi) hoeft niks meer te doen, 'maar alleen maar stil zitten op een stoel zie ik mezelf niet doen'.
Hij kan anders wel genieten van rust. 'Passies, passies. . ? In elk geval dingen waar je een beetje rust bij vindt. Ik wandel graag met de honden, ik heb drie Labradors. En als ik thuis ben ga ik graag naar de bioscoop. Eigenlijk is er maar n grote passie, naast Gea en de kinderen: sport. Tennissen, voetballen, skin, allemaal sporten die ik nu niet kan doen vanwege het blessuregevaar.'
Vanzelfsprekend heeft hij wel eens wroeging over wat hij Gea en de kinderen allemaal heeft aangedaan. 'Alles staat thuis in het teken van mij. Dat is het egosme van de topsporter. Alles moet wijken voor jou.' Hij 'hoopt' straks aan compenseren toe te komen. Lachend: 'Volgens mij gaat Gea daar wel van uit.'
Zijn vrouw is en was eigenlijk fanatieker met de sport bezig dan hijzelf. 'Dat rustige heb ik altijd gehad en dat is volgens mij ook de reden dat ik het zo lang heb volgehouden. Zeker als ronderenner moet je weten hoe te doseren. Een groot klimmer ben ik nooit geweest, het was altijd aanklampen geblazen. Misschien wilden de mensen graag zien dat ik vaker wild voor de aanval koos, maar dan was ik ongetwijfeld eerder opgebrand.'
Er wordt altijd maar over Breukink gezegd en geschreven dat hij te kalm is, te bedaard. Hij ligt er niet wakker van, maar wil wel even opgemerkt hebben dat hij zich wel degelijk kan opwinden. Ook nu nog.
'Ik heb veel meegemaakt, maar die sprints en valpartijen in deze Tour slaan werkelijk alles. De renners hebben te weinig respect voor elkaar. Iedereen dringt zich maar naar voren, ook de klassementsrenners. De eerste week waren de finales levensgevaarlijk.'
Hij is boos op de Tour-organisatie. 'Dat krijg je ervan als je zo'n parkoers uitzet. Een eerste week met alleen maar vlakke ritten is vragen om problemen. Als er eerder verschillen kunnen worden gemaakt in het klassement, dan houden de klassementsrenners zich wat rustiger in de finales.
'Nu bleven de toppers steeds dicht bij elkaar staan en werden de verschillen alleen gemaakt door een valpartij. Zo'n Riis die meteen een minuutje verliest in de eerste rit. Dus denken die jongens: ik moet hoe dan ook zorgen dat ik in de finale bij de eerste twintig, dertig zit, voordat het peloton wr breekt door een valpartij.'
Achter in het peloton rijdend en hoofschuddend zag Breukink in de eerste week de 'wild-west taferelen' aan. 'Toen ik nog echt goed was reed ik bij een massasprint heus niet voorin. Wat had ik daar te zoeken?'
In twaalf jaar profwielrennerij ging Erik Breukink 64 keer zegevierend over de meet. De hoogtepunten waren de Giro's van '87, '88 en '89, zijn etappe-winst tijdens zijn Tourdebuut ('87) en de Tour van '90 die hij had moeten winnen en die hij dus tevens als dieptepunt beschouwt.
'Mijn allereerste overwinning als prof vond ik ook heel mooi. In de Ronde van Zwitserland van 1986. Het was een verschrikkelijk lange etappe met veel cols en ik heb heel veel momenten gekend dat ik wilde afstappen. Op het laatste heuveltje ging het plotseling weer en ben ik gedemarreerd. Delgado werd tweede.'
Dolgraag zou hij vandaag zijn laatste kunstje vertonen, op de flanken van de Alpe d'Huez. In de Tour van 1990 leverde hij daar een ongekende prestatie. Bugno en LeMond begonnen als eersten aan de beklimming, de teruggeslagen Breukink zette een furieuze achtervolging in. Breukink eindigde die etappe als derde en de tijd die hij voor de beklimming nodig had gold jarenlang als de snelste ooit.
'Als ik zaterdag nou eens met een leuk groepje weg ben en de toppers laten ons eens een minuutje of tien eerder beginnen. . .'

Foto
	Drie momenten uit de carrire van Erik Breukink: totaal kapot in de Giro in 1989 (foto links), als PDM-renner met LeMond en Chiappucci, eindklassement Tour 1990 (foto rechtsboven), en als Rabobankrenner vorig jaar in Leeds. FOTO'S COR VOS


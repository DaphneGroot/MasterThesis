	Trinko Keen bereikt met J端lich laatste vier in Europa Cup
	Waarschijnlijk wordt Haka/Treffers in het Europa Cup-toernooi voor landskampioenen uitgeschakeld. Maar ondanks de eliminatie van alle NTTB-clubs zullen er ook dan nog twee Nederlandse tafeltennissers uitkomen bij de laatste vier van Europese bekertoernooien. Na Diana Bakker (L端beck) ging ook Trinko Keen door naar de halve finale van het EC-II-toernooi.
Keen komt uit voor J端lich, dat speelt in de sterkste competitie ter wereld, de Bundesliga. Een compleet 'vreemdelingenlegioen' rolde zondagmiddag in de kwartfinale Postas Budapest op met 4-0. De Engelsman Prean, Trinko Keen en de Chinees Yang Jianghua stonden zelfs geen game af aan het Hongaarse team.
Postas bestond uit de Chinese verdediger Chen Wei, die met twee keer 21-14 kansloos was tegen Keen, en verder uit de Hongaarse internationals Batorfi en Nemeth. Het Hongaarse team speelt in de beslissende degradatiewedstrijd in de Superliga vrijwel zeker zonder Keen twee keer tegen Hongarije.
Bij J端lich - Postas behoorde ook Theo Rieken tot de vele toeschouwers. Rieken coacht Keen komend weekeinde bij de Europese Top-12. De bebaarde vertrouwensman van Keen was onder de indruk van zijn pupil: 'Trinko heeft een bijna perfecte pot gespeeld. Ik heb het gevoel dat hij voor het eerst het seizoen weer helemaal bij de wedstrijd was. Ik zag weer spanning bij hem en dat is altijd het teken dat hij weer echt met zijn sport bezig is.'
In de competitie behaalde het Tilburgse Irene thuis een krappe 4-3 overwinning op De Salamanders. Bij de bezoekers scoorde de ongeslagen Jonah Kahn twee van de drie punten. Bij herfstkampioen Feijenoord, dat Oegstgeest met 5-2 versloeg, raakte Ronald Vijverberg al in zijn eerste partij zijn 100-procentscore kwijt. Hij verloor met 19-21, 21-17 en 20-22 verrassend van Pastoors.
De nederlaag was extra pijnlijk voor Vijverberg, omdat hij ook al een zwakke Top-12 speelde en ondanks het uitblijven van welke aansprekende prestatie ook voortdurend kansen krijgt van bondscoach Engel.
Standen eredivisie, mannen: Feijenoord 2-12, Irene 2-11, De Salamanders en Oegstgeest 2-8, Veldhoven 2-7, Bartok 2-5, Never Despair 2-3, Trias 2-2.
Vrouwen: De Treffers '70 2-14, Red Stars (v) 2-9, Noordkop 1-6, GTTC Groningen 2-5, Veldhoven 1-4, Hoonhorst 1-3, Hotak '68 2-1, Spaarne 1-0.



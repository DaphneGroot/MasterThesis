Bloemendaal (Noord-Holland).
Topografische kaart van de gemeente Bloemendaal, per december 2016
Het gemeentehuis van Bloemendaal in Overveen
De hervormde kerk uit 1635 in Bloemendaal
Bloemendaal () is een plaats en gemeente in de Nederlandse provincie Noord-Holland. De gemeente telt inwoners (, bron: CBS) en heeft een oppervlakte van 38,56 km² (waarvan 0,52 km² water). In de gemeente ligt de Eerebegraafplaats Bloemendaal.
Fusie met de gemeente Bennebroek per 2009.
De gemeente Bloemendaal is per 1 januari 2009 samengegaan met de gemeente Bennebroek, vóór deze datum de kleinste gemeente in Nederland (wat betreft oppervlakte).
De naam van de 'fusiegemeente' bleef Bloemendaal.
Eerder bestond vrees dat de gemeente Haarlem bij haar uitbreidingsplannen een oog op Bloemendaal zou laten vallen, met name omdat er op het grondgebied van de gemeente Haarlem nauwelijks mogelijkheid tot huizenbouw meer is. Bloemendaal maakte als tegenreactie bekend, dat het mogelijk met de gemeente Heemstede zou samengaan tot een nieuw te vormen gemeente "Bloemenstede". Zover is het echter nooit gekomen.
Bestuurscrisis 2015.
Bloemendaal heeft vaker te maken gehad met crises in het bestuur. In 2015 leidde dit er onder meer toe dat burgemeester Ruud Nederveen aftrad en later dat jaar ook waarnemend burgemeester Aaltje Emmens, waarop burgemeester Bernt Schneiders van buurgemeente Haarlem als waarnemend burgemeester werd aangesteld.
Media.
De plaatselijke omroep voor de gemeente Bloemendaal is Jouw FM, voorheen AB-Radio. Een andere radiozender, die landelijk bekender is, is het christelijke station van Radio Bloemendaal. Lange tijd had Bloemendaal bovendien een eigen krant. De Bloemendaalse post (hoofdredacteur de heer L.W. Bierens de Haan, die in Aerdenhout woonde) verscheen voor een groot deel van de gemeente en was specifiek gericht op het lokale nieuws.

Lierde.
Lierde is een gemeente in de Belgische provincie Oost-Vlaanderen. De gemeente telt ruim 6500 inwoners, die Lierdenaars worden genoemd. De plaats bevindt zich in de Denderstreek.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Lierde ligt in het kieskanton Brakel in het provinciedistrict Oudenaarde, het kiesarrondissement Aalst-Oudenaarde en de kieskring Oost-Vlaanderen.
2013-2018.
Burgemeester is Jurgen Soetens (CD&V-Lierde). Hij leidt een coalitie bestaande uit CD&V-Lierde en Centrumlijst. Samen vormen ze de meerderheid met 10 op 17 zetels.
Resultaten gemeenteraadsverkiezingen sinds 1976.
De zetels van de gevormde coalitie krijgen als achtergrondkleur de partijkleur. De zetels van de lijst die de burgemeester levert, staan vetjes afgedrukt.
Cultuur.
Lierde mag zich een producent noemen van de Geraardsbergse mattentaart, het allereerste Vlaams product met Europees label. Als kleine buurgemeente van de mattentaartenstad Geraardsbergen, krijgt Lierde echter de meer bescheiden titel van mattentaartengemeente.
Lierde heeft ook een eigen toneelvereniging (Simalie) en een poppenkastgezelschap (Het spelleke van Lierde).
Sport.
In Lierde spelen de voetbalclubs VC Eendracht Deftinge en FC Bonanza, de laatste uit Sint-Martens Lierde. Lierde kent ook nog volleybalclub S.S.J Hemelveerdegem en dansvereniging Dance-Experience.
Toerisme.
Door deze gemeente loopt onder meer de fietsroute Denderende steden.

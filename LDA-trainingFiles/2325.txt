	'Kunst is zielig, altijd minder dan je verwacht' Mike Kelley maakt geen werk om kopers te plezieren
	ALS DE tentoonstelling in het Van Abbemuseum open is voor publiek, zit Mike Kelley alweer in Los Angeles. Eindelijk thuis. Hij is het zat om voortdurend op reis te zijn en in restaurants, hotels en musea te leven. Van Barcelona naar Malm, naar Kassel, en nu in Eindhoven. Aan kunst maken komt hij haast niet meer toe, zegt hij. 'Ik ben administrateur, vertegenwoordiger geworden van mijn eigen projecten.'
Het zijn projecten die genspireerd zijn op wat de Spaanse kunsthistoricus Jos Lebrero Stals in de catalogus bij de tentoonstelling omschrijft als: 'de vuilstortplaatsen (-) van de esthetische wereld van de Amerikaanse middenklasse'.
Die vuilnisbelten liggen vol met huisvlijt, met in elkaar geknutselde vogelhuisjes, kitscherig haak- en breigoed, afgedankte speelgoedbeesten, krantenknipsels. Sciencefiction zwaait er de scepter, samen met achteloze seks en esoterische prietpraat. Kelleys wereld is vies, extreem gewelddadig, angstaanjagend n lachwekkend om in rond te dwalen. Het is een afdaling in de anus van het bewustzijn.
Halverwege de jaren zeventig werd hij zo bekend met zijn performances, vond hij, dat het tijd werd voor iets anders. Hij legde zich op het schilderen toe. Toen hij daarmee bekend werd, ging hij installaties maken, met speelgoedbeesten en poppen. En ook die speelgoedbeesten zijn inmiddels weer verdwenen uit zijn werk. Kelley experimenteert niet alleen met steeds wisselende materialen en kunstvormen, maar ook met stijlen. Waarom verheft hij verandering tot methode?
'Ik vind dat je in je werk een voortdurende verschuiving moet laten zien. Anders wordt het een saaie bedoening. Als kunstenaar speel je met de verwachtingen en verlangens van de bezoekers, je speelt met wat z¡j van je willen dat je doet. Daar moet je je van bewust zijn. Want zodra je daaraan toegeeft, raak je gevangen in clichs waaruit je nooit meer ontsnapt.'
Dat is een rationele verantwoording voor ontwikkeling. Hoe raakte u in de praktijk bewust van die clichs?
'Ik werd beroemd met een aantal zaken, vooral met mijn installaties van speelgoedbeesten (zoals Craft Morphology Flow Chart, Ah, Youth! en Arenas). Het publiek ging van mij verwachten dat ik die beesten toonde en verzamelaars wilden alleen dat nog maar kopen. Dus daar ben ik mee gestopt, ik heb gewoonweg geweigerd die beesten nog langer te gebruiken. Als je dat niet doet als kunstenaar, loop je in de val.
'Ik maak geen kunst om kopers te plezieren. Ik maak kunst om een visueel gesprek aan te gaan met het publiek. Ik ben een reactieve kunstenaar. Ik reageer op de respons die het publiek geeft op mijn werk.'
Hoe interpreteerde het publiek uw speelgoedbeesten?
'Men vond ze leuk of beangstigend, maar men had niet echt een idee van wat ik met die poppen wilde. Men legde ze uit als nostalgisch, verwijzend naar de kindertijd, of juist als wreed. Omdat ik ze uit hun context had gehaald, bracht men ze in verband met kindermishandeling en -misbruik, en met mijn eigen jeugd. Dat verbaasde me. Niemand vroeg zich af waar¢m ik die poppen uit hun context had gehaald, waar¢m ik hun formele aspecten benadrukte, hun kleur, hun vorm, hun afmeting.
'Ik wilde dat mensen die poppen in de eerste plaats zagen als ''beelden'', gemaakt door volwassenen.
'Op die beesten wordt van alles en nog wat door volwassenen geprojecteerd, gevoelens van angst, liefde en haat. In die zin zijn het ideologische beelden van hoe ouders wensen dat kinderen zijn: lief, schattig, schoon en a-seksueel. Het zijn rolmodellen. Ik wilde dat de mensen dat inzagen. Daarom behandelde ik die beesten alsof ze verf waren.'
Toch bleven ook na uw grote retrospectief ''Catholic Tastes'', in het Whitney Museum in New York in 1993, de interpretaties op uw werk autobiografisch getint. Men vroeg zich af of u als kind soms misbruikt was, of dat u een strenge katholieke opvoeding had gehad.
'Ja, toen realiseerde ik me: ik kan alle interviews ter wereld geven en essays over mijn eigen werk schrijven, maar niemand zal luisteren. Iedereen zal mijn werk autobiografisch blijven interpreteren. Daar besloot ik mijn nieuwe werk aan te wijden. Want die reactie is kenmerkend voor de mentaliteit van deze tijd. Mensen zijn geobsedeerd door thema's als kindermishandeling, verdrongen herinneringen, syndromen. Men is bezeten van de eigen rol als slachtoffer, in een groots en meeslepend drama waarvan men zich niets herinneren kan, maar waarin alle oorzaken van de problemen gevonden kunnen worden.
'Mijn nieuwste werk is zogenaamd autobiografisch en gaat erover hoe je traumatische ervaringen kunt verwerken.'
Dat zijn de uitvergrote krantenartikelen in ''Timeless/Authorless'' en de maquette van de stad met lege ruimten?
'Ja, zij maken deel uit van wat ik mijn repressed memory project noem. Alle ontbrekende delen in de stad zijn de delen uit mijn leven die ik me niet herinner. De gaten vul ik op met trauma's. De artikelen hangen er vlakbij en vertellen dat ik keihard misbruikt ben, dat ik het gelukkige kind speelde, maar in werkelijkheid een geperverteerd monster was.
Die teksten zijn opgebouwd uit herinneringen, krantenberichten en regelrechte leugens. Het zijn het soort teksten dat je uitspreekt op de divan bij de psychiater. Maar door de manier waarop ik ze presenteer - als blow-up van een restaurantbespreking in de vitrine van een restaurant - knaagt de twijfel. Hier zit iets helemaal fout.'
Mislukking speelt een grote rol in uw werk. U heeft er zelfs een term voor bedacht: 'talking failure'.
 'Toen ik met die speelgoedbeesten bezig was, die idealen vertegenwoordigen waar je nooit van je leven aan kunt voldoen, realiseerde ik me dat het met de hele kunst zo gesteld is. Kunst is zielig, het is altijd minder dan de verwachtingen die je ervan hebt. Kunst is meelijwekkend, pathetisch, net als die aftandse speelgoedbeesten.'
U ging naar de kunstacademie in een tijd, halverwege de jaren zeventig, dat het modernisme als belangrijkste traditie binnen de twintigste-eeuwse beeldende kunst versplinterde. Heeft dat invloed gehad op uw opvatting over pathetische kunst?
'De geschiedenis van het modernisme en de conceptuele kunst die daaruit voortvloeit, is gebaseerd op hetzelfde idealisme als je bij die speelgoedbeesten vindt. Het modernisme is een utopie. Het leunt zo sterk op ideen, dat de voorwerpen die die ideen moeten verbeelden de betekenis nooit kunnen vatten. Daarom viel het rond de jaren zeventig uiteen.
'Geen modernist vraagt zich af wat het precies betekent om een platonische idee, de destillatie van bijvoorbeeld ''vrouw'' te verbeelden. Pats! Daar heb je haar: iedere vrouw! Het is een superidealisering die met niets te maken heeft. Het staat volkomen los van de realiteit, en buiten dat: het is ook volkomen abject.
'Want als je goed kijkt waar het beeld op lijkt, dan zie je een taart of een grote drol. Maar dat mag je niet zeggen, want dat zou van een ontzettend slechte smaak getuigen, een smaak die non-art people hebben.
Is dat een taboe dat doorbroken moet worden?
'Ik vind dat je daar juist wl over moet praten. Begrippen als ''natuur'' of ''vrouw'' zijn opgebouwd uit verschillende componenten, ze hebben verschillende functies binnen een andere context.
'Die componenten, die functies moet je decoderen en bespreken in politieke en maatschappelijke termen. Dat wordt binnen de kunstwetenschap niet gedaan, omdat het zogenaamd allemaal gaat om de reductie tot essentile zaken en dat is heilig. Ik verafschuw essentialisme. Het hoort niet thuis binnen de kunst.'
Wat wel?
'Kunst moet gaan over visuele informatie, over visuele taal en visuele communicatie. Dat betekent dat je moet analyseren hoe de dingen in elkaar steken, anders ben je een luie kunstenaar.'

Bent u daarom zo'n bewonderaar van Sigmund Freud?
'Misschien wel. Freuds boeken zijn prachtig, zowel wat inhoud als wat stijl betreft. De theorien zijn soms verschikkelijk vergezocht. Maar daar gaat het mij niet om. Kunst gaat niet over het zoeken naar waarheid, daar is filosofie voor. Kunst gaat over faades, over re-presentatie. Ik ben genteresseerd in de manier waarop dingen werken, hoe ze in elkaar steken en waarom. Freud geeft je daarvoor een handreiking.'
Mike Kelley, selectie 1985-1996. Van Abbemuseum, Eindhoven. Tot en met 14 september. Catalogus  49,50.

Foto
	Mike Kelley FOTO MARCEL VAN DEN BERGH


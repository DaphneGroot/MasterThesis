	Turks parlement zuivert Tansu Ciller van blaam
	AP, Reuter
ANKARA
Een commissie van het Turkse parlement heeft woensdag vice-premier Tansu Çiller met acht tegen zeven stemmen van alle blaam gezuiverd in de laatste van drie corruptiezaken die tegen haar aanhangig waren gemaakt.
De commissie moest onderzoeken of Çiller en haar echtgenoot hun miljoenenvermogen rechtmatig hebben verworven. Het echtpaar zou tijdens haar premierschap (1993-'96) via grondspeculatie miljoenen dollars hebben vergaard.
Vorig jaar zag het parlement al af van twee andere beschuldigingen tegen Çiller.


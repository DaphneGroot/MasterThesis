Wintersport.
Bioscoopjournaal uit 1963 over wintersport in Nederland.
Wintersport is een verzamelnaam voor vormen van sport die als wedstrijdsport, recreatie sport of als vakantiebezigheid op het ijs of sneeuw worden uitgeoefend.
Geschiedenis.
De meeste wintersporten zijn ontstaan als alternatief transportmiddel in de wintermaanden als de wegen en vaarwegen niet meer op normale manier begaanbaar waren. Zo wordt er al eeuwen geschaatst en gepriksleed om ijsvlakten makkelijker te kunnen oversteken. In de verloop van de tijd begint men deze transportmiddelen ook voor recreatieve doeleinden te gebruiken. Zo werden de eerste kortebaanwedstrijden voor schaatsers al rond 1800 verreden en rond 1900 werden er al wedstrijden voor priksleeërs gehouden, vaak zelfs letterlijk voor spek en bonen.
In 1882 werd uiteindelijk de Koninklijke Nederlandsche Schaatsenrijders Bond (KNSB) opgericht waar alle takken van de schaatssport onder vallen.
Het skiën ontstond vooral in de alpenlanden en in de Scandinavische landen. Hierdoor is er dus ook een verschil ontstaan tussen het alpineskiën en noords-skiën. Al wordt de ski ontwikkeling rond 1860 in de Noorse regio Telemark gezien als bakermat van het skiën als tak van sport. De toeristische wintersport ontstond vooral in de alpen om de rijke buitenlanders te vermaken, Sankt Moritz in Zwitserland wordt alom gezien als de bakermat van het wintertoerisme eind 19e eeuw. Een hotelier wist een aantal Engelse zomergasten te overtuigen ook in de winter te komen. Het wintersport toerisme is al jaren van groot belang voor de toeristische sector in de alpenlanden en is al lang niet meer alleen voor de rijke burgers.
Sneeuwsporten.
Skiën, Grande Motte in Tignes, Frankrijk
IJssporten.
Shorttrack Cup - Coppa Italia 2007
Wintersportwedstrijden.
De diverse wintersporten hebben elk diverse wedstrijden van amateurwedstrijden tot professionele wedstrijden op internationaal niveau, onderstaande een paar van de belangrijkste wintersportevenementen.
Wintersport in België.
In België is er een groot aantal wintersportmogelijkheden in de Belgische Ardennen voor langlaufers en beginnende skiërs. Enig nadeel hierbij is dat de Belgische Ardennen niet sneeuwzeker zijn. Daarnaast zijn er in België ook indoorskibanen te vinden, waar het gehele jaar kan worden geskied. België heeft een aantal ijsbanen waar meerdere ijssporten kunnen worden beoefend.
Wintersport in Nederland.
In Nederland kan men ook aan wintersporten doen, zo is er in bijna elke grote provinciestad wel een kunstijsbaan te vinden en er zijn in de meeste steden en dorpen ook nog natuurijsbanen waar in een vorstperiode veilig geschaatst of gepriksleed kan worden, verder zijn er een aantal indoorskibanen waar men als er geen sneeuw of ijs ligt toch een wintersport kan beoefenen.
Zodra er in de wintermaanden een goede vorstperiode aanbreekt kan er ook op natuurijs geschaatst en gepriksleed worden. Op eigen gelegenheid, maar er kan dan ook worden meegedaan aan wedstrijden op natuurijs en georganiseerde toertochten. De afstand van zo'n toertocht kan variëren van circa 10 tot circa 200 km. De tochten voeren soms door gebieden die anders niet of nauwelijks toegankelijk zijn. Veelal zijn er tijdens zulke toertochten controlepunten onderweg waar deelnemers een stempelkaart moeten laten afstempelen, na afloop wacht de deelnemer meestal een medaille.
IJsclubs kunnen dergelijke tochten aanmelden bij de KNSB, de KNSB stelt minimumeisen aan de ijskwaliteit voor zo'n toertocht.
Wintersportvakantie.
Een wintersportvakantie is een vakantie naar een gebied waar een wintersport kan worden beoefend, waar in het bijzonder skiën of snowboarden, mogelijk is. Dit wordt vaak ook wel kortweg wintersport genoemd. Er kan individueel een wintersportvakantie ondernomen worden, maar ook in groepsverband. Men beoefent hier de wintersporten als een vakantiebezigheid. Vaak neemt men ook nog lessen skiën of snowboarden bij skischolen in de vakantieplaats.
De belangrijkste wintersportgebieden in Europa liggen in de Alpen in landen als Frankrijk, Oostenrijk en Zwitserland; echter, ook in landen als Tsjechië en Noorwegen zijn talrijke skigebieden te vinden.
IJsbanen.
Een ijsbaan is een baan waar ijssporten kunnen worden beoefend. Er zijn verschillende ijsbanen. ijsbanen geheel gevuld met ijs of ijsringen van 200 of 400 meter.
Nadelige gevolgen van wintersportgebieden.
Het aanleggen van wintersportgebieden heeft volgens onderzoekers ook nadelige gevolgen.
Voor het gebruik van een piste wordt de sneeuw aangedrukt door een pistevoertuig en in sommige landen worden chemicaliën op de piste gestrooid om de sneeuw rul te houden. De sneeuw werkt volgens onderzoekers hierdoor niet langer als een beschermende deken voor de begroeiing, waardoor de temperatuur van de bodem onder nul daalt, zonder aangepaste begroeiing sterft te veel vegetatie af en duurt het herstel van de vegetatie te lang.
Door de grotere hoeveelheid sneeuw en de grotere densiteit van de bovenlagen dooit deze sneeuw aan het eind van het seizoen langzamer dan sneeuw waarop niet is geskied en hebben plantensoorten minder tijd voor herstel en groei, sommige soorten kunnen zelfs verdwijnen en daardoor krijgt de bodem de kans uit te spoelen of te veel water op te nemen hetgeen de bovenlaag instabiel maakt.

 MOTIE BENZINE-ACCIJNS MOET OPNIEUW IN STEMMMING. 
 DEN HAAG, 29 okt (Reuter) - Een motie van de VVD over de verhoging van de benzine-accijns met 11 cent per liter heeft vandaag in de Tweede Kamer geleid tot stakende stemmen, zo meldt het ANP. 
 Omdat niet alle Kamerleden aanwezig waren moet het voorstel morgen opnieuw in stemming komen. Vandaag stemden zowel 72 leden voor als tegen. 
 Volgens de motie moet het besluit over de accijnsverhoging pas volgend jaar worden genomen. Eerst moet duidelijk zijn of Duitsland de accijns eveneens verhoogt, omdat anders de pomphouders in de grensstreek de dupe zouden worden. 
 Het kabinet heeft overigens al laten doorschemeren dat het de motie niet zal uitvoeren. 
 (c) Reuters Limited 1996. 

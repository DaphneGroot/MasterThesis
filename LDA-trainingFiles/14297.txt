Sankt Vith.
Sankt Vith (Frans: "Saint-Vith"; Luxemburgs: "Sankt-Väit") is een stad in de provincie Luik. Zij behoort tot de Duitstalige Gemeenschap van België en telt ruim 9.000 inwoners. De gemeente wordt gerekend tot de streek Belgische Eifel, waarvan het de enige stad is, en ligt op 520 m boven de zeespiegel.
Met een oppervlakte van 146,93 km² is Sankt Vith na Büllingen de grootste gemeente van de provincie Luik. Daarnaast is de gemeente naast hoofdplaats Eupen de enige stad in de Duitstalige Gemeenschap.
Overige kernen.
Naast de gefuseerde gemeenten Sankt Vith, Recht, Schönberg, Lommersweiler en Crombach behoren ook de kleinere dorpen Alfersteg, Amelscheid, Andler, Atzerath, Breitfeld, Eiterbach, Galhausen, Heuem, Hinderhausen, Hünningen, Neidingen, Neubrück, Neundorf, Niederemmels, Oberemmels, Rödgen, Rodt, Schlierbach, Setz, Steinebrück, Wallerode, Weppeler en Wiesenbach tot het grondgebied van Sankt Vith.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Sankt Vith bestaat uit de Freie Bürgerliste (FBL) van burgemeester Krings, die de meerderheid van de zetels heeft.
Verkeer en vervoer.
In de stad Sankt Vith lopen verschillende gewestwegen: N676, N626, N646, N62 en de N675. In de gemeente liggen verder de N695, N670, N659 en N660. Verder loopt er door de gemeente de snelweg A27/E42.
Vroeger lag er in Sankt Vith ook een spoorwegknooppunt waar de spoorlijnen 47, 48 en 163 samenkwamen bij het Station Sankt Vith. Al deze lijnen zijn inmiddels opgebroken.
Bezienswaardigheden.
Hieronder staan alleen bezienswaardigheden in Sankt Vith-stad opgelijst. Zie de artikelen over de overige kernen voor hun bezienswaardigheden.

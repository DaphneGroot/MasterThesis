Goirle (gemeente).
Goirle () ("Brabants: Gòòl") is een gemeente in de provincie Noord-Brabant, direct ten zuiden van Tilburg. De gemeente telt inwoners (, bron: CBS), heeft een oppervlakte van 42,21 km² (waarvan 0,01 km² water) en ligt op een hoogte van 15 meter. De hoofdplaats is het gelijknamige Goirle.
De omgeving van Goirle is rijk aan natuurschoon (Regte Heide, Landgoed het Riels Hoefke, Het Ooievaarsnest, Gorp en Roovert, Landgoed Nieuwkerk en Het Riels Laag). De naam Goirle komt van het woord goor, wat drassig betekent en van het woord lo, wat moeras of bos betekent.
Ligging.
Dichtstbijzijnde grote steden zijn Tilburg, Turnhout (via N12), Breda (via A58), Eindhoven (via A58).
Topografie.
"Topografische kaart van de gemeente Goirle, per maart 2017"
Geschiedenis.
Vanouds behoorde Goirle tot de heerlijkheid "Tilburg en Goirle". Reeds in 1795 bestonden er plannen om beide plaatsen zelfstandig te maken. In 1803 gebeurde dit en werden Tilburg en Goirle zelfstandige gemeenten. Bij de gemeentelijke herindeling per 1 januari 1997 zou Goirle aanvankelijk bij Tilburg gevoegd worden. Na hevige protesten bleef Goirle echter zelfstandig en vond een uitbreiding plaats met de kern Riel, die tot dan toe deel uitmaakte van de gemeente Alphen en Riel.
Standbeeld voor Duitse soldaat.
In Goirle (in de kern Riel) staat een standbeeld voor een Duitse soldaat. Het is voor Karl-Heinz Rosch, een soldaat die in oktober 1944 twee kinderen uit Goirle redde van geallieerd vuur en daarbij zelf het leven liet.
Verkeer en vervoer.
Molen "De Wilde" gebouwd in 1898
De gemeente Goirle is bereikbaar via de rijksweg A58 (Eindhoven - Breda, Vlissingen) en de N12, beter bekend als de "Turnhoutsebaan" (Tilburg - Poppel-grens, Turnhout).
Bus.
Er rijden in Goirle twee buslijnen. Deze worden verzorgd door de Arriva en De Lijn. Sinds 2004 maakt Goirle gebruik van de T-bus, een nieuwe opzet van het openbaar stadsvervoer in Tilburg, met snelle verbinding op de hoofdassen en aansluitingen naar gebieden met kleinere vervoersvraag.
De Vlaamse busonderneming De Lijn verzorgt busvervoer vanuit Goirle naar Turnhout, via de kleine kernen Poppel, Weelde, Ravels en Oud-Turnhout en verzorgt vervoer naar Tilburg.
In Riel rijdt er één streeklijn en één buurtbuslijn van Veolia Transport.
Trein en tram.
Van 1 oktober 1867 Tot 7 oktober 1934 had Riel een treinstation, gelegen aan de spoorlijn Tilburg - Turnhout. De zijlijn Riel-Goirle van dit lijntje diende alleen voor goederenvervoer. Op 24 september 1907 kwam de stoomtram Tilburg-Goirle-Hilvarenbeek-Esbeek in gebruik, die in 1909 doorgetrokken werd naar Poppel, waar zij aansloot op het Belgische tramnet. Op 15 september 1935 werd deze tramlijn gesloten. Sinds 1989 is op de bedding van de voormalige spoorlijn Tilburg - Turnhout een toeristisch fietspad aangelegd: Bels Lijntje
Textiel.
De gemeente Goirle staat van oudsher onder meer bekend om de textielindustrie, hierin speelden een aantal textielfabrikantenfamilies een belangrijke rol, met name: Van Puijenbroek en Van Besouw. Hoewel er in Goirle nog twee textielfabrieken in bedrijf zijn oogt de plaats verre van industrieel. Dit komt doordat de plaats, vanwege de ligging dicht bij Tilburg, tot een forensenplaats is uitgegroeid.
Nieuwbouwwijk "De Hoge Wal" in het noordoosten van Goirle
Sportclubs.
Het Goirlese winkelcentrum "De Hovel", geopend na een renovatie in november 2007
Radio en televisie.
Goirle heeft tevens een eigen lokale radio- en televisieomroep genaamd Lokale Omroep Goirle, beter bekend als de 'LOG'.
Carnaval.
Tijdens de carnavalsdagen wordt Goirle omgedoopt in "Ballefruttersgat". Dit slaat op de bijverdiensten van wevers: die maakten kaatseballen van onder andere paardenhaar in lederen ballen. Het paardenhaar werd in de ballen "gefrut".

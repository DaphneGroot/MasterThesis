Las Vegas (Nevada).
Las Vegas (Spaans voor "De Weilanden") is een stad in de Amerikaanse staat Nevada.
Las Vegas is gesticht in 1905, en werd in 1911 officieel een stad. Las Vegas is vooral bekend vanwege de extravagante hotels en casino's. Las Vegas is te herkennen aan de vele neonverlichtingen en de stad is al vanaf grote afstand herkenbaar vanuit de omliggende woestijn. Tegenwoordig is Las Vegas de grootste stad van Nevada met in 2010 een inwonertal van 583.000 voor de stad en bijna twee miljoen voor de gehele agglomeratie. Met bijbehorende voorsteden zoals Henderson en Boulder City behoort Las Vegas tot de snelst groeiende steden in de Verenigde Staten.
Geografie.
Las Vegas ligt in Clark County, Nevada. De stad ligt midden in de woestijn. Aan de westkant liggen de Spring Mountains. Volgens de United States Census Bureau ligt de stad op 620 meter boven zeeniveau en beslaat hij een oppervlakte van 351,9 km². Hiervan is bijna 351,8 km² land en 0,13 km² (0,03% van het totaal) is water.
Vooral op plaatsen waar veel toeristen komen, is binnen de stad veel aangeplant groen en kunstmatig open water te vinden.
Klimaat.
In januari is de gemiddelde temperatuur 7,5 °C, in juli is dat 34 °C. In de meetperiode 1961-1990 viel er jaarlijks gemiddeld 104 mm neerslag. De laatste tien jaar is dit echter beduidend minder geweest. Het is niet uit te sluiten dat Las Vegas op middellange termijn met grote watertekorten te kampen zal krijgen. In de zomer hangt er in Las Vegas een verzengende hitte. De maand juli is de warmste maand in het jaar met een gemiddelde maximumtemperatuur van 40 graden Celsius. In juli 2005 werd overdag een temperatuur van circa 47 graden Celsius bereikt; 's nachts bleef de temperatuur circa 35 graden Celsius.
Demografie.
De werkloosheid in Clark County, niet gecorrigeerd voor seizoensinvloeden, was in 2011 circa 14%.
Ontstaan.
Las Vegas staat vooral bekend om zijn amusementsindustrie. Er zijn vele hotels en casino's die steeds meer moeite doen om mensen vanuit alle windrichtingen naar Las Vegas toe te krijgen. Dit resulteert in een sterke ontwikkeling van nieuwe technieken maar ook een hoog reclamegehalte rondom de amusementsindustrie.
Het oudste deel van Las Vegas bevindt zich in de omgeving van Fremont Street. Aan Fremont street staan casino's als de Golden Nugget en het Golden Gate Hotel and Casino, waarvan het hotel al sinds 1906, een jaar na de stichting van Las Vegas, bestaat. Verder vindt men hier attracties als de Fremont Street Experience en The King's Ransom Museum, dat gewijd is aan Elvis Presley. De meeste hotels en casino's bevinden zich tegenwoordig aan de Strip, een gedeelte van Las Vegas Boulevard. Dat de hotels tegenwoordig aan Las Vegas Boulevard liggen komt doordat vroeger alle casino's die niet aan Fremont Street lagen buiten de stadsgrenzen van Las Vegas moesten liggen. Deze stadsgrens eindigde bij de Boulevard en hier werden dus de nieuwe hotels en casino's gebouwd. Strikt genomen ligt de Strip in de plaats Paradise, maar aangezien Las Vegas veel bekender is, wordt voor het gemak gezegd dat de strip in Las Vegas ligt.
Las Vegas Boulevard loopt parallel aan Interstate 15 en het gedeelte dat als Strip wordt aangeduid ligt tussen Sahara Avenue en Russel Road. Dit is van het gesloten Sahara in het noorden tot aan Mandalay Bay in het zuiden. Vroeger liep de Strip officieel tot Tropicana Avenue (bij het MGM Grand), maar door de vele uitbreidingen is deze grens steeds verder naar het zuiden verplaatst.
Populaire cultuur.
Las Vegas is sinds lange tijd een inspiratiebron voor, en een element in films: snelle huwelijken, vakantiereisjes of zelfs afrekeningen. De banden die bestaan tussen Las Vegas en de maffia worden vaak verbeeld, bijvoorbeeld in "The Godfather" (1972), "Prizzi's Honor" (1985), "Bugsy" (1991) en "Casino" (1995).
Las Vegas was het decor voor onder andere de films "Ocean's Eleven" (1960), "Viva Las Vegas" (1964), ' (1970), "Diamonds Are Forever" (1971), "Showgirls" (1995), "Leaving Las Vegas" (1995), "Hard Eight" (1996), "Fear and Loathing in Las Vegas (1998), "Ocean's Eleven" (2001), "Ocean's Twelve" (2004), "Ocean's Thirteen" (2007), "21" (2008), "What Happens in Vegas..." (2008), "The Hangover" (2009) en "The Hangover Part III" (2013).
Naast deze films spelen de televisieseries ' en "Las Vegas" zich af in Las Vegas. De stad speelt ook een rol in verschillende videospellen, waaronder en. Ook speelt zich (gedeeltelijk) af in Las Vegas, alhoewel de stad hier Las Venturas genoemd wordt.
Plaatsen in de nabije omgeving.
De onderstaande figuur toont nabijgelegen plaatsen in een straal van 16 km rond Las Vegas.

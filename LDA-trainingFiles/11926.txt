Cactusuil.
De cactusuil of kabouteruil ("Micrathene whitneyi") is de kleinst bekende uil, hij is ongeveer 14 cm groot en weegt gemiddeld 40 gram. Hij leeft in het zuidwesten van Noord-Amerika.
Beschrijving.
De cactusuil is 13 tot 14 cm lang en heeft (in rust) een bolrond lijf, een korte staart en een rond kopje, zonder oorpluimen.
Verspreiding en leefgebied.
De cactusuil is een nachtdier dat nestelt in holen van spechten, die in een saguaro of in bomen zoals de Arizona sycamore zijn uitgehakt. Hierin worden ongeveer drie eieren gelegd.
De uil leeft in droge gebieden met een struikvormige vegetatie en cactussen (de chaparral). De cactusuil trekt in het voorjaar naar het noorden (Arizona, Califonië en Nieuw Mexico) en overwintert in Midden en Zuid Mexico.
Naamgeving.
In de wetenschappelijke naam "Micrathene" zijn de Griekse woorden mikros ("klein") en Athene te herkennen. Pallas Athene was de Griekse godin van de wijsheid, met als symbool de uil.De soortnaam verwijst naar Josiah Dwight Whitney (1819–1896, Amerikaanse geoloog) daarom wordt de soort in andere talen wel Whitney's uil genoemd.

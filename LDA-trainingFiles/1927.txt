	Crche?
	Jopie van der Werf, directeur Kinderopvang Leeuwarden: 'In de Volkskrant las ik gisteren dat er tevreden en ontevreden ouders zijn. Het zou interessant zijn te weten of er tussen die groepen verschillende opvattingen bestaan over de pedagogische principes die in 't Kinderhof gelden. Een kind huilt, moet je het dan oppakken of niet?
'Een rol speelt misschien ook de relatie met de groepsleidsters. Het kan zijn dat er ouders zijn die ontevreden zijn over zekere aspecten van de opvang, maar wel goed kunnen opschieten met de groepsleidster en de negatievere kanten voor lief nemen. Een schuldgevoel dat je je kind naar de crche stuurt kan er ook toe leiden dat je de positieve kanten van de crche benadrukt en de ogen sluit voor de negatieve. En ten slotte hebben ouders vaak geen alternatief voor de crche van hun kind, gezien de wachtlijsten.
'Wij hebben duizend kinderen, verdeeld over crches, buitenschoolse opvang en gastouders. De wachttijden zijn gemiddeld een jaar; voor buitenschoolse opvang zijn ze veel langer. De GGD controleert de gang van zaken. Verder hebben we een klachtenprocedure en een onafhankelijke klachtencommissie. Het pedagogisch beleid wordt met de ouders besproken.'
Carla Sern, advocaat, heeft twee kinderen (anderhalf en drie jaar) op 't Kinderhof: 'Ik heb vertrouwen in 't Kinderhof, altijd gehad. Ik heb twijfels over de dingen die in het rapport van de GGD staan. Vanochtend sprak ik met drie door de GGD ondervraagde leidsters, die zich helemaal niet in het onderzoek herkennen.
'Over de pedagogische visie kan ik niet oordelen; ik weet niet of ze er een hebben. Ik zie dat men lief met mijn kinderen omgaat. Schuldgevoelens heb ik niet, ik werk tenslotte maar tweeneenhalve dag per week. Van een klachtenprocedure bij 't Kinderhof is me niets bekend.'
Ton Sern werkt bij een groot computerbedrijf in Amstelveen: 'Net als mijn vrouw ben ik zeer tevreden over de crche. Nooit klachten gehad, ook mijn kinderen niet. Dat de GGD een onderzoek heeft gedaan vind ik goed, maar met de conclusies ben ik het niet eens. We hadden vrijdag een bijeenkomst met wethouder Rottier. We kregen te horen dat in het rapport dingen aan de orde zijn gesteld die niet goed zijn, dat er echter geen reden is 't Kinderhof te sluiten, maar dat een interim-directie orde op zaken zal stellen. Het GGD-rapport is dus niet vernietigend. Ik denk dat als je andere kinderdagverblijven onder dezelfde loep legt je ook wel wat vindt. Schuldgevoelens dat ik mijn kinderen naar een crche breng, spelen geen rol bij de bepaling van mijn mening. Ik ben nuchter genoeg daar doorheen te kijken. Ik ben onlangs nog bij mijn huisarts geweest en heb hem gevraagd welke symptomen kinderen kunnen vertonen als de crche niet goed is. Geen was van toepassing op mijn kinderen.'
T. de Vent, cordinatrice bij de Belangenvereniging Ouders in de Kinderopvang (Boink): 'We krijgen wel wat klachten binnen, over ouder-leidstercontacten, openingstijden, verplichte afname van dagdelen, soms over de hygine en veiligheid en de groepsgrootte. In Nederland is de kwaliteit van de kinderopvang vrij hoog. Wel stellen we vragen over de kwaliteit van het toezicht op de crches. De frequentie waarin de GGD's inspecteren, varieert sterk per gemeente. Bovendien ontbreekt uniformiteit: elke GGD heeft zijn eigen checklist. Wij zien graag dat er een duidelijk wettelijk kader komt waarin de kwaliteitseisen vastgelegd zijn en ook duidelijk is wie inspecteert en wat de sancties zijn als er iets fout is.'
Pijkel Schrder, bestuurslid sector kinderopvang bij de VOG, de werkgeversorganisatie in de welzijnssector: 'Ik weet niet wat Boink bedoelt, want er is al een wettelijk kader. Daarnaast moet de welzijnssector zijn eigen zaken regelen. De sector doet dat met een kwaliteitsstelsel dat moet uitmonden in een keurmerk. De opzet ervan is klaar. Het is de bedoeling dat volgend jaar de eerste kinderopvanginstellingen het keurmerk kunnen halen. Het gaat om minimale, maar niet geringe eisen, waaraan crches moeten voldoen. Eisen met betrekking tot de bedrijfsvoering, het personeelsbeleid, het pedagogisch beleid, de huisvesting en de ouder-crchecontacten. Na wat ik over 't Kinderhof heb gelezen, heb ik de indruk dat de crche aan geen van de eisen voldoet.'
Henk Thomas


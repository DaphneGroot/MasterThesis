	Meersquash domineert titelstrijd
Het team van Meersquash heeft zondag in Amsterdam de nationale squashtitel veroverd. Eric Smit en de zijnen wonnen in de finale met 4-1 van Victoria, aangevoerd door Lucas Buit, meervoudig nationaal kampioen. Buit boekte voor zijn club de enige overwinning. Centre SquOss veroverde het brons door HSRC geen partij te gunnen.
Bij de vrouwen was er in de eindstrijd tussen Victoria en Meersquash evenwicht: 2-2. De Rotterdamse ploeg zegevierde echter door een betere gameverhouding (8-7). Dickysquash finishte als derde.


Radenrepubliek.
Een Radenrepubliek is een staat bestuurd door 'raden', dat wil zeggen, 'sovjets' van arbeiders, boeren en soldaten ('sovjet' is Russisch voor 'raad').
Alle macht lag dus in de handen van (autonome) raden. Formeel was de Sovjet-Unie van 1922 tot 1936 een radenrepubliek. Verder waren er in het revolutiejaar 1919 de Beierse Radenrepubliek (april 1919), de Hongaarse Radenrepubliek (maart-augustus 1919) en de Slowaakse Radenrepubliek (juni 1919).
De interpretatie van een radenrepubliek verschilde. Gematigden zagen het als een vorm van democratie, waarbij verschillende partijen en belangengroeperingen zitting hadden in de raad. Anderen vonden dat bepaalde groeperingen uitgesloten moesten worden van raad. In de praktijk namen radicalen vaak het roer in handen, en werden andere partijen en zelfs gematigde partijgenoten verwijderd, waarna de raad slechts een legitimatie werd van de dictatuur.
Het libertair socialisme en anarchisme streven naar een samenleving vergelijkbaar met een radenrepubliek waarin democratische arbeidsraden en communes de samenleving besturen zonder hiÃ«rarchie.

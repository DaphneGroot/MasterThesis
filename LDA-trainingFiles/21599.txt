Gerard Endenburg.
Gerard Endenburg (geboren 1933) is een Nederlands ondernemer die een besluitvormingsmodel voor organisaties ontwikkelde op basis van gelijkwaardigheid.
Hij bouwde hierbij voort op het idee van de sociocratie van Kees Boeke, wiens leerling hij was tijdens zijn schooltijd op de Werkplaats Kindergemeenschap te Bilthoven.
In 1970 paste Endenburg zijn besluitvormingsmodel, de Sociocratische KringorganisatieMethode toe in zijn eigen elektrotechnisch bedrijf, waar het nog steeds operationeel is.
In 1978 richtte Endenburg het Sociocratisch Centrum Nederland op om zijn methode verder te verspreiden.
Endenburg promoveerde in 1992 op het onderwerp "Sociocratie als Sociaal Ontwerp". Hij bekleedt momenteel aan de Universiteit Maastricht een bijzondere leerstoel 'De Lerende Organisatie, in het bijzonder de sociocratische kringorganisatie'.

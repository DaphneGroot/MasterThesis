	De zalm is varken aan het worden
	ZALM WAS de champagne onder de vissen, maar nu is de roze vis heel gewoon op verjaarsfeestjes in de Kinkerbuurt. Zalm is goedkoop en dus gewoon geworden.
Die revolutie komt vooral op het conto van de Noren. Zij begonnen twintig jaar geleden in hun fjorden met het kweken van zalm. Inmiddels hebben ook de Chilenen, Schotten, Canadezen en Ieren zich op de teelt geworpen, met zoveel succes dat de prijs van zalm onder die van kabeljauw is gedoken.
Lang zal dat niet duren, want vorig jaar is de eerste Noor ook al begonnen met een kabeljauwboerderij. Weliswaar gaat het nog maar om het afmesten van te klein gevangen vis, maar de Noorse vissoloog Reid Hole verwacht dat binnen enkele jaren de productieketen voor kabeljauw net zo beheerst zal worden als die van de zalm. Met zeebaars en zeebrasem wordt in de Middellandse Zee al gexperimenteerd, de Japanners zijn met de yellowtail begonnen en ook dure platvissen als heilbot en tarbot hebben de overstap gemaakt van prooidier naar vee.
Daarmee staan de zeevissen voor dezelfde ontwikkeling die de zoetwatervissen met name in Azi al eeuwen geleden hebben doorgemaakt. Van karper bijvoorbeeld wordt al bijna zeven miljoen ton gekweekt, vooral in China. Daarbij valt de 750 duizend ton kweekzalm vooralsnog in het niet.
'In principe kan elke vissoort geteeld worden, ik ken geen grote problemen. Het hangt helemaal af van de prijs van het eindproduct', zegt Hole. Dure vis als zalm en forel gingen dus voor. Inmiddels zijn de bot-soorten en de kabeljauw echter dusdanig geprijsd, dat dat interessant wordt. Voor sommige soorten moeten nog wel kleine problemen overwonnen worden. Bij kabeljauw is bijvoorbeeld een probleem dat de jonge vis vele malen kleiner en dus kwetsbaarder is dan bij zalm, en platvissen gedijen alleen in ondiepe, zandige of modderige bodems.
Uit de ervaring met zalm blijkt dat de mogelijkheden dicht bij onbegrensd zijn. Pas in 1971 werd de eerste zalm die in een kwekerij was uitgebroed, op de markt gebracht. Nu maakt gekweekte zalm al 42 procent uit van het totale aanbod in de wereld, en het aandeel groeit nog steeds. In tien jaar groeide de vangst van wilde zalm met 200 duizend ton, die van gekweekte met 600 duizend ton.
De Noorse zalmindustrie loopt nog steeds voorop en neemt de helft van 's werelds kweekzalm voor zijn rekening. Een productiegroei van 10 tot 20 procent per jaar halen de Noren moeiteloos. In 1991 leek de hele sector even stuk te groeien toen de afzetcoperatie FOS, die in Noorwegen het monopolie had op de export van zalm, failliet ging aan de dalende prijzen.
Na die klap is de structuur van de visteelt sterk veranderd. De overheid liet zijn beleid los om zalmteelt voor te behouden aan gezinsbedrijven. In korte tijd slaagde Hydro Seafood, een dochter van Norsk Hydro, erin 15 procent van de Noorse productie naar zich toe te halen. De tien grootste zalmproducenten, meest Noren, hebben samen al 30 procent van de wereldmarkt in handen en het analistenbureau Iris verwacht dat dat in het jaar 2000 tot 50 procent zal zijn toegenomen. De Noren hebben belangen in alle andere productielanden.
Een vreemde eend in de bijt is het Nederlandse concern Nutreco, vroeger bekend als BP Nutrition en vooral steunend op het Nederlandse veevoerbedrijf Hendrix en de Nederlandse producent van ingredinten voor vee- en visvoer Trouw. Nutreco bezit de grootste visvoerfabrieken in alle productielanden en produceert 40 procent van alle voer voor zalm en forel. Bovendien heeft het onder meer de grootste kwekerij in Chili.
Maar de concentratie zal snel verder gaan. Directeur Wout Dekker van de visdivisie van Nutreco: 'Binnen een paar jaar willen we actief worden in de verwerking en distributie van zalm, met name in de Verenigde Staten. Wij denken dat het beheersen van de hele keten erg belangrijk is, en dat de keten uiteindelijk zal moeten worden aangestuurd vanuit de distributie. Die zit immers het dichtst bij de klant.'
De zalmteelt heeft niet alleen de prijzen omlaag gedrukt, maar heeft er ook toe geleid dat verse zalm het hele jaar beschikbaar is. 'De wilde zalm is maar een paar maanden per jaar voorradig, en in onvoorspelbare hoeveelheden. Een supermarkt kan daar niets mee. Maar nu is verse zalm ook in de supermarkt doorgedrongen, en dat betekent dat de afzet nog veel sneller zal groeien.' In Frankrijk en Engeland ligt zalm in elke supermarkt, in Nederland is die ontwikkeling nog maar net begonnen.
De Canadezen hebben nog een poging ondernomen een middenweg te bewandelen tussen wilde vangst en teelt: zij probeerden op zee de herder uit te hangen. Ze kweekten jonge zalm, zetten die uit in riviermonden, en zie daar: drie jaar later kwam de zalm op eigen kracht de fabriek binnen zwemmen. Maar Taiwanese en Japanse vissers hadden het kunstje snel door, en visten grote delen van de kudde op zee al op.
Nu de zalm tot vee is verworden, komen ontwikkelingen aan de orde die bekend zijn van de bio-industrie op land. Met het mestprobleem valt het vooralsnog nog wel mee, denkt Reid Hole. Alleen al het fjord bij Stavanger is groot genoeg om zonder essentile mestproblemen eenderde van de hele Noorse productie in op te bergen.
De consument zal zich, net als met vlees, steeds meer gaan afvragen hoe zijn vis is geproduceerd. Zalm bijvoorbeeld, die in het wild zijn roze kleur krijgt omdat hij gek is op garnalen, krijgt in gevangenschap synthetische kleurstof (pigment) in zijn voer om hetzelfde te bereiken. De kleur kan nu dus gemanipuleerd worden. De Japanners, die 40 procent van alle zalm in de wereld verorberen, willen een dieprode kleur, want dat zijn ze gewend van de wilde zalm uit de Stille Oceaan. Maar in Europa is een zachtere kleur geliefd. Het kan allemaal geleverd worden.
In de eerste jaren werd de kweekzalm nogal eens overvallen door ziektes en door parasieten zoals zeeluis en worm. Dat had tot gevolg dat het medicijnengebruik omhoog schoot. Dat was niet alleen duur maar ook slecht voor het imago, dus ontwikkelde de Noorse dochter van Nutreco, Skretting, een voersoort die de weerstand van de vis verhoogt. Bovendien wordt tegenwoordig elke vis, voordat hij wordt uitgezet, ingent. De vis wordt uit het zoetwaterbassin waarin hij wordt opgekweekt een gootje ingespoeld, stilgelegd, krijgt een cocktail ingespoten, en wordt verder gespoeld naar zijn kooi in zee. In enkele jaren tijds werd aldus het gebruik van antibiotica met 99,9 procent teruggebracht terwijl ook de sterfte fors daalde.
Net als in de bio-industrie op het land, zal ook op zee de fokkerij van groot belang worden. Dekker: 'We zullen zeker zalm gaan fokken, en gebruiken daarvoor de kennis van onze fokbedrijven voor kippen. Het gaat er vooral om rassen te ontwikkelen die een grotere resistentie hebben tegen ziektes, en we gaan fokken op vetgehalte.'
Volgens Reid Hole, die werkt bij het Noorse onderzoeksinstituut van Nutreco, groeit de zalm nu in twee jaar uit tot een beest van vier kilo. Daarmee is de kweker al een factor twee  drie efficinter dan de schepper. Maar de ontwikkeling is nog lang niet ten einde. Hole en zijn team willen de zalm in n jaar slachtrijp maken.
Het voer is een cruciale succesfactor in de hele ontwikkeling. De kunst is om uit zo weinig mogelijk voer zoveel mogelijk zalm te krijgen. Nu lukt het al om van 800 gram voer duizend gram vis te maken, een kunstje dat een beetje lijkt op wat de Here destijds deed met vis n brood, maar dat in dit geval eenvoudig kan worden verklaard: voer is droog, vis bevat 75 procent water. Maar de voedselconcersie is wl met een factor drie verbeterd in enkele jaren tijds.
De grote resultaten werden bereikt door de gelijkmatige toediening van het voer: de zalm heeft nooit honger, en hoeft nooit iets te doen om zijn eten te bereiken. De brokjes van Nutreco drijven als het ware zijn bek in. Bovendien zit het voer propvol vet en eiwit.
Vis wordt voor een belangrijk deel gevoerd met vis. Niet met garnalen, zoals in het wild, maar met vismeel en visolie. De groei van de zalmproductie, en binnenkort van andere visteelten, doet de vraag naar deze producten groeien, maar het aanbod groeit niet, omdat de vis die voor meel en olie wordt gebruikt al zwaar overbevist wordt. Er dreigt een grote prijsstijging van deze ingredinten.
De visvoerfabrikanten zitten echter niet stil. Wout Dekker: 'Dat is juist een enorme kans voor ons. We moeten namelijk op zoek naar moeilijker te verwerken ingredinten. We hebben al een belangrijk deel van het eiwit vervangen door plantaardig eiwit, en daar zullen we nog verder in gaan.' De zalm maakt het niet uit, denkt hij: 'Als we het de vis vragen, kunnen we voor 100 procent overschakelen op plantaardig voedsel.' Maar Dekker denkt dat altijd 10 tot 15 procent van het zalmvoer zal bestaan uit vis.
En wetenschapper Hole: 'Eiwit is niet eens het grootste probleem bij het zoeken naar alternatieven. Het grote probleem is het vet. Vis moet veel meervoudig onverzadigd vetzuur eten, en dat zit vooral in vis. We kunnen het nu ook al maken uit soja-olie, maar dat is nog wel kostbaar. Maar het echte probleem is dat vet in het voer invloed kan hebben op de smaak. Nu blijkt elke keer nog uit consumententests dat niemand het verschil proeft tussen wilde zalm en geteelde. Maar we zijn bang dat zalm die met soja-olie wordt gevoed, minder naar vis smaakt.'

Foto
	Wilde zalm is maar een paar maanden per jaar beschikbaar. De zalmkwekerij in Obsvoll kan het hele jaar leveren.FOTO PATRICK ZACHMANN/MAGNUM/ABC GRAPHIC: Consumenten vreten gekweekte zalm


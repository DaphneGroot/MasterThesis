	BEDRIJFSRESULTATEN
	LA SALLE, de Amerikaanse ABN Amro-dochter, heeft de winst vorig jaar met 13 procent zien stijgen tot 197,2 miljoen dollar. In 1995 verbeterde de winst nog met 30 procent en het jaar daarvóór met 31 procent.
Het vierde kwartaal liet een 15 procent hogere winst zien van 42,1 miljoen dollar. De winstverbetering schrijft LaSalle toe aan hogere rente-inkomsten en aan hogere provisies uit allerhande activiteiten. Het balanstotaal van de Amerikaanse bank liep met 20 procent op tot 18,8 miljard dollar.


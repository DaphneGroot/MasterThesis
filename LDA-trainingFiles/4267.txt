	Berber-troubadour vindt dansers, geen 'kenners'
	Rqiya Demseriya & ensemble: Berbermuziek uit de Sous. O42, Nijmegen. 14 februari. Tournee tot en met 23 februari.
Rqiya Demseriya, berber-troubadour uit het zuiden van Marokko, kampt met een probleem. 'Pozie, God vergeve me, ik verknoei mijn dagen met pozie', zong ze. 'Er zit een betekenis in verscholen, maar ik zoek tevergeefs naar kenners die deze blootleggen.'
Als zij zich door landgenoten al niet begrepen voelt, hoe moet het dan met de Nederlanders die de Berbertaal Tachelhit niet eens verstaan? Die werden in O42 bediend met energieke ritmische muziek waarop het goed meeklappen was. 'Met denken ontdek je meer dan met je handen', zong Demseriya, maar het was precies andersom.
Van de teksten waren flinke lappen op papier voorhanden. Wie de overpeinzingen en filosofien in beeldende metaforen tevoren tot zich had genomen moest zich wel verbazen over de manier waarop de zangeres en haar begeleiders alles voor het voetlicht brachten.
De zangeres klonk helemaal niet als een troubadour: iemand die, begeleid door dienstbare musici, gewag maakt van diepe twijfel, oprechte godvruchtigheid of hevige hartstocht. Zij leek veel eerder een koopvrouw die haar waar aanprijst. Daarbij klepperde de rimtesectie er lustig op los en werden snaren rabiaat getokkeld en gestreken. De kort afgebeten melodielijnen bereikten zelden een omvang van meer dan een handvol tonen.
Voeg daarbij het zicht op een decent ingepakte maar lustig borstenschuddende en billendraaiende danseres en het mag geen wonder heten dat vooral de gedachte aan geneugten van minder verheven aard post vatte bij het publiek.
Danslustigen beloonden de artiesten door riante bankbiljetten in een hoofddeksel of dcollet te steken, waaraan het recht op een nummertje swingen met de danseres kon worden ontleend. En de strijker van het ensemble verruilde steeds vaker zijn ribab voor een robuuste trommel, om het toch al opzwepende ritme van ijzeren staafjes, paukjes en een raamtrommel nog verder op te peppen.
Demseriya moet zich vrijdagavond behoorlijk onbegrepen hebben gevoeld, maar ze wist waar ze aan begon. 'Wie de zeen doorkruist op weg naar onbekende gebieden, waar zij links noch rechts kent, noch de taal', luidt een van haar teksten, 'praat als een doofstomme'. De universele taal van het lichaam biedt dan zo'n gekke oplossing nog niet.
Peter van Amstel


Giraffe (sterrenbeeld).
Giraffe ("Camelopardalis", afkorting Cam) is een onopvallend sterrenbeeld aan de noorderhemel. De sterren zijn alle circumpolair, dat wil zeggen dat zij op de breedte van de Benelux niet ondergaan en dus een kring beschrijven gedurende hun 'omloop' om de Poolster. Het beeld ligt tussen rechte klimming 3u11m en 14u25m en tussen declinatie +53° en +85°.
Sterren.
Dit sterrenbeeld heeft geen heldere sterren, de helderste, "beta Camelopardalis", heeft magnitude 4,03.

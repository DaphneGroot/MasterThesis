Gerard Kleisterlee.
Gerard Kleisterlee (rechts) met Russisch president Dmitri Medvedev in 2009
Gerard Kleisterlee (Ludwigsburg, 28 september 1946) was van 2001 tot 31 maart 2011 de Nederlandse bestuursvoorzitter van Philips.
Kleisterlee werd geboren in Ludwigsburg, Duitsland en groeide op in Hatertse Hei, een buurt in Nijmegen. Zijn vader was een van de eerste werknemers van Philips in Nijmegen en was daar afdelingschef. Gerard Kleisterlee studeerde elektrotechniek aan de Technische Universiteit Eindhoven en was lid van de Eindhovense Studenten Vereniging "Demos" en de D.R.V. Telamon. In 1974 trad hij in dienst van Philips, bij het onderdeel "Medical Systems". Vanaf de jaren 80 vervulde hij diverse managementfuncties voor Philips, onder meer voor de productgroep Professional Audio Systems, Philips Components, Philips China en Philips Taiwan. In 1999 werd hij voorzitter van Philips Components. Een jaar later, in april 2000, kwam hij in de raad van bestuur van Philips. Na het vertrek van Cor Boonstra in 2001, werd Kleisterlee voorzitter van de raad van bestuur.
Onder zijn leiding verlegde Philips de hoofdaandacht naar leefstijl en gezondheid. Dit leidde tot de verkoop van de divisies Halfgeleiders in 2006, het huidige NXP Semiconductors, en Componenten. De verkoop van deze laatste divisie werd in 2011 afgerond.
Verder werd kaartenmaker NAVTEQ in 2004 naar de beurs gebracht,
merk Martanz (2001) aan Martanz Japan en de Philips Machinefabrieken aan de VDL Groep (2006) verkocht;
verkreeg het chinese TPV Technology de licentierechten over pc monitors in 2009
werd de joint venture Lumileds, Led producent, overgenomen (2005);
en werd de armatuurmaker Massive, Avent producent van babyvoeding accessoires, Lifeline Systems een medische alarm service organisatie (2006), armatuurmaker Genlyte Group, Respironics producent van ademhalingsaparatuur voor slaapapneu (2007) en koffiemachinefabrikant Saeco (2009) gekocht.
Op 1 april 2011 vertrok hij bij Philips. Hij werd opgevolgd door Frans van Houten.
Kleisterlee is terughoudend met het geven van interviews, waardoor hij bij het grote publiek vrij onbekend is. Het Amerikaanse zakenblad Fortune riep Kleisterlee in 2006 uit tot Europees zakenman van het jaar.
In een nevenfunctie was Kleisterlee lid van het in 2010 opgeheven innovatieplatform.
Op 31 maart 2011 werd Kleisterlee benoemd tot Commandeur in de Orde van Oranje-Nassau.
Kleisterlee werd op 1 april 2011 voorzitter van het Britse telecombedrijf Vodafone. Hij volgde John Bond op. Als voorzitter van het bedrijf zit hij het bestuur, in een niet-uitvoerende functie (: non-executive director). Deze rol is vergelijkbaar met een voorzitter van de raad van commissarissen, maar met meer verantwoordelijkheden. De uitvoerende functie bij Vodafone is in handen van bestuursvoorzitter Vittorio Colao. Hij heeft een vergelijkbare functie bij Nederlands-Britse Royal Dutch Shell.

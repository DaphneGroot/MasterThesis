	Krakers vragen om behoud 'Villa Omval'
	Van onze verslaggever
AMSTERDAM
De ontruiming staat voor de deur, maar de bewoners en sympathisanten blijven strijden voor het behoud van het kraakpand aan de Omval, vlakbij het Amstelstation in Amsterdam. Dinsdag behandelde de rechter in Amsterdam een laatste verzoek van de krakers om de sloop en derhalve de ontruiming op te schorten.
De krakers blijven het vreemd vinden een pand te slopen voor nieuwe kantoren, als om de hoek de Rembrandttoren voor de helft leeg staat.
De 'Vrienden en Vriendinnen van Villa Omval' vroegen om een oordeel over het afwijzen van de aanvraag om het pand op de Monumentenlijst te plaatsen. Als de rechter oordeelt dat die status terecht niet is verleend, dan kan het pand worden ontruimd en gesloopt. De uitspraak is vandaag.
Bij een andere uitspraak moet er opnieuw worden bekeken of de villa op de monumentenlijst thuishoort. Volgens de Vrienden en Vriendinnen is de kans daarop 50 procent.


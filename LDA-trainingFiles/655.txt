	PERSOONLIJK
	Mr. P.C. LODDERS-ELFFERICH, vice-voorzitter van het CDA, is benoemd tot voorzitter van het algemeen bestuur van ICCO, de Interkerkelijke organisatie voor ontwikkelingssamenwerking in Zeist. Zij volgt prof.dr. W. Tims op, die om gezondheidsredenen is afgetreden.
Lodders, sinds 1995 vice-voorzitter, was vanaf januari vorig jaar waarnemend voorzitter. Tims, hoogleraar ontwikkelingseconomie aan de VU, blijft lid van het dagelijks bestuur. Hij volgde in 1992 zijn VU-collega dr. B. Goudzwaard op als voorzitter. Lodders is ook kroonlid van de Sociaal-Economische Raad.
De protestantse medefinancieringsorganisatie ICCO besteedt jaarlijks ongeveer 185 miljoen gulden aan ontwikkelingsprojecten in tientallen landen.


Boekensleutel.
De Boekensleutel is een literatuurprijs die sinds 1979 onregelmatig wordt toegekend door de Stichting CPNB voor een bijzonder kinderboek. Voor de Boekensleutel komen boeken in aanmerking die opvallen door hun genre, de gebruikte techniek of vormgeving, of een anderszins opmerkelijke kwaliteit die niet valt binnen de criteria die gelden voor de andere jeugdboekenprijzen als de Gouden en Zilveren Griffel. Ook in het Nederlands vertaald werk kan bekroond worden met de Boekensleutel.

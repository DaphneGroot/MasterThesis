Changwat Saraburi.
Saraburi is een Thaise provincie in het centrale gedeelte van Thailand. In december 2002 had de provincie 621.994 inwoners, waarmee het de 41e provincie qua bevolking in Thailand is. Met een oppervlakte van 3576,5 kmÂ² is het de 56e qua omvang in Thailand. De provincie ligt op ongeveer 107 kilometer van Bangkok. Saraburi grenst aan de provincies/landen: Lopburi, Nakhon Ratchasima, Nakhon Nayok, Pathumthani en Ayutthaya.
Op het provinciale zegel van Saraburi is de tempel Wat Phra Buddha Baat afgebeeld. De provinciale boom is "Lagerstroemia floribunda". De provinciale bloem is de gele katoenboom ("Cochlospermum regium").
Bestuurlijke indeling.
De provincie is onderverdeeld in 13 districten (Amphoe), die verder zijn onderverdeeld in 111 gemeenten (tambon) en 965 dorpen (moobaan).

Blegny.
Blegny (Waals: "Blegneye") is een gemeente in de provincie Luik, België. De gemeente telt ruim 13.000 inwoners. De gemeente is op 1 januari 1977 ontstaan door het samenvoegen van verschillende kleine gemeenten, die nu alle de status van deelgemeente hebben. De gemeente is vernoemd naar een gehucht (met Steenkoolmijn van Blegny) nabij Trembleur. Tot 2001 was de officiële naam van de gemeente Blégny. Om uitspraaktechnische redenen is dit op deze datum veranderd naar Blegny.
Kernen.
Mortier, Trembleur (gemeentehuis), Barchon, Housse, Saive en Saint-Remy.
Steenkoolmijn.
Blegny is bekend vanwege de enige steenkoolmijn in de Euregio Maas-Rijn die ook ondergronds bezocht kan worden. Sinds 2012 is de steenkoolmijn van Blegny UNESCO werelderfgoed. De steenkolen werden vroeger vervoerd op de metersporige buurtspoorlijn tot Weerst, waar de kolen werden overgeladen op het hoofdspoornet. Van 27 mei 1973 tot 5 oktober 1991 werden, als toeristische trekpleister, op een oude buurtspoorweglijn met stoom demonstratiekolentreinen tussen de mijn en Mortroux getrokken. De exploitatie is na een dramatisch spoorongeluk met de toeristische trein gestopt.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Blegny bestaat uit de PS die de meerderheid van de zetels heeft.

 KNP BT PAPER RECYCLING IN SAMENWERKING. 
 AMSTERDAM, 16 okt (Reuter) - NV Koninklijke KNP BT heeft meegedeeld dat haar oudpapier-dochter KNP-BT Paper Recycling BV wil gaan samenwerken met de Van Gansewinkel Groep BV. 
 Beide partijen willen een joint venture vormen met KNP BT's depot in Breda als uitgangspunt. Het KNP-BT Paper Recycling depot in Zutphen zal door Van Gansewinkel worden overgenomen. 
 KNP BT zegt een van de grootste West-Europese verwerkers van oud papier als grondstof voor papierfabricage te zijn. Van Gansewinkel is actief met het inzamelen en bewerken van oud papier. Door de samenwerking willen beide partijen hun positie versterken, aldus KNP BT. - redactie A'dam, 020 504 5000. 
 (c) Reuters Limited 1996. 

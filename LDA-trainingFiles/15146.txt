Indusi.
Indusi ("Induktive Zugsicherung") of PZB ("Punktförmige Zugbeeinflussung") is een systeem voor treinbeïnvloeding dat vanaf 1931 in onder andere Duitsland, in Oostenrijk en in Zwitserland wordt toegepast onder de naam Integra-Signum'". De nieuwe afkorting PZB (puntvormig treinbeïnvloedingssysteem) is in de jaren 90 geïntroduceerd als contrast met het alternatief van lijnvormige treinbeïnvloeding (LZB - Linienförmige Zugbeeinflussung), maar deze term wordt in Duitsland ook wel gebruikt als categorienaam voor alle typen puntvormige treinbeïnvloedingssystemen, waaronder ook het met name op Nederland nevenlijnen toegepaste ATB Nieuwe Generatie en het in België en Frankrijk gangbare systeem Crocodile.
PZB bestaat uit een passieve LC-kring (ook wel magneet genoemd, hoewel dit feitelijk niet correct is) naast het spoor bij het sein en een actieve zend/ontvangspoel aan de trein. De magneten langs het spoor kunnen ingeschakeld worden met een resonantiefrequentie van 500, 1000 of 2000 Hertz. De spoel aan de trein wordt gevoed met deze drie frequenties gesuperponeerd; de frequentie waarop de magneet ingesteld is wordt ten opzichte van de andere twee frequenties sterker gedempt, wat door de stuurelektronica in de trein gedetecteerd wordt.
Bediening en signalering.
De machinist heeft op zijn stuurtafel zes meldlampen en drie schakelaars.
Het betreft 3 blauwe meldlampen met daarop de snelheden "55", "70" en "85" en daaronder de meldlampen "Befehl 40" (wit), "500 Hz" (rood) en "1000 Hz" (geel).
De drie schakelaars hebben de namen "Befehl" (lastgeving), "Frei" (bevrijden) en "Wachsam" (kwiteren).

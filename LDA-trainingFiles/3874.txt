	Films maken om volwassen te worden
	@@0IER@@0 ORIGE WEEK maakte het tijdschrift Fortune bekend dat de Amerikaanse filmregisseur Steven Spielberg de best betaalde artiest ter wereld is. Hij verdient over de jaren 1996 en 1997 313 miljoen dollar. Vooral het uitbrengen in de Verenigde Staten van de film The Lost World - Jurassic Park 2, die vanaf volgende week ook in honderd bioscopen in Nederland te zien is, heeft flink bijgedragen aan Spielbergs inkomsten.
Het kon het publiek blijkbaar niet schelen dat The Lost World, opnieuw gebaseerd op een boek van Michael Crichton (nummer vier op de lijst van Fortune, inkomen: 102 miljoen dollar), nog minder verhaal bevat dan de eerste Jurassic Park en dat de hoofdrollen, opnieuw gespeeld door Jeff Goldblum en Richard Attenborough, uit nog dikker hout zijn gezaagd. Briljant zijn opnieuw wl de vele soorten dinosaurussen.
Als zakenman is Spielberg - regisseur van onder meer Jaws, E.T., Close Encounters of the Third Kind, de Indiana Jones-trilogie, Schindler's List - zeker sinds de oprichting van zijn eigen studio DreamWorks SKG meer dan geslaagd. Op de toptien met films die het meeste geld in het laatje hebben gebracht, staan enkele films van hem. Bovenaan staat Jurassic Park, die sinds de premire in 1993 wereldwijd al meer dan een miljard dollar heeft opgebracht.
Met de artistieke waardering voor hem ligt het anders. Jarenlang stond hij bij de meeste Amerikaanse critici te boek als bedenker van kinderfilms, van popcorn-avonturen, als iemand die onmachtig was films te maken over echt belangrijke dingen in het leven. J. Hoberman van The Village Voice noemde hem naar aanleiding van zijn bijdrage aan Twilight Zone - The Movie de 'King Midas of Candyland'.
Ook zijn neiging alle emoties te willen sturen en de gevoelens van het publiek van begin tot einde te willen controleren en manipuleren, botste met de smaak van veel critici. Sommige recensenten, zoals Pauline Kael, hebben hem verweten te hebben meegewerkt aan de vercommercialisering van de film. Kael: 'Het gaat er niet zozeer om w t Spielberg heeft gemaakt, als wel om wat hij op gang heeft gebracht. Iedereen heeft zijn fantasien gekopieerd en het resultaat is een infantilisering van de cultuur.'
Later voegde zij eraan toe dat Spielberg succesformules uitwrong. 'Ik ken geen regisseur die al op zo'n jonge leeftijd begon met het brengen van hommages aan zichzelf.'
Dat ook in Hollywood velen niet gecharmeerd zijn van dat soort entertainment voor het grootst denkbare publiek, blijkt uit het aantal Oscars dat aan Spielberg is toegekend. De artistieke waardering bleef tot nu toe beperkt tot een Oscar voor Schindler's List. Tot woede van Spielberg zelf, die zich soms behandeld voelde als een lelijke hond. De Irving G. Thalberg Memorial, die hij in 1987 van de filmgemeenschap ontving, kon de pijn nauwelijks verzachten.
De haat-liefde verhouding tussen Spielberg en een deel van de Amerikaanse filmgemeenschap was de rode draad in de vorig jaar verschenen, voortreffelijke biografie van Spielberg van de Australische filmcriticus John Baxter; daarvan is nu een Nederlandse vertaling verschenen. Het is ook een van de lijnen waaraan de Amerikaanse filmcriticus Joseph McBride in zijn biografie Spielbergs levensloop ophangt. McBride, auteur van boeken over onder anderen Capra, Welles, Ford en Hawks en vroeger criticus van de Daily Variety, beschrijft aan de hand van interviews, kritieken en artikelen uit talloze bladen Spielbergs leven en - in chronologische volgorde - de totstandkoming van zijn films.
Jarenlang loog Spielberg over zijn geboortedatum. Pas na Schindler's List durfde hij met trots te praten over het kleinburgerlijke, joodse middle-class milieu in Cincinnati, Ohio, waarin hij opgroeide. Jarenlang voelde hij zich ook als een buitenaards wezen, een vreemdeling die zijn wortels trachtte te ontkennen en verdonkeremanen.
Geen filmmaker, schrijft McBride, heeft zijn tienerjaren zo gexploiteerd als Spielberg. Hij ervoer de scheiding van zijn ouders als een trauma en verklapte eens dat 'elke film valt terug te voeren op mijn jeugd'. Vriendjes zag hij nauwelijks, op school regende het onvoldoendes, met een boog liep hij om het sportveld heen. Alles moest wijken voor zijn liefde voor de film. Spielberg: 'Film vervulde voor mij de rol die literatuur voor anderen betekent.' Film was het middel om volwassen te worden, 'om te worden geaccepteerd door de meerderheid', zei hij in 1987. Door zich helemaal op de film te storten legde hij al vroeg de basis voor zijn latere briljante visuele vondsten, zoals het gebruik van een speciale camera om de toeschouwer het verhaal in te zuigen en zo de emoties te versterken.
Na het bekijken van zijn eerste amateurfilmpjes betitelde zijn moeder hem meteen als Cecil B. DeSpielberg. Zulke aansporingen had hij niet echt nodig. Het talent om buitensporig veel reclame voor zichzelf te maken was bij hem al op jonge leeftijd sterk ontwikkeld. Die eigenschap is niet zijn enige negatieve karaktertrek. Hij zou koel, afstandelijk, egocentrisch en kinderachtig zijn, en doodsbang voor negatieve publiciteit. Al die trekjes zijn terug te vinden in McBride's boek.
Het is verleidelijk beide Spielberg-biografien te vergelijken. Beide auteurs spraken met tientallen medewerkers, acteurs, actrices, collega-regisseurs en familieleden en putten uit al bestaande interviews. Zowel Baxter als McBride zag zich voor het dilemma geplaatst dat Spielberg zelf geen commentaar wilde leveren; naar verluidt wil hij te zijner tijd zijn autobiografie schrijven.
Het boek van McBride is dikker, maar bevat toch weinig nieuwigheden. Bij Baxter was het levensverhaal van Spielberg slechts een deel van de inhoud; het ging hem ook om de positie van de filmmaker in de moderne Amerikaanse geschiedenis.
McBride schetst een behoorlijk portret, maar stelt zich te veel tevreden met feiten en feitjes, en is de mindere stilist van de twee.
Harry Hosman
Joseph McBride: Steven Spielberg - A Biography.
Simon & Schuster, import Van Ditmar; 528 pagina's;  65,70.
ISBN 0 684 81167 7.
John Baxter: Steven Spielberg.
Elmar; 460 pagina's;  49,50.
ISBN 90 389 0549 1.

Foto
	Steven Spielberg geeft regie-aanwijzingen aan Whoopi Goldberg in 'The Color Purple', 1985. FOTO UIT 'STIEVEN SPIELBERG'


R.E.M. (band).
R.E.M. was een Amerikaanse alternatieve rockband die in 1980 in Athens, Georgia werd opgericht. De afkorting R.E.M. staat voor "Rapid Eye Movement".
Geschiedenis.
In de beginjaren bouwde de band al een behoorlijke reputatie op, maar de doorbraak naar het grote publiek kwam met het album "Out Of Time". Zeer bekende hits zijn "Losing My Religion" en "Shiny Happy People", en het van "Automatic for the People" afkomstige "Everybody Hurts".
Zanger Michael Stipe uitte regelmatig zijn maatschappelijk engagement en maakte daar ook tijdens optredens geen geheim van. De eigenzinnige composities waren een combinatie van folk en rock.
In de jaren tachtig werd de band wel gezien als een schoolvoorbeeld van alternatieve muziek.
In 2006 werd REM opgenomen in de Georgia Music Hall of Fame.
Op 21 september 2011 berichtte de website van de band dat R.E.M. ermee stopte, met als toevoeging dat de groep met veel verbazing, maar ook dankbaarheid terugkeek op wat in 31 jaar muziekleven was bereikt.
Bezetting.
Drummer Bill Berry verliet de band in 1997. Tijdens een concert in 1995 in het Zwitserse Lausanne was hij bijna bezweken aan een hersenaneurysma en hij leed aan een zware depressie. Sinds hij de groep verliet, deed de groep voor concerten en opnames een beroep op freelance-drummers. Vanaf 2001 was Bill Rieflin (ex-Ministry en -Nine Inch Nails) de vaste invaldrummer tijdens studio-opnames en liveconcerten.
Activisme.
R.E.M. stond bekend als politiek actief. De band steunde het feminisme, het milieu en mensenrechten door middel van optredens. In de Verenigde Staten stond R.E.M. bekend als progressief liberaal. Mills steunde ook de People for the Ethical Treatment of Animals. Welke bandleden welke idealen aanhangen, bleef binnenskamers om te voorkomen dat anderen misbruik maken van deze verschillen. Ook heeft de band zich recentelijk ingezet voor de mensenrechten in Myanmar, het vroegere Birma. De band was ook supporter van de Democratische Partij in de VS tijdens de campagne van John Kerry. In hun woonplaats Athens, Georgia, steunden ze burgemeester Gwen O'Looney tweemaal in de jaren negentig.
Albums.
Hieronder volgt een overzicht van de albumtop de VS, het VK, Nederland (aanvankelijk Veronica, later de Album Top 100) en BelgiÃ« (Ultratop). Het maximumaantal albums van beide ligt op respectievelijk 100 en 200, maar was niet gelijk gedurende de jaren.
Individuele songs.
Het lied "What's the Frequency, Kenneth?" is gebaseerd op de overval op Dan Rather, bekend tv-nieuwspresentator van de Amerikaanse zender CBS. In 1986 werd hij overvallen door William Tager die hem de vraag toeriep "wat de frequentie is". Hij wilde te weten komen op welke frequentie beelden in zijn hoofd gezonden werden om zijn daaruit voortkomende kwellingen te kunnen stoppen.
"Man on the Moon" is een ode aan Andy Kaufman, beroemd komiek en beroemd Elvis-imitator. het 'wake-up' nummer voor de crew op vluchtdag 7 van de laatste spaceshuttlevlucht met de Atlantis. "Everybody Hurts" is een nummer 1-hit in verschillende hitlijsten over de gehele wereld die op 15 april 1993 als single werd uitgegeven door Warner Bros. Records. Het nummer verscheen een half jaar eerder als albumnummer op "Automatic for the People". Michael Stipe linkt het nummer nadrukkelijk aan zijn vriendschap met Kurt Cobain van Nirvana, waarvan hij zelf zegt dat het nummer aansluit op de psychische problemen die Cobain in die periode ervoer. In het algemeen wordt de song in verband gebracht met zelfmoord onder tieners.
"Radio Free Europe" gaat over de radiozender "Vrij Europa" die in 1949 opgericht was om informatie te zenden naar de bevolking die aan de oostelijke zijde van het IJzeren Gordijn leefde en die voornamelijk door de CIA werd gefinancierd.

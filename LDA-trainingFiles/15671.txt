Maasmechelen.
Maasmechelen is een gemeente in de Belgische provincie Limburg. Ontstaan door fusie, in twee fasen (1971 en 1977) van de oude kantonhoofdplaats Mechelen-aan-de-Maas met 7 voormalige gemeenten is Maasmechelen nu een grensgemeente en ook een voormalige mijngemeente. Maasmechelen telt 37.429 inwoners (1 jan. 2014) en omvat de woonkernen Mechelen-aan-de-Maas, Vucht, Leut, Meeswijk, Uikhoven, Eisden, Opgrimbie, Boorsem en Kotem. Het is tevens de hoofdplaats van het kieskanton en het gerechtelijk kanton Maasmechelen.
Oudste geschiedenis.
Archeologische vondsten geven weer dat de Maasvallei vanaf circa 8000 jaar geleden bewoond is geweest. Aan de voet van het Kempens Plateau lagen drogere gronden die verblijf mogelijk maakten. Bossen op de terrassen maakten plaats voor akkerbouw.
Romeinse tijd en middeleeuwen.
Door de Romeinen werd een heirbaan aangelegd. Deze weg werd een belangrijke verbinding van Parijs via Tongeren en Maastricht naar Nijmegen en verder. Langs deze verbindingsweg werden verscheidene nederzettingen gebouwd. Vanaf de 8e eeuw werden door de Franken verschillende dorpen gesticht in de regio. In de Franse tijd verloor de heirbaan gaandeweg zijn betekenis door de aanleg van de huidige N78, als onderdeel van de wegverbinding tussen Parijs en Hamburg.
Moderne geschiedenis.
Eind juli 2006 kwam Maasmechelen in het nieuws toen bekend werd dat in de fontein op het gemeenteplein een swastika herkend kan worden. Dit was door gebruikers van Google Earth opgevallen en gemeld aan de betrokkenen. De burgemeester zegde toe de fontein te laten verbouwen, hoewel Robert Tachelet, de architect van de in 1979 gebouwde fontein woedend was. Vanaf de grond is het hakenkruis niet te zien volgens de burgemeester.
Geografisch.
Het grootste deel van Maasmechelen ligt in de Maasvallei, op de linkeroever van de Grensmaas. De westelijke rand van de gemeente, aan de grens met Zutendaal en As, ligt op het Kempens Plateau. Tussen de Maas en het Kempens Plateau ligt een "trapvormig" rivierterras en een steilrand van gemiddeld 45 meter. In Maasmechelen ligt deze "steilrand" bijna volledig in bos- en heidegebied.
Bevaarbaar.
De enige bevaarbare waterloop in Maasmechelen is de Zuid-Willemsvaart, deze werd 2 eeuwen geleden gegraven omdat de Maas ten noorden van Maastricht onbevaarbaar is voor binnenschepen.
Onbevaarbaar.
Een verzameling van alle onbevaarbare waterlopen in Maasmechelen met de deelgemeenten waardoor ze stromen in volgorde van bron naar monding.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Maasmechelen ligt in het kieskanton Maasmechelen en het provinciedistrict Maasmechelen, het kiesarrondissement Hasselt-Tongeren-Maaseik (identiek aan de kieskring Limburg).
Legislatuur 1983 - 1988.
Bij de verkiezingen van 1982 namen de christendemocraten verdeeld aan de verkiezingen deel, enerzijds was er de CVP en anderzijds de Christen Democratische Partij (CDP).
Legislatuur 1989 - 1994.
In 1988 namen de kieslijsten Democratische Unie In Maasmechelen (DUIM) en PAM deel aan de verkiezingen.
Legislatuur 1995 - 2000.
In 1994 nam de kieslijst Maasmechelen TweeDuizend (MTD) deel aan de verkiezingen.
Legislatuur 2001 - 2006.
In 1994 nam de VLD deel aan de verkiezingen als Lijst van de Burgemeester (LvB).
Legislatuur 2013 - 2018.
Burgemeester is Raf Terwingen (CD&V). Hij leidt een coalitie bestaande uit CD&V, Open Vld en N-VA. Samen vormen ze de meerderheid met 25 op 33 zetels.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedruktDe rode cijfers naast de gegevens duiden aan onder welke naam de partijen telkens bij een verkiezing opkwamen.
Beeldcultuur.
De Nederlandse televisieserie De Partizanen is gedeeltelijk opgenomen op het dorpsplein en in de straten van Leut.
Mobiliteit.
Maasmechelen heeft een op- en afrit naar de autosnelweg E314, die Brussel en Leuven via Knooppunt Lummen en Knooppunt Kerensheide met Heerlen en Aken verbindt. De Rijksweg N78 is een bredere verkeersweg, parallel met de Grensmaas.
Maasmechelen heeft ook een ontsluitingsweg die evenwijdig loopt met de Zuid-Willemsvaart. Deze verbindt de N78/E314 met Maasmechelen Village.
Sport.
Patro Eisden promoveert naar 3e klasse (10-04-2011)

	BEDRIJFSRESULTATEN
	BOEING, de Amerikaanse vliegtuigbouwer, heeft zijn winst in het vierde kwartaal zien stijgen van 218 miljoen dollar tot 338 miljoen dollar. Het laatstgenoemde bedrag is exclusief een voorziening van 84 miljoen dollar voor een aandelenplan voor de werknemers. Over het hele jaar steeg de winst van 393 miljoen dollar tot 1,18 miljard dollar.
De omzet van Boeing nam in het vierde kwartaal toe van 4,54 tot 6,51 miljard dollar en over het hele jaar van 19,51 tot 22,68 miljard dollar. Het concern kreeg vorig jaar orders voor 717 passagiersvliegtuigen met een totale waarde van 53 miljard dollar.


 LCI VERWACHT GROEI WINST PER AANDEEL. 
 DEN BOSCH, Sept 5 (Reuter) - LCI Computer group NV zei op donderdag dat het een hogere winst per aandeel verwacht. 
 "Onvoorziene omstandigheden voorbehouden, verwacht de Directie een voortgezette groei van de winst per aandeel", zei LCI in het halfjaarbericht over de eerste zes maanden van 1996. 
 LCI boekte een netto winst van 2,1 miljoen gulden over de eerste zes maanden van 1996, tegenover 1,5 miljoen in de eerste helft van 1995. 
 "Gecorrigeerd voor de in Duitsland overgenomen dochter CEUS, bedroeg de autonome winstgroei 37 procent", zei LCI. 
 "Het proces van re-engineering wordt door LCI voortgezet, terwijl de aandacht gericht blijft op aktiviteiten met hogere marges. Conform deze strategie werden enkele lagere marge aktiviteiten afgestoten", aldus LCI 
 In april 1996 werden onderhands 200.000 gewone aandelen geplaatst. 
 De ontwikkeling van LCI SmartPen (de pen computer) loopt volgens plan, zei het bedrijf. LCI heeft gedurende het eerste halfjaar van 1996 twee nieuwe patenten toegevoegd. 
 LCI's zei dat de netwerk aansluitprodukten een belangrijke rol zullen blijven spelen, naast multimedia, draadloze communicatiesystemen en beveiligingssystemen voor onder andere telewerkers. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

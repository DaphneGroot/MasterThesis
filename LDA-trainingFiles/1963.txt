	Ook een wiegelied is een klacht Willem Jan Otten over de last van het moralisme
	ONTVANGST aan huis. Willem Jan Otten (45) verontschuldigt zich - 'het zijn spannende weken, ik ontplof haast van de zenuwen' -, zijn vrouw schoffelt vreedzaam in de tuin, zijn oudste zoon komt thuis van school.
Even later is hij gereed. Otten knikt zijn zoon liefdevol toe, informeert naar schoolresultaten, verontschuldigt zich nog eens. Laten we weggaan hier, zegt hij, weg uit Naarden-Vesting, richting Laren, dorp van zijn jeugd. Aan die jeugd ontsnap je niet, aan het verleden ontsnap je nooit. Wat zegt Leopold van Toom ook weer tegen zijn dochter Laura in het door Otten geschreven toneelstuk De Nacht van de Pauw? 'Het hoort er bij, schat. Je blijft met zijn verleden te maken hebben.'
Laura is met Carl, en Carl beleeft een nachtmerrie. 'Hij is van de drank, hij is een nieuw leven begonnen - dat kunnen mannen van boven de veertig in onze scheidingscultuur, ze vinden een nieuwe vrouw, ze doen een nieuwe worp -, en dan, plotsklaps, komt het oude leven binnen.' Op Paaszaterdag ploft een envelop op de deurmat: 'Voor papa'. Het blijkt een brief te zijn van Tim, Carls zoon die zeven jaar geleden gestorven is. Vervolgens dient Emma zich aan, Carls ex-vrouw. Ze verwijt hem dat hij Tim uit zijn leven dacht, ze stelt hem verantwoordelijk voor Tims dood. Want Tim, de zeventienjarige die niet wilde bestaan en zich doodspoot, de jongen die door zijn vader niet gewenst was, zou zelfmoord hebben gepleegd.
Carl ontkent dat. Hij zegt tegen Emma: 'Wat jij altijd maar willen noemt, dood willen, alsof hij ook nog iets anders kon willen, dat was geen willen, zo sterk zijn mensen niet.' Otten: 'Hij maakt er een ramp van, de catastrofe van het kind dat in een steegje onder een auto is gekomen. Carl is bang dat hij bloot komt te liggen, hij wil zichzelf beschermen, omdat het leven anders niet leefbaar is. Dat iemand in zijn bestaan afhankelijk zou zijn van jouw bestaan is een veel te grote opdracht.'
Maar Otten weet dat je die opdracht niet kunt ontlopen. 'Carl zal de rol die hij gespeeld heeft, de rol van het falend vaderschap, moeten erkennen.' Na een heftige confrontatie spreekt Carl zich tenslotte, met een directe verwijzing naar het lijdensverhaal, uit: 'Hij heeft me zo vreselijk gemist. Hij heeft me bij zijn naam genoemd, tot het einde toe - en ik heb hem verlaten. Waarom heb ik je verlaten, Tim, Tim, Tim.' Otten: 'Als je iemand die dood heeft gewild zijn wil ontzegt maak je 'm pas echt dood.'
Hij zwijgt even, het kost hem enige moeite om de personages die hij zelf schiep te analyseren. Maar hij is, in de aanloop van de premire, blij met zo'n gesprek - het ordent zijn gedachten. Daar, aan die caftafel in Laren, vertelt hij over een gedicht van Ida Gerhardt dat hem zeer ontroerde. 'Een dichteres ontmoet, de ochtend na Pasen, een kind dat haar naam in sterrenkers ziet geplant. Omdat de naam is opgekomen mag het kind bestaan. Later heeft Gerhardt gezegd dat zij dat kind was, een ongewenst kind dat zichzelf met pozie is gaan wensen en, in dat gedicht, de natuur het werk laat doen. Mensen kunnen dat niet - Tim kon zichzelf niet de wereld in wensen. Dat doet zijn vader ten slotte voor hem, op een vreemde manier.'
Arme Rik van Uffelen, hoe zal hij Carl overtuigend vertolken? Hoe zullen hij, Geert de Jong en de anderen straks, overeenkomstig de wens van regisseur Ger Thijs, niet-peilbare karakters zijn, en de verwarring voelbaar maken? 'Ik haat acteurs die op zekerheid spelen.' Otten kan verzinnen wat hij wil - op het toneel zal het altijd anders zijn dan hij zichzelf had voorgesteld. 'De eerste lezing was een hoogtepunt. Ik tussen de acteurs, tussen mijn eigen schepsels - ze beginnen te lezen, kijken elkaar aan, vormen vast een ensemble, raken verwikkeld in een pikorde. Want zo zijn ze ook: dierbare jaloerse kinderen, die af en toe best elkaars rol zouden willen spelen.'
De magie van het acteurschap bezorgt Otten grote opwinding. Hij staat op om wat te bestellen, filosofeert ondertussen door, gaat weer zitten, spreekt over de personages alsof hij ze niet zelf heeft bedacht. Maar bezorgt zo'n eerste lezing hem niet ook enige gne? 'Ik vind het niet eenvoudig om met acteurs om te gaan. Ik ben te weinig van het toneel, ik ben niet goed in het spel van het vangen van licht. Liever zit ik in de coulissen, en kijk ik toe hoe de acteurs lijden. Dat imponeert me.' Hij lacht. 'Woest-jaloers ben ik op de mannen van de wereld, mannen als Van Dis, die met groot gemak in de openbaarheid verschijnen. Ik ben bang voor de reacties van het wereldje, van het publiek - altijd bang voor het oordeel van anderen.'
Maar Otten stond wel degelijk geregeld in het licht. Zijn vorige toneelstuk, Een Sneeuw (1983), werd door critici alom bejubeld. Hij profileerde zich als dichter, als romanschrijver, als essayist. Hij sprak zich uit over ethische kwesties. Een essay in NRC Handelsblad, afgelopen kerst, over de bekering van zijn vrouw Vonne van der Meer tot het katholicisme, over de erfzonde en heroplevende religieuze noties, kwam hem duur te staan. Rudy Kousbroek betichtte hem van schijnheiligheid en 'duistere hocus-pocus'.
'Ik zal niet zeggen dat ik het soldaatje ben dat nooit van de kaart gespeeld kan worden. Het treft me wel degelijk als ik afgeschreven word omdat het te dol zou zijn wat ik denk. Bij de ayatollahs-in-spe wil ik niet worden geplaatst.'
Eerder al werd in een NRC-recensie een toneelstuk van Vonne van der Meer een 'reli-filosofische zoektocht' en 'dames-kitsch' genoemd. Raakte Otten teleurgesteld in zijn krant, en schrijft hij daarom niet meer voor NRC Handelsblad? 'Nee. De vraag drong zich steeds meer op of wat ik wil zeggen wel het best tot zijn recht komt in de krant.' Geeft dan toe: 'Het werd een beetje zot om recht onder het vlammend zwaard van Kousbroek te gaan zitten bedenken wie God voor me is. Nat££rlijk raakte ik teleurgesteld in de krant, ik ben niet van steen.'
Hij is de man die in zijn werk steeds op samenhangen hamert, op de waarde van bindingen met anderen, en het belang daarvan voor de eigen identiteit. Zweert Otten niet bij het volste vertrouwen? Nu hapert de schrijver even. 'Ik geef toe: ik ben gespitst op verbindingen. Ook in De Nacht van de Pauw gaat het daarover - over verbroken verbindingen, en travestien van verbindingen die daarvoor in de plaats komen.'
Hij komt weer uit op Carl, de vader die geen vader wilde zijn, en nog niet weet dat zijn tweede vrouw zwanger is. 'Het vaderschap is voor mij nooit vanzelfsprekend geweest. Mijn ouders zijn gescheiden toen ik negen was, als kind had ik geen vader. Het ontbrak mij later aan een voorbeeld, een model - voor bepaalde rollen in het leven heb je modellen nodig. Ik heb zelf moeten bedenken wat een vader is. Dat heeft iets onnatuurlijks.'
In De letterpiloot (1994) herinnert Otten zich de moeizame gesprekken die hij als jongetje met zijn vader voerde, en die ene stilte die verbroken werd door een poging van zijn vader om uit te leggen dat hij zich schuldig voelde. 'Het was misschien de bedoeling dat ik mij gewenst voelde', schrijft Otten, 'maar ik voelde me het tegendeel. Ik werd bedeeld met een macht die te groot voor me was en ik dacht: ik had er beter niet kunnen zijn.' De schrijver weifelt, veroorlooft zich een verwijzing naar de erfzonde: 'Daar staat het al, inderdaad: dat je je verantwoordelijk voelt voor iets dat je niet hebt gedaan.
'Een kind kan het schuldgevoel van zijn vader niet dragen. Als ouders gaan scheiden, begrijpt het kind donders goed dat zijn existentie op het spel staat. Het ziet de haat, het ziet het vermogen van mensen om elkaar dood te wensen.'
ZIJN VADER bleef, ook jaren daarna, de metafoor voor een verbroken verbinding. 'Pas toen mijn eerste zoon geboren was en mijn vader hem in zijn armen had begreep ik: ook hij is in een tragedie verwikkeld, verstoken van een band die er in potentie was. Dat is een mooi onverdund geval van rouw.'
Een voorbehoud: 'Ik wil niet smikkelen van verdriet.' Maar: 'Banden zijn heilig. Als je over echtscheiding zegt dat het moet kunnen, dat de ene band zo te vervangen is door de andere, dan doe je jezelf tekort. Je snijdt in je eigen vlees.' Dat besef biedt geen garantie. 'Je wordt niet beloond met een niet-scheiding. In deze tijd is het erg moeilijk om niet te scheiden.' Of hij een goede vader is, of een overbezorgde, of een oververantwoordelijke, weet hij niet. 'Er is al een verschil tussen de zomer- en de winter-vader. In de zomer ben ik geduldig en rustig, in de winter kribbig en egocentrisch.'
Vaderschap, ouderschap, verantwoordelijkheid - en dan nog de kwesties van leven en dood, menselijke overwegingen die tot abortus en euthanasie leiden: ze verwarren en inspireren Otten. Hij verwerkt ze in zijn verhalen en toneelstukken. 'We hebben elkaar beloofd dat we alles in kannen en kruiken hebben - een humane abortuswetgeving, de pil die gemeengoed is geworden - maar er hoeft maar d¡t te gebeuren of de paniek slaat, zoals nu in de discussie over versterving, toe. Mensen zijn soms hulpelozer dan ooit.' Er zijn nieuwe taboes, er is schuld. 'Veel schuld.'
Otten lijkt zich een beetje te generen. 'Zeg ik dit niet te zeverig? Ik wil niet drammen.' Relativerend: 'Die kwesties zijn ook een goudmijn voor de toneelschrijver.'
Carl is, in De Nacht van de Pauw, de oer-man van Otten, bijna een prototype: 'De sloeber, de tobber, de man die zelfs als hij niks heeft gedaan vreest gedaagd te worden, de man met talent voor schuldgevoel.' Zelf lijkt Otten, zegt hij, meer op Emma, de vrouw die zich als wraakgodin profileert, 'een beetje een Medea, met een christelijk sausje ook nog'. 'Dat moralistische van Emma zit heel erg in mij. Ik dwing andere mensen graag tot zelfonderzoek en bekentenissen, ik wil in ze geloven, niet in w t ze geloven - dat kan ook iets zijn dat me verontrust - maar ik wil weten welke opgave ze zichzelf hebben gesteld. Ik vel oordelen over ze, ik b rst van de oordelen. En dat is tegelijkertijd waar ik tegen vecht.
'Ik verwijt mezelf soms gebrek aan tolerantie en gebrek aan grote pedagogiek. Ik ben niet als de grote geestelijke leiders die mensen peilen zonder te oordelen.
'Ik heb, zoals Nietzsche het eens noemde, last van de boze toneelschrijversblik. Schrijvers als Bernlef en Gerrit Krol kunnen zo mooi lankmoedig observeren. Ik heb de neiging mensen te zien als verwikkeld in een conflict, en als er geen tegenspraak komt, denk ik al snel dat ze laf zijn en verlies ik mijn interesse in hen. Dat is precies wat ik zo nu en dan vervloek.
'Door iemand die grote sores heeft te veroordelen, zeg je dat het door hem- of haarzelf komt. Je laat mensen schieten, en je houdt op met denken over je eigen aandeel in het geheel.'
Misschien heeft ook Otten, net als Carl, talent voor schuld. Zijn onvermogen manifesteerde zich heel nadrukkelijk toen hij 23 jaar was en niet langer in staat bleek een psychotische jeugdliefde te verzorgen. 'Het ging mijn krachten verre te boven. Ik heb haar in de steek gelaten. Ik heb mezelf gered, ik ben weggekomen, ik heb het overleefd - dat is mijn permanente nederlaag. Er zijn beloftes die je gedaan hebt zonder dat je ze gedaan hebt.'
Een schrijver kan zo'n besef van schuld uitdragen. Maar Otten staart zich daarop niet blind. 'Ik heb het niet omgezet in wat Moeder Theresa wl zou hebben gekund: zonder voorbehoud blijven zorgen, tot het einde toe.'
Weer even die lichte schrik, de angst dat wat hij zegt te koket klinkt. Laat de personages in zijn romans en toneelstukken maar hoorbaar schipperen en filosoferen, zelf blijft Otten liever een beetje buiten schot.
Hoe zou hij, met alle gedachten die hij zijn personages in de mond legde, en met alle overpeinzingen die hij in zijn essays bijeen bracht, zelf op de dood reageren? 'Jan Vrijman, toch een tot depressies geneigde man, schreef dat hij, toen hij wist dat hij was opgegeven, geen last meer had van zijn depressies.'
Wat Otten maar wil zeggen: 'Ik weet niet hoe ik zal reageren als mij of een naaste de wacht wordt aangezegd, wrkelijk niet. Het resultaat van al mijn denken is niet dat ik daarover nu uitspraken zou kunnen of willen doen. Op de dood wil ik niet vooruitlopen - dat mensen de dood steeds meer v¢¢r willen zijn, vind ik vreselijk.
'Mijn vader en moeder leven nog, in mijn familie wordt iedereen nogal oud - angst voor de dood hoef ik niet te hebben. Toch onderschrijf ik de uitspraak van Pascal: je moet leven alsof je nog acht dagen te gaan hebt.
'Wat ik nu afgrijselijk zou vinden aan de dood is dat ik nog niet ''klaar'' ben. Op het moment dat je jezelf d t realiseert, lijkt het wel alsof het leven nog moet beginnen.' En als gezonde mensen zeggen dat ze het zo langzamerhand wel voor gezien houden? 'Zo'n uitspraak vind ik bijna onverdraaglijk.
'Moeten we werkelijk alles repareren?', vraagt de gynaecoloog Van Toom uit De Nacht van de Pauw spottend, als hij verteld heeft hoe een christelijk vrouwtje de vlokkentest heeft geweigerd. Hij kan bogen op een zieke vrouw van wie hij als arts vond 'dat zij het einde niet af hoefde te wachten, ze wilde een nette dood'. Otten gnuift. 'Die hele kant van de discussie - minister Borst, al die dokters die roepen dat ze alleen maar deden wat de patinten wilden: ik heb ze nu allemaal verenigd in n persoon - en het is niet eens een lulhannes, het is volstrekt een mens.'
Otten beziet zichzelf nog eens: hoor hem toch orakelen in de najaarszon. 'Toneel biedt stof tot roddelen. Als toeschouwer heb je werkelijk het idee dat je de personages hebt leren kennen en dat je even met ze gelfd hebt.'
Een schrijver van toneel levert zich uit. Aan de regisseur. Aan de acteurs. Aan het publiek. 'Niets is zo veilig als pozie. Want pozie wordt alleen gelezen door mensen die van pozie houden.' Hadden de acteurs veel aanmerkingen op de tekst van De Nacht van de Pauw? 'Het fantastische van acteurs is dat ze geen oordeel geven over je stuk, maar, na een eerste lezing, hooguit een diepe zucht slaken en zeggen: dit moet kunnen. Na dans, waarbij de danser zich bijna fysiek, als een kind, in de armen van de choreograaf werpt, is van alle kunstvormen bij toneel het vertrouwen het grootst.'
Otten stelt zich, voor even, bescheiden op. Geen grote verwachtingen, geen illusies over de mogelijke impact van De Nacht van de Pauw. 'Ik heb nooit iets geschreven met het idee dat ik vervolgens in het leven beloond zou worden met redelijkheid.' Maar zou zo'n toneelstuk dan geen enkel nieuw inzicht opleveren, of op zijn minst enige troost bieden? Otten maakt een afwerend gebaar, hij memoreert het door Victoria de los Angeles gezongen wiegeliedje dat aan het eind van de voorstelling zachtjes klinkt. 'Een mens moet beginnen met leven, is totaal afhankelijk van je, moet evengoed een vrij mens worden, en daar zou jij voor moeten zorgen. Het eerste wapen dat je dan hebt, is een wiegeliedje. Als een moeder d t al niet tot haar beschikking heeft schrijft ze haar kind in feite meteen af.' Toch een nieuw inzicht? 'Ik ontdekte dat een wiegelied ook een klacht is. De klacht van de moeder die haar kind als een te grote verantwoordelijkheid beschouwt. De moeder zingt zoals de nabestaande zingt aan het sterfbed van een dierbare. En degene die toegezongen wordt moet tot bedaren komen. Het kind zal slapen, de dode zal slapen, Tim, uit De Nacht van de Pauw, zal ten slotte slapen.'
Zo denkt Otten voort, zo blijft hij tobben. Je leest iets, je hoort iets - 'een wiegelied bijvoorbeeld, en je peilt jezelf, en je voelt je trots en droevig tegelijk.' Wat constateert hij als hij behoedzaam over al die andere tobbers schrijft? 'Mensen zijn niet groter dan ze zijn, niet kleiner dan ze zijn, en ik pleit ze niet vrij - maar misschien erkennen ze tenslotte hun maat. Hoe dapperder je bent, hoe verder je daarin durft te gaan.
'Uiteindelijk erken je de maat dankzij de gesprekken die je voert, de dingen die je meemaakt, n', hij zegt het bijna besmuikt, 'misschien ook dankzij het toneel dat je ziet.'
De Nacht van de Pauw door Het Nationale Toneel, premire 30 september in de Stadsschouwburg Amsterdam, daarna tournee. Begin 1998 verschijnt een nieuwe bundel gedichten van Willem Jan Otten: Eindaugustuswind.

Foto
	Willem Jan Otten FOTO MAARTEN CORBIJN


Zadeldak.
Een zadeldak bestaat uit twee tegen elkaar geplaatste hellende dakschilden die elkaar in de nok snijden. Dit type dak is, vanwege zijn eenvoud, het meest voorkomende type dak in Nederland en BelgiÃ«, met name in de traditionele bouw. Wanneer de dakschilden, op een en hetzelfde gebouw, van ongelijke lengte zijn, spreken we van een mank of asymmetrisch zadeldak.
Minder algemeen zijn kerktorens met een zadeldak, de zadeldaktorens.
De moderne uitvoering bestaat uit zelfdragende dakelementen, die van goot tot nok lopen, deze elementen zijn dan voorzien van isolatie, een dampremmende laag en panlatten om met dakpannen te kunnen dekken.

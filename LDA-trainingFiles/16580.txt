Allan Kardec.
Allan Kardec, pseudoniem van "Hippolyte Léon Denisart Rivail", (Lyon, 3 oktober 1804 – Parijs, 1869) was een Frans pedagoog.
Kardec studeerde aan het instituut van de beroemde professor Pestalozzi in Yverdon, in Zwitserland. Al vroeg werd hij een van de meest uitblinkende leerlingen van Pestallozzi, een intelligente en toegewijde medewerker, die later een grote invloed zou gaan hebben op het onderwijs in Frankrijk.
Na het beëindigen van zijn studies in Yverdon, verhuisde hij naar Parijs. Daar werd zowel in de letteren als in de wetenschappen een gewaardeerd leraar. Hij onderscheidde zich als pedagoog en verspreider van de leermethode van Pestallozzi. Hij werd lid van verscheidene wetenschappelijke sociëteiten.
In 1854 hoorde hij voor de eerste keer praten over de draaiende tafels, een populair vermaak van de hogere Franse kringen.
In het begin toonde hij zich sceptisch, maar beginnend met de observatie van mediamieke fenomenen van fysieke en intellectuele aard, constateerde hij de objectieve werkelijkheid van het spirituele feit, wiens oorzaak hij ging onderzoeken met een nauwgezet en kritisch wetenschappelijk karakter, volgens de methodologische middelen van zijn tijd.
Gedurende vijftien jaar deed hij zijn uiterste best voor het objectieve onderzoek van de verschillende manifestaties die werden gedaan door verschillende mediums in omstandigheden die rigoureus werden gecontroleerd en kritisch geanalyseerd.
Zich baserend op het wetenschappelijk principe dat zegt dat er geen effect is zonder oorzaak, ging hij de feiten observeren en analyseren met een vrije geest en organiseerde hij nuchter de informaties en lessen verkregen door verschillende mediums.
Kardec heeft zijn "spiritistische leer" beschreven in "Het Boek der Geesten" (1857), "Het Boek der Mediums (1861)", "Het Evangelie volgens het Spiritisme (1863)", "Hemel en Hel (1865)", en "Genesis volgens het Spiritisme (1868)". Volgens Kardec is het spiritisme een 'wetenschap' betreffende de natuur, de oorsprong en de bestemming van de geesten, alsmede hun relaties met de lichamelijke wereld. Het spiritisme zou nog brengen wat Jezus heeft gezegd met betrekking tot de beloofde Vertrooster: de kennis der zaken, zodat de mens weet waar hij vandaan komt, waarheen hij gaat en waarom hij op Aarde is; de spiritistische leer maakt dat we ons aangetrokken voelen tot de ware principes van Gods wet en brengt ons troost door middel van geloof en hoop.
Het spiritisme van Kardec wordt ook wel Kardecisme genoemd.
Het graf van Kardec op de begraafplaats Père-LaChaise in Parijs wordt nog steeds druk bezocht.

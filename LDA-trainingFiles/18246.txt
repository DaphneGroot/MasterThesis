 AEX-ING - EXPORT MOET ECONOMISCHE GROEI TREKKEN NU CONSUMPTIEGROE. 
 ING meldt: 
 Export moet economische groei trekken nu consumptiegroei afzwakt 
 De groei van de Nederlandse economie kan zich dit jaar op het relatief hoge pe 
 il 
 van 1996 handhaven. Achter dit rustige beeld doet zich echter een belangrijke 
 verschuiving voor. De groei van de binnenlandse consumptie, die vorige jaar de 
 motor van de groei was, zal afzwakken. Compensatie zal worden geboden door de 
 exportsector, die kan profiteren van de sneller groeiende wereldhandel. 
 Dit is conclusie van een artikel over de houdbaarheid van de groei in de zojui 
 st 
 verschenen Infograph, het tweemaandelijks magazine van het Economisch Bureau v 
 an 
 ING Groep. 
 De tamelijk uitbundige consumptiegroei in 1996 met 3% was opmerkelijk omdat de 
 koopkracht dat jaar nauwelijks steeg. De groei kan slechts voor een klein deel 
 verklaard worden door de toename van de werkgelegenheid. Veel belangrijker 
 factor was de stijging van de kredietverlening aan gezinnen met 18%. Vooral de 
 hypothecaire kredietverlening is sneller toegenomen dan de groei van de 
 woningbouw en doorstroming naar in prijs gestegen bestaande woningen 
 rechtvaardigt. Een deel van de leningen wordt aangewend voor consumptieve 
 uitgaven. Daar komt bij dat de gedaalde rentetarieven leiden tot lagere 
 hypotheeklasten en een navenante verbetering van de koopkracht. 
 Met circa f 400 miljard heeft de totale hypotheekschuld van gezinnen nu de 
 omvang bereikt van de particuliere consumptie. Dit betekent dat de economie 
 rentegevoeliger is geworden. Een blijvende daling van de rente met 1% schept 
 ruimte voor een even grote toename van de consumentbestedingen. 
 (c) Reuters Limited 1997. 

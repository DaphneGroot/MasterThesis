Les Gray.
Les Gray, voluit Thomas Lesley Gray (Carshalton (graafschap Surrey), 9 april 1946 - Lagos (Portugal), 21 februari 2004) was de zanger van de Engelse glamrockband Mud.
Hij was leadzanger van Mud en speelde daarnaast trompet en piano. Hij had als bijnaam "Gran".
Met Mud had Gray zes keer een topnotering in de Nederlandse hitparade, met "Dyna-mite", "Tiger feet", The cat crept in, "Lonely this Christmas", L'L'Lucy en een cover van Buddy Holly: "Oh boy".
De band stopte in 1977 waarna Gray zich in Portugal vestigde.
In de jaren 90 trad Les Gray onder de naam Mud weer op.
Gray stierf aan de gevolgen van een hartaanval in zijn huis in Portugal waar hij herstellende was van keelkanker.

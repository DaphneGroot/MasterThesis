Reddingsvest.
Een man met een reddingsvest aan
Het reddingsvest is een reddingsmiddel dat dient om een drenkeling veilig drijvend te houden. Het reddingsvest corrigeert een verkeerde houding in het water, zodat het gezicht altijd boven water zal blijven waardoor verdrinking verhinderd wordt, ook bij een bewusteloze drenkeling.
Reddingsvest en zwemvest.
Naast het reddingsvest is er ook het zwemvest, maar dat is alleen een drijfhulpmiddel. Dit vest heeft minder drijfvermogen dan een reddingsvest en geen corrigerende eigenschappen voor de houding van de drenkeling. Dit hulpmiddel is meer bedoeld voor sporters waar een reddingsvest de beweging te veel belemmert, zoals bij het het zeilen, surfen en kanovaren.
Europese normen.
De geschiktheid van een reddingsvest wordt verder nog bepaald door gewicht en lichaamsbouw van de drager. Mensen met bijvoorbeeld één been moeten een aangepast reddingsvest dragen om hiervoor te corrigeren. In het label van het vest staat vermeld voor welke groep gebruikers het geschikt is.
Varianten.
Binnen deze groepen reddingsvesten is er ook weer een onderverdeling te maken in vesten met een vaste vulling of met een gasvulling. Reddingsvesten met een vaste vulling zijn bijzonder geschikt voor personen die regelmatig in het water vallen, zoals spelende kinderen, waterskiërs en (wind)surfers. Het grote nadeel van deze vesten is hun grote omvang. De schuimblokken in het vest zitten vaak in de weg bij werkzaamheden.

Polonez.
De Polonez of polonaise is een danssoort die gebaseerd is op een traditionele dans uit Polen. De dans is altijd in een 3/4 maatsoort, echter zonder een wals te zijn.
De polonez wordt gedanst met vele paren dansers. Men 'wandelt' als paar, in viertallen, met zijn achten, in rijen of achter elkaar volgens patronen die de dansleider aangeeft.
Diverse componisten als Bach, Beethoven en Schubert en natuurlijk Chopin gebruikten de polonaise als thema voor hun artistieke werk. (Zie ook Poolse muziek)
In de polonaise, zoals bekend van carnaval in de Lage Landen, is de basis van één dansfiguur overgebleven: met de handen op de schouders van de voorganger achter elkaar door de zaal slingeren. Dit heeft weinig meer met de oorspronkelijke polonez te maken.
Trivia.
In Polen is ook een auto, van het merk FSO: FSO-Polonez.

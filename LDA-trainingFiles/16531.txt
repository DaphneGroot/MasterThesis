Xerofyt.
De "Yucca brevifolia" (hier bij zonsopgang in Joshua Tree National Park) is een xerofyt
Een xerofyt is een plant die aangepast is aan omstandigheden waarin weinig vocht beschikbaar is.
De aanpassingen kunnen bestaan uit een dikkere waslaag (cuticula), minder huidmondjes per mm², verzonken huidmondjes, opslag van vocht in wortel, stengel of bladeren, kleine of ontbrekende bladeren, rustperioden tijdens droogte. Ook zijn er planten die efficiënt vocht verzamelen zoals bromelia's.

Sofia Coppola.
Sofia Coppola (New York, 14 mei 1971) is een Amerikaanse actrice en filmregisseur.
Biografie.
Sofia Coppola, dochter van regisseur Francis Ford Coppola, werd geboren in 1971 en was nog maar 1 jaar oud toen ze optrad in 1972 op het witte doek als "de baby" (een jongen) in de doopscène in "The Godfather".
Later zou ze een grotere rol spelen in "The Godfather Part III" toen ze op het laatste moment Winona Ryder verving. De kritiek was over dit optreden weinig vleiend. Ook speelde ze in '.
Haar debuut als regisseur kwam in 1998 in de vorm van "Lick the Star", een kortfilm die zich afspeelt op een middelbare school. Met haar eerste langspeelfilm, "The Virgin Suicides" (1999), naar een boek van Jeffrey Eugenides, wist ze internationaal de aandacht te trekken. Haar tweede productie, "Lost in Translation" (2003) kreeg vier Oscarnominaties: voor beste acteur (Bill Murray), beste film, beste regie en beste script.
In 2006 maakte ze "Marie Antoinette", een kostuumdrama over het leven van Marie Antoinette, de echtgenote van de Franse 18e-eeuwse koning Louis.
Sofia en haar vriend, Thomas Mars (zanger van de band Phoenix, ook te horen in "Lost in Translation" en zelfs te zien in "Marie Antoinette") hebben een dochtertje, Romy.
In 2004 was Sofia Coppola de eerste Amerikaanse vrouw die een Oscarnominatie (2004) kreeg voor beste regisseur. Uiteindelijk won ze een Oscar voor het beste script voor haar film "Lost in Translation".
Haar film "Somewhere" won in 2010 de Gouden Leeuw op het filmfestival van Venetië.

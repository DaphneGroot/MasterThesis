Paus Linus.
De heilige Linus (gestorven Rome, ca. 76) was tussen 67 en 76 de tweede paus. Hij wordt beschouwd als de opvolger van Petrus als bisschop van Rome. Irenaeus van Lyon beschouwt Linus als dezelfde als die waarover Paulus spreekt in. Tijdens zijn pontificaat werden de eerste 15 bisschoppen ingesteld. Paus Linus was afkomstig uit de regio Tuscia, een historische streek in Italië die nu Toscane heet.
Eusebius schrijft dat Linus twaalf jaar bisschop van Rome is geweest (van circa 66 tot 78). Eusebius ziet hem als tweede bisschop die door Petrus als opvolger was benoemd. Irenaeus zegt heel vroeg ook dat hij van de apostelen Petrus en Paulus het bisdom overhandigd kreeg. Katholieken zien dit als dat hij de tweede paus was. Oosters Orthodoxen geloven echter dat hij de eerste bisschop van Rome was tijdens het leven van de apostelen. Augustinus van Hippo ziet hem ook als tweede paus, net als Hiëronymus van Stridon, en Opatus, Tertullianus geloofde echter dat Clemens de eerste opvolger van Petrus was.
Volgens de Liber Pontificalis zou hij de marteldood zijn gestorven: "Martyrio coronatur". Dit is echter onwaarschijnlijk, aangezien er in dat jaar geen sprake was van grote christenvervolgingen.
Hij stelde de Griek Anacletus tot zijn opvolger aan.
In de Katholieke Kerk wordt hij als een heilige vereerd, met als feestdag 23 september. Volgens de officiële pauslijst van het Vaticaan was hij paus van 67 tot 76.

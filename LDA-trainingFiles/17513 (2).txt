Hugh Dowding.
Hugh Caswell Tremenheere Dowding, "1st Baron Dowding", Moffat (Schotland), 24 april 1882 â€“ Royal Tunbridge Wells, 15 februari 1970) was een Britse generaal (Air Chief Marshal) van de Royal Air Force (RAF). Tussen 1936 en 1940 was hij de opperbevelhebber van "Fighter Command", het jageronderdeel van de RAF. In die functie speelde hij een doorlaggevende rol bij het verhinderen van een invasie van het Verenigd Koninkrijk door het Duitse leger tijdens de Tweede Wereldoorlog. Algemeen wordt aan hem het winnen van de slag om Engeland in 1940 toegeschreven.
Hij was een veteraan van de Eerste Wereldoorlog. In 1940 zou hij de RAF verlaten omdat hij de pensioengerechtigde leeftijd had bereikt, maar dit werd uitgesteld tot na de slag om Engeland.
Na de slag fungeerde hij als verbindingsofficier in de VS.

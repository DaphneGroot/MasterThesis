	Opera goochelt met zwaartekracht
	Das Rheingold, van Wagner. Amsterdam, Muziektheater (4 september). Herhalingen t/m 26 september.
De huiveringen van ontzag die de afgelopen maanden door het Amsterdamse Muziektheater zijn gegaan, laten zich verklaren. Hoe je het wendt of keert, Richard Wagners Der Ring des Nibelungen is een lastig te produceren operawerk; de componist had er nogal wat mee op het oog; en een complete Ring bij de Nederlandse Opera, dat was nog nooit vertoond.
Over het waarom van dit laatste valt lang te zaniken, en het siert de Opera dat ze daar geen tijd aan verdoet. Maar de roodrubberen Michelinvrouwtjes die na de slotmaten van Rheingold het Residentie Orkest bedankten voor zijn uitzonderlijke diensten, hadden de eer de eerste Amsterdamse Rijndochters te zijn met uitzicht op terugkeer in een bijbehorende Gtterdmmerung.
Kleimannen met knolvormige genitalin, kleurige habijtdragers en wandelende embryo's die met een buiging van hun gebeeldhouwde kapsels en uitstulpende waterhoofden hun Begeisterungspfiffe in ontvangst namen: ze waren de eerste reuzen, goden en nevelingen van het Waterlooplein.
Hartmut Haenchen en regisseur Pierre Audi hadden het voorrecht de auspicin uit te oefenen. Tot hen die de primeurs van een plexiglazen Rijnbodem, een insectvormige dwerg, zelfbewegende vuurkarretjes en een poppenspelende dirigent bijwoonden (de pad die Wotan in de derde scne ving zat om de linkerhand van Haenchen), hoorden ex-premier Lubbers en VVD-leider Bolkestein. Toeschouwers op adventure seats debuteerden op eigen manier. Hoog gezeten op gootvormige gaanderijen, waarvan er een vervaarlijk scheef hing, maakten ze deel uit van het toneelbeeld.
Hun aanwezigheid vormde de bekroning van een Umwertung van de begrippen toneel, orkestbak en auditorium: een ontmanteld toneelhuis, speelvlakken die riskante hellingen beschrijven en zich in de zaal voortzetten; een orkest zonder bak; zichtbaar opgesteld op de zaalvloer. De Opera had technisch gesproken de lat niet hoger kunnen leggen. En de eerste sprong, Das Rheingold, had niet verbluffender gekund.
Audi en Haenchen hebben niet alleen te maken gehad met het boekhoudkundige feit dat de Ring-traditie in Amsterdam een achterstand heeft. Ze hebben zich er ook rekenschap van moeten geven dat de opvoeringspraktijk sinds 1876 niet heeft stilgestaan.
De keus, kort gezegd, is tussen een Ring als gensceneerde duiding van het begin en einde der kosmos, en - het andere uiterste - als eenvoudige sprookjesvertelling. De praktijk van de 'kosmische' Ring-enscenering, van het verklarende Welttheater, is zo gehypertrofeerd dat zelfs de geslepen Harry Kupfer, na zijn Bayreuther enscenering van de cyclus als profetie van de nucleaire ramp, in Berlijn niets anders meer kon verzinnen dan een allegorie van de totale ontbladering.
De weg van de pretentieloze vertelling, van een dwerg die in Rheingold gewoon wat goud steelt en een ring smeedt, waarna goden en reuzen erom pandverbeuren, is zeker zo verraderlijk. Ze leidt in de minder anecdotische akten van Die Walkre en Siegfried tot extreme schaapachtigheid. Audi en de ontwerper George Tsypin hebben, naar het zich op grond van Das Rheingold laat aanzien, een sublieme middenweg gevonden. Dit met lepe gebruikmaking van de schijnbare begrensdheid van Wagners Ring-wereld, een oerwereldje dat zo'n twaalf kilometer in het vierkant zou kunnen zijn, bewoond door een handjevol creaturen. Het is merkwaardig genoeg juist de uitgebreidheid van Wagners zangersbezetting, de schijnbare demografische compleetheid ervan, die die suggestie ondersteunt.
Leep is Audi's kennelijke aanscherping van een theatergrondwet, die zegt dat ieder theater een kosmos is op zichzelf. Door een enorm accent op de ruimte te leggen, speelvlak en zaal in elkaar te laten grijpen, het orkest en zijn dirigent te onthullen als een soort geluidproducerend geboomte, en bij dat alles een trits toeschouwers als medespelers op de goden te laten neerzien, geeft Audi de simpelste handelingen en sprookjesclichs van de weeromstuit een verrassende Welttheatralische lading.
Cruciaal is de spanning die in Tsypins gestileerde decor uitgaat van de zwaartekracht. De extreme helling van het speelvlak waarop Alberich de Rijndochters het hof maakt, de dalende vuurpotten in zijn nevelingenrijk, de ketting waarin hij hangt en zijn gezicht verliest; de scheve adventure seats, de constante voeling van de wetten van Newton - het levert een uiterst effectvolle tegenstelling op met het principe van de levitatie in Wagners muziek.
De constante modulatie in de muziek bij de slimme vuurgod Loge, het gedurige verglijden van het tonale en ritmische zwaartepunt: Loge is hier nog gewichtlozer dan anders (Audi laat hem wat te vaak met de mouwen wapperen, de stem en de schuifelmotoriek van Chris Merritt zijn al subliem). De godin Fricka, hoedster van wetten, is hier met haar archasche klanken, door Wagner geleend van de oude opera seria, nog zwaarder - zo ook haar tonrond gemaakte gestalte. Haar gewichtige altstem is bekend onder de naam Reinhild Runkel.
John Brcheler geeft de Wotanpartij een opvallend lyrisch, vaak licht verbaasd accent, wat in Das Rheingold niet misstaat - gezien Wotans neiging voortdurend afhankelijk te wezen van Loge's influisteringen. Graham Clark, een behendige Bayreuthveteraan, is een gymnastisch begaafde Mime, en dan ook een die niet alleen koddig kwaakt, maar zijn partij van waarachtige tenortonen voorziet. Gabriele Fontana, Hanna Schaer en Catherine Keen vormen een prachtig op elkaar afgestemd Rijndochterstrio.
De man van de avond is Alberichvertolker Henk Smit, die zijn krachten uitgekookt verdeelt, en de tragische aspecten van zijn rol met rijke variatie uitmeet. Maar de man van de cyclus, naar het zich laat aanzien, is Haenchen. Hij etaleert een voortvarende, niet fel-theatrale, maar wel fraai gedetailleerde opvatting, en lost torenhoog opdoemende balansproblemen in de verhouding zangers-orkest schijnbaar moeiteloos op.
Roland de Beer

Foto
	Scne uit 'Das Rheingold' bij de Nederlandse Opera. RUTH WALZ


	Altijd een outsider
	Als kind bad Sytze van der Zee elke avond voor hij naar bed ging: 'Onze Vader die in de hemelen zijt, Uw Koninkrijk kome en ik hoop dat U me gauw beter maakt, dat ik die nieuwe fiets krijg, dat ik geen NSB-jong meer ben.'
Maar God bracht hem niks. Sytze bleef het kind van een vader die zijn oudste zoon Wim als elfjarige aanmeldde bij de Jeugdstorm en zelf tot 1942 lid was van de NSB-knokploeg en de WA.
'Ik geld als een wantrouwende man, maar dat wantrouwen is natuurlijk ook ingegeven door mijn jeugd', zegt hij. 'Als je meedeed, gewoon meedeed met de rest van de buurtkinderen, was je kwetsbaar. Je moest zorgen dat je altijd een stapje agressiever, bijdehanter en alerter was. Overal kon het gevaar dreigen; op elk moment kon er iemand toeslaan. Ik had hersenvliesontsteking gehad, het scheelde een haartje of ik was dood geweest en nog namen ze me te pakken in het ziekenhuis: 'H, Van der Zee, is jouw vader geen NSB'er? Zijn jullie geen vuile NSB'ers?'
Alleen een paar intimi wisten tot nu toe van zijn verleden. Al die jaren heeft hij gezwegen. Hij maakte twee studies over de oorlog, maar die gingen over anderen: Voor Fhrer, volk en vaderland, over Nederlanders in de SS, en De gouden hoek, interviews met prominente Nederlanders die in Buchenwald hebben gezeten. Altijd wist hij: ns schrijf ik dat boek over mijn jeugd, als mijn ouders zijn overleden. Nu ligt het er, Potgieterlaan 7, genoemd naar het huisadres in Hilversum waar hij opgroeide.
'Het is eng. Toen ik de eerste versie liet lezen aan mijn redacteur dacht ik: nu sta ik hier bijna bloot, in mijn onderbroek. Alles wat je zolang hebt weggestopt, ligt op tafel. Het is altijd een triest familiegeheim geweest. Misschien had ik er eerder over moeten praten, maar zo waren wij thuis geconditioneerd. Ik dacht dat ik bevrijd zou zijn als ik het allemaal had opgeschreven, maar dat is niet zo. Dat gevoel kan nog komen, als ik mijn leven weer op de rails heb, na al die toestanden bij Het Parool.'

Zijn studeerkamer ruikt naar verf. Van der Zee (1939), hoofdredacteur van Het Parool tot hij in de tweede helft van 1996 opstapte na een conflict met de directie over de toekomst van de krant, wil een mooie plek hebben om thuis te kunnen werken. De posten van de deur die uitkijkt op de patio van zijn Amstelveense woning heeft hij turkoois geschilderd. Een vrolijke kleur, dat wel, alleen een beetje fel. Daarom heeft hij het kastje dat op de grond staat te drogen toch maar wit geverfd.
In de hoek staat een 'landkaart' tegen de muur die hij kreeg van de redactie van Elsevier toen hij daar vertrok als adjunct-hoofdredacteur. Een speelgoedtank kruipt richting de vijandelijke linies, naar Het Parool, waar Van der Zee in 1988 aantrad. Links op de kaart ligt NRC Handelsblad, waarvoor hij werkte als correspondent in Bonn, Brussel en Washington.
Aan de muur hangt de ingelijste voorpagina van een Parool op tabloid-formaat. Die maakte de redactie op eigen gezag en onder protest van de directie, de dag nadat Van der Zee zijn functie had neergelegd. Het halfformaat was in de ogen van Van der Zee de enige mogelijkheid voor Het Parool om te overleven in een krimpende dagbladmarkt.
'Noem het een saluut aan een oude strijdmakker', is de slotzin van een commentaar op de cover. Een eregroet aan de 'menselijke bulldozer' (HP) die het ontredderde Parool weer allure en zelfvertrouwen gaf en er in 1992 in slaagde de oplagecijfers te stabiliseren. Maar de middagkrant bleef zwaar verlies lijden.
Niet de hele redactie stond achter Van der Zee en zijn plannen voor een tabloid. Behalve door de directie werd hij in de laatste anderhalf jaar van zijn hoofdredacteurschap ook gedwarsboomd door een kleine groep redacteuren, van wie er n vertrouwelijke notulen liet uitlekken die schadelijk waren voor de positie van Van der Zee en de krant.
Tijdens het gevecht voor zijn Parool kreeg hij in zijn persoonlijk leven slag op slag te verwerken. Binnen een paar jaar overleden centrale figuren in zijn leven: zijn moeder, zijn vader, zijn broer Wim, secretaris van de Raad van Kerken, zijn schoonvader en zijn 'makker' Ischa Meijer.
'Alles leek in elkaar te storten', zegt Van der Zee. 'Ik wilde wg-wg. Vluchten. Daarom was ik zo blij dat ik ook met dat boek bezig was. Anders was ik emotioneel onderuit gegaan. Toen ik de eerste versie afhad, had ik het gevoel dat het een soort catharsis was.
'Maar je moet uitkijken dat je tijdens het schrijven van zo'n boek niet te veel dingen van toen gaat associren met dingen van nu. Omdat je zowel bezig bent met je verhaal over de oorlog als met het proces bij Het Parool. Dan moet je ervoor waken dat niet alles n grote, koortsachtige brij wordt. Ik wilde niet mijn kleine oorlog binnen het concern spelen. Niet denken: die is goed en die is fout. Verraad, oorlog; verraad, krant.'
- Pleegde degene die de documenten liet uitlekken verraad?
'Dat is verraad ja, dat is fout, als je die dingen laat uitlekken met de bedoeling de zaak te beschadigen. Maar het is niet zo dat die man meteen tot tien jaar gevangenisstraf had moeten worden veroordeeld en dat zijn kinderen uitgescholden zouden moeten worden. Die man heeft gewoon een economisch delict gepleegd. Als bekend was geworden wie dat had gedaan, was hij wel op staande voet ontslagen. Dat is logisch.'
- Verraad weegt zwaar voor u.
'Zo ben ik geprogrammeerd, door vroeger. Ik had al veel eerder kunnen opstappen bij Het Parool: jongens, bekijk het maar. Maar ik dacht: als ik op andere aanbiedingen inga laat ik die lui in de steek. Dan verraad ik ze. En dat is iets wat je nooit doet.
'Ik ben geen gemakkelijk mens voor anderen, maar ik ben ook niet gemakkelijk voor mezelf. Je moet alle loyaliteit die je hebt geven voor de zaak. En ik verwacht daarvoor loyaliteit terug, waarschijnlijk omdat ik daarin kwetsbaar ben. Op de krant heeft iemand eens tegen me gezegd: ''Sytze, jij verlangt van iemand honderd procent loyaliteit. Er zijn mensen die je tachtig procent geven en voor hen is dat al hl veel. Gun ze toch die ruimte, in plaats van er meteen bovenop te zitten''.'
Potgieterlaan 7 (Uitgeverij Prometheus) is een bijna onthutsend eerlijk boek over de jeugdjaren van Van der Zee, die beheerst worden door de terloopse maar uiteindelijk allesbeheersende keuze van zijn vader voor de NSB. Het boek is deels een zoektocht naar de waarheid. Van der Zee vraagt zich af waarom zijn ouders lid zijn geworden van de Nationaal-Socialistische Beweging, om er in 1942 weer uit te stappen.
Waren het brood-NSB'ers? Had zijn simpele vader een besluit genomen waarvan hij de gevolgen niet kon overzien? Of was de beslissing gent op het diffuse antisemitisme in het gezin? Hij kan geen bevredigende antwoorden geven. In het gezin Van der Zee heerste een absoluut en verkrampt zwijgen over de oorlog.
Hij beschrijft zijn ouders zonder clementie. Zijn moeder als een moeilijke, egocentrische en vaak onberekenbare vrouw die het leven thuis bepaalde en haar kinderen verschrikkelijk kon slaan. 'Er zijn tijden geweest dat ik haar verafschuwde, zelfs bijna haatte.'
Zijn vader, opgeklommen van slagersknecht tot vertegenwoordiger, schildert hij af als een laffe, naeve halfslachtige man, geneigd tot het halfbakken compromis, die zich liet koeioneren door zijn vrouw en vluchtte in mijmeringen over zijn Friese verleden, de tijd dat hij wel gelukkig was. Geen vader om trots op te zijn, concludeert Van der Zee. Hij vraagt zich in het boek af of hij eigenlijk wel ooit van zijn ouders heeft gehouden.
'Houden van, wat is dat?' vraagt hij nu. 'Krijg je dan warme gevoelens in je buik ofzo? Die definitie is zo moeilijk.'
- U leerde thuis een lied, op de wijs van Lili Marleen.
Zacht: 'Onder de Britse zender staat een Duitse jood, volgevreten met parachutistenbrood.'
- Wat vindt u erger: dat uw ouders lid zijn geworden van de NSB of dat ze daarmee hun kinderen hebben opgezadeld met zo'n moeilijk te verteren verleden?
'Dat het niet bespreekbaar was, dat vond ik het allerergste. Daar ben ik nog steeds boos over. Het was anders geweest als we het een keer echt hadden uitgesproken. Hij begreep absoluut niet wat zijn beslissing in het leven van zijn kinderen heeft aangericht. Hij snapte ook helemaal niet waarom ik later zo in die oorlog dook. Het gezeur over de oorlog moest maar eens afgelopen zijn, vond hij.
'Ik had geen vader die ik kon bewonderen. Hij was meester op de sabel, hij tekende mooi, maar daar kon ik niet mijn leven en mijn houding op baseren. ''Ik heb nog nooit iemand meegemaakt die zo vreselijk kortaf kon zijn, zo obstinaat'', was zijn verweer toen ik mijn vader aan het einde van zijn leven vroeg waarom het zo moeilijk was met mij te praten over zijn NSB-lidmaatschap. Als hij niet fout was geweest, dan had ik zijn goede punten in een andere context gezien. Als hij gewoon als een grijze muis die oorlog was doorgekomen, was mijn relatie met hem anders geweest. Maar goed: as-as is verbrande turf.'
Na de oorlog raakte het toch al zo onthechte gezin volledig ontwricht. De politieke opsporingsdienst pakte vader Van der Zee op; hij verdween voor een jaar in een kamp bij Weesp. Moeder reageerde haar frustraties af op de kinderen, pure geweldsexplosies, waarbij vooral de oudste zoon Wim het moest ontgelden. Sytze werd als 'NSB-jong' gekleineerd, uitgescholden en weggejaagd door de buurtbewoners. Ouders verboden hun kinderen met hem te spelen.
- Hoe reageerde u daarop, als kind?
'Ik was behoorlijk militant. Als jij vervelend was en er lag een straattegel dan sloeg ik die op je harses. Ik probeerde een zekerheid te demonstreren die ik niet had. Bij mijn moeder wist ik nooit waar ik aan toe was en mijn vader was er niet, juist in die chaotische periode dat ik hem het meest nodig had.
'Van huis uit waren wij hervormd, maar ik zat op een gereformeerde lagere school. De mens wikt, maar God beschikt. Je kon nog zo goed je best doen, maar onder de streep tikte het niet aan. Je was een zondaar en je bleef een zondaar. Ik hoorde er vanuit mijn geloofsovertuiging al niet echt bij, en dan was ik ook nog een NSB-kind. Ik bungelde erbij. Dat gaf mij het gevoel een outsider te zijn en dat is gebleven, ook later in mijn leven. Ik heb altijd een beetje aan de zijlijn gestaan.'
- Het is een heel openhartig boek geworden, voor een man die niet bekendstaat als groot communicator.
'De invalshoek is steeds veranderd. Toen ik achterin de twintig was dacht ik: als ik het nu ga opschrijven, wordt het een aanklacht. Wat hebben onze ouders en de buitenwereld ons aangedaan. Wat mijn vader heeft gedaan is eigenlijk peanuts, maar wat hebben wij daaronder moeten lijden. Dan was het een meer gedocumenteerd, minder persoonlijk boek geworden, een bozig boek.
'Gaandeweg wijzigde die instelling. Ik wilde een beeld geven van een kind, en toevallig was ik dat kind, dat tussen de wielen komt als gevolg van een foute beslssing van zijn ouders. Maar dat kan voor ieder kind opgaan, ook voor dat van een Ruandese of Servische massamoordenaar.
'Ik wilde niet via de lezer therapie gaan bedrijven. Je jeugd is verziekt door dat NSB-verleden, maar dat moet je op een bepaalde leeftijd toch wel verwerkt hebben. Dat lukte mij door als correspondent te vertrekken naar het buitenland. Eerst dacht ik: dat kutland, daar ga ik weg en daar kom ik nooit meer terug. In de zeventien jaar dat ik in het buitenland heb gezeten, begon ik te beseffen dat Nederland niet zo'n slecht land was.'
- Was uw NSB-achtergrond een drijfveer om hoofdredacteur te willen zijn van een vroegere verzetskrant?
'Nee, dat was voorbij. Als je dat nog hebt op die leeftijd zit je goed met jezelf in de knoop. Maar ik begon mijn loopbaan als leerlingjournalist bij het Nieuw Utrechts Dagblad, een kopblad van Het Parool. Daar had ik wel het gevoel: ik zit toch maar mooi bij een afgeleide van een verzetskrant. Dat gaf een soort klammheimliche Freude, een stiekeme vreugde, een genoegdoening.'
'Is er dan niemand die je nog kunt vertrouwen?' vraagt Van der Zee als jongen aan zijn vader, die hem vertelt dat er in feite overal smeerlappen rondlopen, van wie joden en Groningers de ergste zijn.
'Jawel, maar dat zijn er heel weinig', antwoordt zijn vader in Potgieterstraat 7.
'Wie dan?'
'Friezen, zei hij en hij knikte beslist met zijn hoofd. ''Friezen kun je altijd vertrouwen. Als die hun woord geven, breken ze dat nooit. Voor een Fries is zijn woord heilig''.'
Dan volgt het komisch-treurige relaas over de Skoda die zijn vader wil verkopen. Tot grote vreugde van vader Van der Zee dient zich uitgerekend een Fries aan als gegadigde. Ik koop 'm, bezweert de Fries, en hij drinkt gretig mee uit de fles jenever die vader Van der Zee terstond uit de kelder haalt. Dagen te laat volgt het telefoontje: ik koop 'm toch maar niet.
De jonge Van der Zee in Potgieterstraat 7: 'Wie kun je dan eigenlijk nog vertrouwen? Het beste is het zoveel mogelijk op eigen kracht te doen, maar ik ben me ervan bewust dat als ik iets wil presteren, ik tweemaal zo goed moet zijn. Er mag nooit een misverstand over bestaan en het moet overtuigend zijn.'
De oudste zoon van het gezin Van der Zee werd secretaris van de Raad van Kerken, de nu gepensioneerde middelste zoon Henri correspondent bij De Telegraaf, en dochter Ietje advocaat.
- Frappant.
'Ik denk dat wij iets willen goedmaken in ons leven. Wij zijn allemaal zwaar gemotiveerd het leven ingegaan: we moeten er iets van maken, zoiets mag ons nooit meer overkomen in ons leven. Wij proberen de zaak stevig in de hand te houden en zelf de koers te bepalen. Dat is onze programmering. Wij vormen een Schicksalsgemeinschaft, een lotsgemeenschap.
'Wat mijn vader heeft gedaan is voor mij een heel belangrijke levensles geweest. Je moet heel goed overwegen wat de consequenties zijn van een beslissing, voor je omgeving en voor jezelf.'
Aan het einde van de loopgravenoorlog waarin hij was beland met de directie ging hij met de pest in zijn lijf naar Het Parool. Hij wilde een randstedelijke krant op halfformaat, de directie een stadskrant. De beide pionnen verschoven niet meer. Beslissingen werden steeds uitgesteld. En Van der Zee wilde niet meer blijven 'doorrommelen, in the blind'.
'Er ontstond een verzuring in mijn lichaam en mijn hoofd. Je kunt niet te eeuwigen dage bezig blijven. Je moet de zekerheid hebben dat je ergens op aan koerst. Het bungelde maar, het bungelde zolang. Dat is iets wat de redacteuren niet begrepen: zoals zij bungelden, bungelde ik ook.'

- Hoe denkt u terug aan Het Parool?
'Ik ben aan het afkicken. De aanleiding om te vertrekken was bitter; ik ben erg kwaad geweest. Als ik nu diefstal had gepleegd, of mismanagement had bedreven. . .Maar de boosheid is al voor een groot deel weg. Ik wil eerst alles op een rijtje zetten voordat ik een besluit neem over mijn toekomst. Misschien ga ik weer schrijven, misschien ga ik weer iets managen in de journalistieke sfeer.
'Ik mis de mensen met wie ik de krant maakte. Het gaat me erg aan het hart wat daar gebeurt. Ik heb er een hele mooie tijd gehad. Vorige week droomde ik nog van redacteuren: hoe zal het verder met ze gaan?'
In het nawoord van het boek beschrijft hij een bezoek aan het ministerie van Justitie, november 1995. Hij wil het oorlogsdossier van zijn vader zien. Al die jaren heeft hij niks kunnen traceren wat erop duidt dat zijn vader echt actief is geweest bij de NSB, ook al was hij lid van de knokploeg en van de WA. Zou in de archieven dan niet n vage beschuldiging zijn terug te vinden waaruit blijkt dat zijn vader toch onderduikers, joden of mensen uit het verzet heeft verraden?
Nee. Uit de documenten blijkt dat vriend en vijand het erover eens waren dat zijn vader een 'politieke slapzak' was van wie weinig te verwachten viel.
De ambtenaar die hem de fotokopien van het vergeelde dossier overhandigt adviseert Van der Zee deze map maar diep in zijn safe weg te stoppen.
- 'De mensen zijn nu eenmaal kortzichtig. Dat weet uzelf waarschijnlijk inmiddels het beste, niet?', zei hij.
'Ongelooflijk h? Dat een man, die al honderden NSB-kinderen heeft zien langskomen, zo'n opmerking maakt. Dat is hetzelfde als een gynaecoloog die tegen je zegt: god, wat bent u een mooie vrouw. Daar zit je nu net niet op te wachten.
'In plaats van dat die ambtenaar je moed inspreekt, steekt hij dit verhaal af. Het is helemaal de houding van vlak na de oorlog. Stop het weg, hou het verborgen, praat er niet over, doe er niks mee. Want de mensen zijn nu eenmaal kortzichtig. . .Dat weet ik inmiddels zelf wel het beste, ja.'

Foto
	Sytze van der Zee. FOTO WIM RUIGROK - DE VOLKSKRANT


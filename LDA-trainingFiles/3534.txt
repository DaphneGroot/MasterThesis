	Haagse ode aan Begtus de Hagdeg
	Een van de voetbalgedichten van Chris Willemsen, verzameld in Dood op de schoen (Thomas Rap;  24,50), behandelt de kale Haagse voetballer Bertus de Harder, befaamd geworden door zijn doelpunt in de watersnoodwedstrijd Frankrijk tegen Nederlandse profs in Parijs in 1953. Het heet 'hollan spogt' en begint aldus:
 de hagenaar spreekt de r vaak uit als g
flink hagd stoten met biljagten en
voor drie kwagtjes naar vuc of hollan  spogt
naar begtus de eerste europese links poot
de eerste met een voorzet als een streep
de eerste die door mis te koppen omdat
de bal langs zijn kale door transpiratie
natte schedel afketste het haagse pu bliek
aan de schenkkade de uitspraak ont lokte
kgijte begtus

In Dood op de schoen bracht Willemsen gedichten bijeen die hij maakte over overleden voetballers en andere voetbalgrootheden. Een kleine greep: Dick van Dijk, Rinus Terlouw, Jaap van Praag, Piet Kraak, Epi Drost, Ernst Happel, Concetto lo Bello, Lloyd Doesburg, Pim Mulier, Aad Mansveld ('een voor een beroeren ze de kist/ en doen op eigen houtje boete/ ze zullen hem nooit meer zien en/ altijd met tien man verder moeten'). De bundel is gellustreerd met enkele tekeningen van kunstenaar en voetballiefhebber Corneille.
HvG


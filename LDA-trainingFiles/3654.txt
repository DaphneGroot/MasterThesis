	Het geheim van Dora PATRICK MODIANO WEER OP SPEURTOCHT DOOR PARIJS
	IN VEEL VAN zijn boeken maakt Patrick Modiano zoektochten door de stad die hij door en door kent, maar hem toch steeds opnieuw geheimen openbaart: Parijs. Op zijn slechtst levert dat in ieder geval sfeervolle literatuur op. In een paar van zijn romans heeft Modiano de figuur van een levende stad zodanig weten te verbinden met de lotgevallen van haar bewoners dat een meerwaarde ontstaat. Dan slaagt hij erin de geluiden die uit de buik van de stad naar boven komen, te orkestreren, en ontstaat een zinvol verband zonder dat het geheim verloren gaat.
Er zijn lezers die van een dergelijke tastende literatuur houden. De onkenbaarheid en onbegrijpelijkheid van de wereld zien zij er grandioos in gedemonstreerd. Anderen zien er vooral een kunstje in, eerder een handig benutte vaardigheid dan een onbevangen tasten. De ontvankelijkheid die Modiano voortdurend tentoonspreidt, beschouwen zij als een soort wettelijk gedeponeerd handelsmerk, een bijna zeker geworden houding dus. Zo'n instelling verstikt de literatuur eerder dan haar lucht te geven.
Misschien wel daarom kondigen zijn uitgevers telkens een volstrekt nieuwe Modiano aan: anders van toon, van sfeer, van onderwerp. Zijn jongste boek heette in de vooraankondigingen zelfs iets als de triomf van een wedergeboren Modiano. Maar toen het verscheen, bleek het weer over Parijs te gaan, weer over de ondoorgrondelijke wegen van de mensen, weer over de dingen die voorbijgaan.
Het boek is geen roman, geen document, maar wel opnieuw het verslag van een zoektocht door Parijs. Dora Bruder heet het en het is in n woord schitterend in al zijn eenvoud. Vanaf het moment dat hij in 1988 toevallig een krant van 31 december 1941 onder ogen kreeg en zijn blik viel op een klein bericht dat melding maakte van de verdwijning van een zekere Dora Bruder, 14 jaar oud, bleef Modiano door haar gentrigeerd. Negen jaar later heeft hij een boek aan haar gewijd, een speurtocht naar het raadsel en de omstandigheden van haar verdwijning.
Wat was er zo bijzonder aan het krantenbericht? Wat heeft Modiano getroffen, want er verdwijnen vaker meisjes. Wat was er zo bijzonder aan het geval Dora Bruder? De klank en de betekenis van haar naam: Bruder? Daarover rept Modiano met geen woord. In eerste instantie is er eigenlijk maar n ding, een nogal onbetekenend detail dat hem raakt. Zij woonde in dezelfde tamelijk armoedige buurt van Parijs waar hijzelf ook was opgegroeid, in een hotel aan de Boulevard Ornano. Haar verblijf in een hotel duidt niet op welstand, zoals Modiano al gauw inziet.
Als hij zich gaat verdiepen in de achtergrond van de vroegere bewoners van het hotel, blijkt dat Ernest Bruder, de vader van Dora en een Oostenrijkse jood, noodgedwongen in een hotel verbleef omdat hij niet voor een definitieve verblijfsvergunning in aanmerking kwam. Die afwijzing wordt onbegrijpelijker als Modiano in het bevolkingsregister leest dat Bruder in het Franse vreemdelingenlegioen heeft gediend en na een reeks gruwelijke veldslagen in de toenmalige kolonie Algerije arbeidsongeschikt in Frankrijk is teruggekeerd. Van haar moeder Ccile is al helemaal niets bekend, behalve dat ze van Hongaars-joodse afkomst was.
Met steeds grotere hardnekkigheid probeert Modiano Dora te traceren en haar een verhaal te geven. Hij bezoekt scholen, speurt in registers van gemeentehuizen en ziekenhuizen. Hij bekijkt foto's uit de beginjaren veertig. Urenlang staat hij bij de metrostations die Dora moet hebben benut en die hij zelf ook zo vaak is binnengegaan. Hij leest over de geschiedenis van de stad en de Duitse bezetting; wanneer werden de spertijden afgekondigd? Wanneer werden de eerste razzia's gehouden? Hoe was de winter van 1941-'42? Bitter koud, de koudste van de oorlog.
Van het enige overgebleven familielid verneemt hij dat Dora een eigenzinnig karakter had en onafhankelijk en edelmoedig was: een sterke persoonlijkheid. In het dossier waarin haar ouders tegenover de Duitse autoriteiten bevestigen jood te zijn, opgemaakt in het voorjaar van 1941, treft Modiano niet de naam van hun dochter aan. Vanaf de zomer van 1940 verbleef Dora in een meisjespensionaat. Blijkbaar hebben haar ouders gedacht dat ze daar bij de zusters veilig was, en dat het dus maar beter was de verwantschap administratief te verdoezelen. Alleen in de weekeinden kwam ze naar huis - Modiano volgt het metrotraject dat zij tientallen malen moet hebben afgelegd: van het pensionaat in het twaalfde arrondissement naar haar ouderlijk huis in het achttiende.
Modiano herinnert zich een film uit 1941, Premier rendez-vous, over een meisje dat onder vergelijkbare omstandigheden verdwijnt en haar eerste liefde beleeft. Heeft Dora die film wellicht gezien in Cinema Rex aan de Boulevard Ornano? Heeft die film met de rooskleurige afloop haar misschien op ideen gebracht? Zeker is dat Dora vanaf 17 april 1942 weer onder 'moederlijk gezag' staat, zoals het dossier op de Parijse prefectuur vermeldt. Dit kale ambtelijke zinnetje verhult veel. Niet alleen blijkt eruit dat Dora vier maanden is weggebleven, maar ook dat de Franse politie op de hoogte was van de arrestatie door de Duitsers van haar vader. Ernest Bruder werd op 19 maart 1942 opgepakt en zou later, in september van hetzelfde jaar, samen met zijn dochter uit de kazerne van Tourelles via het interneringskamp Drancy naar Auschwitz worden afgevoerd.
Meer en meer vlecht Modiano draden uit zijn eigen leven in het verhaal dat nooit een echt verhaal kan worden. Hij heeft wat feiten achterhaald en schaarse gegevens aangetroffen in politieregisters en dossiers, maar er zijn geen ooggetuigen. Wel woorden, maar geen vlees. Woorden die ook nauwelijks de verbeelding toelaten, daar zit precies de piteitsvolle kracht van Modiano's onderneming.
Hij interpreteert nergens, hij vult niets in, veronderstelt slechts heel af en toe iets als hem een parallel met zijn eigen leven te binnen schiet. Dan ontstaat een bijna lijfelijke verwantschap met het verdwenen meisje. Maar Modiano betreedt het pad van het sentimentele zo beheerst, een waarachtige schrijversexercitie, dat het nooit onaangenaam wordt. De pozie van de 'bouche' van een metrostation waaruit een jong meisje kan komen, de betekenis van een huis als plek waar mensen wonen, Modiano speelt ermee, maar uiteindelijk heeft hij geen enkel middel in handen om het geheim te ontraadselen. Sterker, met alles wat in zijn vermogen ligt tracht Modiano het leven van het verdwenen meisje met haar ondoorgrondelijke keuzen en verlangens op te roepen, maar hij kan dat alleen door het geheim intact te houden.
Hij brengt een aantal schrijvers en verzetsmensen in herinnering die dezelfde tocht als Dora gingen: Maurice Sachs (die nota bene in zijn geboortehuis had gewoond), Jean Jausin en anderen. Hij moet denken aan een zinnetje in de roman Miracle de la Rose van Jean Genet, die ongeveer in dezelfde tijd als de Bruders in de kazerne van Tourelles genterneerd zat, zij het als dief, en daar in 1947 in die roman het verhaal van deed. Genet schrijft: 'Dat kind leerde mij dat de ware betekenis van het Parijse argot droevig geworden tederheid is.'
Op de een of andere manier vat Genet hier voor Modiano zijn gevoelens voor Parijs en het jonge meisje samen, ook al gaat het zeer waarschijnlijk om een ander kind: droevig geworden tederheid. Parijs als plek van melancholie en verscheurdheid, van miljoenen onaantastbare, maar altijd aangetaste levens.
Op 18 september 1942 werd Dora dus met haar vader op transport gesteld, het allereerste Parijse konvooi naar Auschwitz. De dag erna ontplofte er een bom van het verzet in Cinema Rex, gevolgd door een peilloze stilte, zoals Modiano schrijft 'als om Dora's vertrek te markeren'.
Voor Modiano is die stilte in de stad gebleven. Zelfs te midden van het lawaai van het verkeer en de mensen hoort hij altijd die stilte. Hij beschouwt de stilte als de gedaante van het geheim van Dora. Niemand kan haar de vier maanden afnemen die zij, door niemand gadegeslagen, heeft doorgebracht. Er zijn geen woorden voor de lotgevallen van Dora Bruder. Daarvan doet Modiano op onnavolgbare wijze verslag.
Henk Prpper
Patrick Modiano: Dora Bruder.
Editions Gallimard, import Nilsson & Lamm; 148 pagina's;  38,95.
ISBN 2 07 074898 7.

Foto
	Patrick Modiano FOTO ABC


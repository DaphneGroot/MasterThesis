Appelmoes.
Appelmoes of appelspijs is een bijgerecht of dessert op basis van appels.
Van appelcompote wordt gesproken, wanneer de appels niet tot moes zijn gemaakt, maar nog stukjes appel zijn.
Appelmoes wordt bereid door appels met weinig water in 10 tot 20 minuten volledig gaar te koken. Appelmoes kan vervolgens zeer fijn worden gemaakt, door een zeef, maar veel mensen prefereren een wat grovere, fijngeroerde appelmoes. Veel kleine kinderen geven de voorkeur aan een zeer fijne (en erg zoete) appelmoes.
Traditioneel worden voor appelmoes hardzure goudreinetten gebruikt, maar andere appelsoorten zijn ook bruikbaar. Goudreinetten zijn echter goedkoper, en veel mensen vinden ze niet zo smakelijk om ze als handappel te eten. Toevoegingen om de smaak van appelmoes te veranderen zijn kaneel of citroen. De citroen dient er ook voor om de geschilde appels minder snel bruin te laten worden.
Soms wordt de suiker vervangen door honing of zoetstof om suikervrije appelmoes te maken. Er zijn ook mengsels van appelmoes met andere vruchtenmoes te koop, zoals appel/peren moes.

Tacitus (keizer).
Marcus Claudius Tacitus (Terni 200? - juni 276) was een Romeins keizer van 25 september? 275 tot juni 276.
Van keizer Tacitus is weinig bekend, behalve uit de "Scriptores Historiae Augustae", maar aan de betrouwbaarheid van deze bron wordt getwijfeld. Het leger liet waarschijnlijk de keuze van een keizer aan de Senaat, maar dit eerbiedwaardige lichaam deed geen verstandige keuze. Rome had een sterke militair nodig. Tacitus was al vrij oud en een rijke senator. De Germanen hielden huis in Gallië. Hij versloeg weliswaar de Goten die Klein-Azië onveilig maakten, maar daarna stierf hij. Waaraan is niet bekend. Hij had zijn halfbroer Florianus tot prefect van de Praetoriaanse garde gemaakt en deze probeerde hem op te volgen. Na een korte regeerperiode van Florianus, werd echter Probus uiteindelijk de nieuwe keizer en het was het leger dat dat besliste. De Senaat stond buiten spel.

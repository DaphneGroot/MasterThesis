	PERSOONLIJK
	Journalist RUDOLF BAKKER, medewerker van de Volkskrant, is onderscheiden voor zijn reisgids Provence en Cote d'Azur (Arbeiderspers). Een jury van reisjournalisten kende hem op de Vakantiebeurs in Utrecht een 'Reizende Zon' toe. Deze trofee wordt jaarlijks uitgereikt in opdracht van het tijdschrift Reizen. Uitgevers konden dit jaar titels voordragen in de categorieÃ«n Frankrijk en Noord-Amerika. 'De dikke Bakker' (457 pagina's) werd in het juryrapport geprezen als een onconventionele reisgids die werkelijk iets toevoegt aan het enorme aanbod Frankrijk-gidsen.
De tweede Reizende Zon was voor de engelstalige USA Baedeker Travel Guide; eervolle vermeldingen gingen naar de Standaard Gids Parijs (Van Reemst) en de engelstalige Rocky Mountain States, a travel survival kit (Lonely Planet).


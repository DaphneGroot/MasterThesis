's-Gravenbrakel.
's-Gravenbrakel (Frans: "Braine-le-Comte") is een stad en gemeente in de provincie Henegouwen in België. De stad telt ruim 21.000 inwoners.
Beroemd is de deelgemeente Ronquières om zijn hellend vlak. Andere deelgemeentes zijn Hennuyères, Henripont, Petit-Rœulx-lez-Braine en Steenkerke ("Steenkerque").
Gemeente 's-Gravenbrakel, landschap ter hoogte van Haut Bosquet ten noorden van de deelgemeente Steenkerke
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
In de vroege middeleeuwen kwam de naam van de plaats in vele varianten voor dat terug gevonden is in verschillende documenten. Vooral omdat de streek toen Frans georiënteerd was kwam het vooral in de variant van "Brain-Le-Comte" voor als; Braina, Brennacum, Brania (1060), Braine La Wihote (1070), Braine Wihota (1150), Brenna Wihotica (1150), Braine Le Villota (voor 1200), Brenne (1230).
De plaats werd vermoedelijk gesticht door Gaugericus, bisschop van Kamerijk in 619, dat stond vermeld in een 11e-eeuwse kroniek dat terug gevonden is in s'-Gravenbrakel.
Boudewijn IV van Henegouwen stichtte er een kerk in 1158 gewijd aan de Heilige Waldetrudis van Mons en het diende tevens als kapittelkerk van de Sint-Waltrudiskerk (Bergen) in Bergen. Zijn zoon Boudewijn V van Henegouwen liet er later een fort bouwen in de nabijheid van de kerk.
In 1424 werd de stad belegerd, ingenomen en geplunderd door de Brabanders onder Jan IV van Brabant als gevolg van de Inname van Henegouwen. In 1583 viel de stad in Spaanse handen tijdens de Tachtigjarige Oorlog.
In 1652 werd de stad door de Spanjaarden geruild met de graaf van Arenberg voor de stad Zevenbergen. Dit van wegen logistieke doeleinden. In 1677 trok Carlos de Gurrea, Landvoogd van de zuidelijke Nederlanden zich terug na een veldslag op het fort van s'-Gravenbrakel, daar wist hij zich met zijn manschappen onder te duiken voor de Fransen.
Bestuur 2013-2018.
Het bestuur van 's-Gravenbrakel bestaat uit een coalitie van de lijst BRAINE en PS.

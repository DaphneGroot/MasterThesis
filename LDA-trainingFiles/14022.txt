Tautologie (stijlfiguur).
Een tautologie - afkomstig van het Griekse woord " ταυτολογία", van tautos ("hetzelfde") en logos ("woord") - is het benadrukken van een woord met een ander woord dat (zo goed als) dezelfde betekenis heeft.
Tautologieën komen vaker voor als een taalfout dan als een stijlfiguur. Van het laatste geval is vaak sprake in versteend gebruik. Veel staande uitdrukkingen zijn tautologieën. Een tautologie kan soms dienen om een gevoel te versterken. Tautologieën die op die manier worden gebruikt kunnen niet als fout worden aangemerkt.
Verwante begrippen.
Aan de tautologie verwant is het pleonasme.

Grond (aarde).
Grond is een mengsel van verweerd vast materiaal (sediment), water en lucht dat aan het aardoppervlak of (vlak) daaronder voorkomt. Het niet verweerde vaste materiaal noemt men gesteente.
Het verweringsproces is een gevolg van de inwerking van vorst en dooi (afwisselend bevriezend en ontdooiend water in rotsspleten), en van zon, regen en wind op rotsgesteente, welke uiteindelijk tot breuken in het rotsgesteente leidt. Stukken rots komen hierdoor los, rollen naar beneden, waarna de kleinere delen worden meegevoerd door rivieren richting rivierdelta. Door verdere slijtage ontstaan steeds kleinere delen, achtereenvolgens grind, zand en ten slotte slib: de minerale bestanddelen van de bodem.
Veen ontstaat door het afsterven en rotten van planten onder water in zuurstofarme omstandigheden. Humus ontstaat door biologische afbraak van dode planten in zuurstofrijke 'terrestrische' omstandigheden (op het land). Veen en humus (inclusief de strooisellaag) vormen het organische bestanddeel van de bodem.
Benaming van grond.
Afhankelijk van de verhoudingen van bovenstaande bestanddelen en de herkomst van het materiaal wordt een naam gegeven aan grond.
en combinaties van deze, zoals zavel.
Aarde.
De algemene benaming voor grond is "aarde". 'Aarde' was in de klassieke filosofie tevens de aanduiding van een van de vier klassieke elementen.
Ook is 'aarde' de benaming voor onze planeet als geheel: weliswaar bestaat slechts dertig procent van het aardoppervlak uit vasteland, en zeventig procent uit water, maar ten opzichte van het volume van de aardbol bedraagt het totale watervolume op aarde slechts iets meer dan één duizendste (één promille).

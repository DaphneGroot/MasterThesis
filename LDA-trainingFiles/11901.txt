Aton.
Aton of Aten is een Egyptische zonnegod. De god is bekend uit de Amarna-periode waarin Amenhotep IV / Achnaton probeerde tot hoofdgod van het oude Egypte te laten verheffen.
Aton voor Amarna periode.
Het woord "Aton" is bekend vanaf het Middenrijk om de zonneschijf aan te duiden. Het woord werd gebruikt in de sarcofaagteksten. In het Verhaal van Sinoehe is het woord "Aton" de aanduiding voor god.
In het midden van het Nieuwe Rijk wordt de god vaak geattesteerd. Thoetmoses IV draagt een scarabee op aan Aton. Naar Aton werd in die tijd soms wel verwezen, maar als godheid stelde hij niet veel voor. Onder Achnatons vader Amenhotep III veranderde dit en werd ook Aton als aspect van de zonnegod vereerd.
Aton in de Amarna periode.
Met het aantreden van Amenhotep IV (de latere Achnaton) kreeg voor het eerst de god een koninklijke titels mee: in de vorm van een introductie, twee cartouches zoals ook farao's dat hebben. In de vroegste vorm van de titels van Aton werd ook nog de goden Horachte en Sjoe genoemd. Vanaf zijn 9e regeringsjaar kreeg de god een aangepaste koningsnaam waar alle andere goden eruit gehaald waren. De namen van de god werden consequent naast of onder de afbeelding van de zonneschijf geschreven.
Achnaton liet de tempels van andere goden als Aton sluiten en bouwde in Amarna zijn nieuwe hoofdstad Achetaton (horizon van Aton). Hij was van de god de enige priester en trok zo alle macht aan zich.
Na een aantal jaren mislukte zijn hervorming totaal en ging Egypte terug naar het oude. Nadien werd van Aton niet veel meer vernomen. In de tijd van Horemheb werden de sporen van de Amarna-tijd radicaal uitgewist. De tempels werden onder de Ramsesiden hergebruikt.
Afbeelding.
Er zijn twee soorten afbeeldingen van Aton.
Aanbidding.
De god werd onder Amenhotep III aanbeden in Heliopolis.
Er waren ook tempels van Aton in Memphis, in Sesebi (NubiÃ«) en vermoedelijk ook elders in het rijk van Achnaton.

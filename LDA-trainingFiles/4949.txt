	KIJKCIJFERS
	Het verslag van de vijftiende Elfstedentocht op televisie heeft een record behaald wat betreft de tijd dat de kijkers voor de buis zaten: gemiddeld zeven uur. In totaal keken ongeveer 9,2 miljoen mensen naar het rechtstreekse verslag op de televisie. Bij de start van de wedstrijd om 05.30 uur keken bijna twee miljoen mensen. De meeste Elfstedenkijkers in de ochtend waren mensen boven de 35 jaar, meer mannen dan vrouwen. Het aantal kijkers liep gedurende de ochtend op naar vier miljoen halverwege de wedstrijd, tot 6,7 miljoen bij de finish.


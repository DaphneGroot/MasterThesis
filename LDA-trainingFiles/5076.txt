	Dikke doelman en ander nieuws
	Dankzij de internationale persagentschappen blijft niets meer geheim in de voetbalwereld. Een kleine greep uit het aanbod van vorige week:
* Peter Hart keert terug naar Walsall. Niet naar de voetbalclub, waar hij als aanvoerder tien jaar lang de verdediging leidde, maar naar de stad, als predikant. De 39-jarige Hart is momenteel hulppredikant in Shipley, een stadje ten noorden van Bradford.
* Jos√© Luis Chilavert, doelman van Paraguay, heeft vrijdag een Argentijnse journalist geslagen. Het zinde Chilavert niet dat verslaggever Juan Pablo Mendez had geschreven dat de keeper tijdens de vakantie te dik was geworden.
* De slechte prestaties van Viterbese, uitkomend in de Italiaanse derde divisie, hebben tot een opvallend protest van supporters geleid. De terreinknecht waande zich woensdag niet op een voetbalveld, maar op het kerkhof. In de middencirkel stonden elf houten kruizen. Op elk kruis stond de naam van een speler.


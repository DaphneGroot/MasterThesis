	ME-patinte strijdt voor erkenning van haar 'niet objectiveerbare' ziekte 'WAO als vangnet geldt niet voor mij'
	Van onze verslaggever
Peter van den Berg

UTRECHT
En meter lopen in haar tuintje is nog net mogelijk. Alles wat ze onderneemt, doet ze in beetjes. Als ze wil eten, kan ze met hulp van haar partner wat boodschappen doen, maar daarna is koken te veel. De afwasmachine leegruimen kan nog net. Moe, pijn. 'Ik dacht dat de essentie van de WAO een sociaal vangnet was, maar dat geldt niet voor mij.'
Ineke Hendrickx (34) is een van de 17.500 patinten in Nederland die lijden aan een chronisch vermoeidheidssyndroom: de ziekte ME. Ze was redactiesecretaresse tot ze in maart 1991, op 28-jarige leeftijd, last kreeg van de kwaal. Moeheid, pijn in de gewrichten over het hele lichaam, later depressiviteit. 'Doordat de klachten aanhielden, raakte ik in paniek, begon ik te piekeren.'
Ze kreeg te maken met steeds nieuwe GAK-artsen, die haar voorhielden goed door te zetten, ondanks de klachten. In mei 1994 werd ze herkeurd voor de WAO door een verzekeringsarts van het GAK in haar woonplaats Venlo. Haar klachten waren volgens hem 'medisch niet objectiveerbaar'. Ze werd volledig goedgekeurd en verloor haar recht op een uitkering.
Tegen die beslissing is Hendrickx bij de Centrale Raad van Beroep in Utrecht in beroep gegaan. Daarmee begon ook haar lijdensweg tegen de instanties. 'Je hele leven komt op losse schroeven te staan. Je weet niet waar je aan toe bent, ook financieel niet. Werk kwijt, geen uitkering meer, nergens meer recht op.'
De situatie van Hendrickx is exemplarisch voor honderden, zo niet duizenden patinten in Nederland die lijden aan de ziekte ME: Myalgische Encephalomyelitis. P. Bogaers, advocaat uit Nieuwegein, behandelt haar zaak en die van vele andere ME-patinten. 'In Amerika heeft 10 procent van de beroepsbevolking last van deze ziekte. In Nederland hebben drie van de vijf patinten met ME wel een uitkering, de anderen niet. Je bent geheel afhankelijk van het oordeel van een verzekeringsarts. '
Bogaers stelde deze week bij de Centrale Raad voor Beroep dat een zorgvuldige analyse van de klachten en beperkingen van Hendrickx achterwege zijn gebleven. 'De bevindingen van de verzekeringsarts zijn nergens vastgelegd. Haar ziekte wordt niet erkend. Wat hier voor de Centrale Raad van Beroep gebeurt, is het tegenovergestelde van wat de verzekeringsarts deed. Haar klachten zijn nooit serieus genomen.'
Het punt waar alles om draait is het criterium dat de gezondheidsklachten van ME-patinten 'medisch objectiveerbaar' moeten zijn: op een foto of aan het bloed van de patint moet te zien kunnen zijn dat er iets mis is. J. Huijs, raadsman namens het GAK: 'De verzekeringsarts heeft zijn eigen deskundigheid, zijn oordeel blijft bepalend. Ik heb geen reden aan te nemen dat zijn oordeel op een onjuiste manier tot stand is gekomen. De vraag is of de toestand van Hendrickx te vertalen is in arbeidsongeschiktheid. En die vraag is ontkennend beantwoord.'
Hendrickx en haar advocaat strijden echter onverwijld door. Zij richtten zich tot het Tijdelijk Instituut voor Cordinatie en Afstemming (Tica), de instantie die de richtlijnen opstelt voor keuringsartsen.
Voorzitter J. Buurmeijer liet weten dat die richtlijnen voorschrijven dat er onderzoek moet worden gedaan naar de belastbaarheid van de patint en naar zijn of haar resterende mogelijkheden om aan het werk te gaan. 'Ik betreur het dat dat niet is gebeurd. Aangezien het Tica niet bevoegd is de uitvoering van de arbeidsongeschiktheidswetten te toetsen en klachten te behandelen, houdt onze bemoeienis daarmee op', schreef Buurmeijer.
Ook het GAK gaf vervolgens niet thuis. De verzekeringsarts bleek niet bereid zijn mening te herzien. In februari van dit jaar kreeg Hendrickx te horen: 'Wij blijven van mening dat u op de juiste wijze bent beoordeeld. Wij zullen dan ook het verdere beloop van het ingestelde beroep afwachten en zien geen aanleiding voor een nieuw onderzoek.'
Hendrickx houdt ondanks haar beperkingen vol tot de Raad van Beroep een uitspraak doet. 'Deze affaire loopt nu al 2,5 jaar. Het is een zaak van alleen maar woorden geworden, waarin de essentie verloren is gegaan.' Ze wil haar probleem niet gesoleerd zien; met haar strijden duizenden om erkenning van de ziekte. En daarmee ook voor een uitkering op basis van arbeidsongeschiktheid. 'Ik ben nog in de bloei van mijn leven, maar zit thuis moe te zijn. Je gaat je waardeloos voelen, omdat je nergens meer bijhoort.'


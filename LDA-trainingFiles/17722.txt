 BEURS BENOEMT HOOFD A'DAM SECURITIES DEPOSITORY. 
 AMSTERDAM, 17 okt (Reuter) - De Vereniging voor de Effectenhandel (VvdE) heeft meegedeeld dat zij Peter Bezemer wil benoemen tot algemeen directeur van de in oprichting zijnde Amsterdam Securities Depository (ASD). 
 Met het oog op de aanstaande fusie van de effectenbeurs met de optiebeurs (EOE) heeft hierover afstemming plaatsgevonden met het EOE-bestuur, aldus de VvdE. 
 De ASD zal na de fusie deel gaan uitmaken van de AEX-holding. In de ASD worden de clearingorganisaties van de effectenbeurs en EOE opgenomen alsmede Necigef. 
 De 45-jarige Bezemer is sinds 1986 werkzaam bij MeesPierson Holdings UK in Londen. Momenteel bekleedt hij daar de functie van Chief Operating Officer/Group Financial Controller. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

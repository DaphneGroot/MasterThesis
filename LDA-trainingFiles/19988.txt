Lettercode van de thuishaven.
De thuishavens van vissersschepen zijn af te leiden van de letters die voor op het schip zijn aangebracht. Zo komt de UK 246 uit Urk. De codes van vissersvaartuigen bestaan uit maximaal drie letters gevolgd door maximaal drie cijfers. Een code is op het moment van uitgifte uniek voor een vaartuig. Wel kan het voorkomen dat dezelfde code eerder is uitgegeven voor een ander vaartuig dat is vergaan, gesloopt of niet meer onder dat nummer is geregistreerd.
Nederlandse havencodes.
Hieronder de gebruikte lettercodes van Nederland, met de naam van de thuishaven. Het voeren van een "consentnummer", bestaande uit "consentletters", gevolgd door een volgnummer, is verplicht volgens artikel 3 van het "Besluit registratie vissersvaartuigen 1998". Deze verplichting is in 1883 ingevoerd voor alle visserijvaartuigen die buiten de territoriale wateren op de Noordzee visten. Deze wet is vervangen door de "Visserijwet 1963", die in 2010 nog steeds van kracht is.
Onderstaande lijst is een overzicht van zowel de nog in gebruik zijnde consentletters als de andere Nederlandse lettercombinaties die niet meer in gebruik zijn (gebaseerd op de Gids van Visserijvaartuigen van 1 november 2010).

Eline.
Eline of Elien is een voornaam voor vrouwen. Het is een variant op Helena, dat in het Grieks "fakkel" of "de stralende" of "de schitterende" betekent. In de Griekse mythologie was Helena de mooiste vrouw van de wereld, die door de Trojaanse prins Paris ontvoerd werd. Volgens de mythologie begon hierdoor de Trojaanse oorlog.
De naam is ook mogelijk een afleiding van Ele/Ale ("adel") of Elia (Hebreeuws voor "hoogte", "verhevenheid").

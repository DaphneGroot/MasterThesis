Klaas Bond.
Klaas Bond (14 januari 1959) is een Nederlandse auteur.
Klaas Bond studeerde Nederlandse Taal- en Letterkunde aan de Universiteit van Amsterdam en is leraar Nederlands aan het Don Bosco College in Volendam. Hij schrijft jeugdboeken over de manier waarop jongeren omgaan met gevoelens, tegenslagen, het zoeken naar zekerheden en manieren om je leven vorm te geven. In 2001 kwam zijn eerste boek "Gevoelige snaren" uit. In 2002 volgde "Groener gras" dat werd genomineerd voor de Prijs van de Jonge Jury 2004. In 2004 kwam "Geesten" uit, en in 2007 "Angels & Demons". "Veroordeel me", dat in 2008 verscheen, is zijn eerste literaire thriller voor volwassenen.
Boeken.
Bijna al deze boeken zijn voor jongeren van ca. veertien jaar en ouder, behalve Veroordeel me, dat is voor volwassenen. Het boek "Groener gras" is getipt door de kinderjury in 2003.

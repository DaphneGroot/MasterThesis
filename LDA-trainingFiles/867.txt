	Gekapseisde solozeiler opgepikt
	Reuter
SYDNEY
De Franse solozeiler Thierry Dubois, wiens jacht zondag kapseisde, is woensdag door een Australische legerhelikopter opgepikt. Dubois dobberde rond in een reddingssloep in de ijskoude wateren bij de Zuidpool. Dit maakte de Australische radio gisteravond bekend.
Volgens legerwoordvoerder Andrew Reynolds maakt de 29-jarige Dubois het naar omstandigheden goed. Hij vaart mee op een marinefregat dat op het moment dat hij werd opgepikt zo'n twee uur verwijderd was van de plaats waar de Britse zeiler Tony Bullimore (65) ook al op zondag was omgeslagen. Met de kapitein van een tanker zou worden overlegd hoe het best een reddingsoperatie voor Bullimore kan worden georganiseerd.
Het vermoeden bestaat dat Bullimore nog binnenin zijn jacht zit. Volgens de reddingswerkers werd met geavanceerde apparauur een kloppend geluid opgevangen bij het jacht van de Brit.
Beide zeiljachten kapseisden in zwaar weer zo'n veertienhonderd mijl voor de kust van AustraliÃ«. Zij namen beiden deel aan een in Frankrijk georganiseerde solozeilwedstrijd rond de wereld.


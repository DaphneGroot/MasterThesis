Charlotte Benkner.
Charlotte (Enterlein) Benkner (Leipzig, 16 november 1889 â€“ North Lima, Ohio, 14 mei 2004) was vanaf 13 november 2003 tot 23 april 2004 de oudst erkende levende mens ter wereld. Echter, op 23 april 2004 werd het geboortebewijs van de Puerto Ricaanse Ramona Trinidad Iglesias-Jordan, die enkele maanden ouder bleek te zijn, erkend.
Charlotte Benkner werd geboren in het Duitse Leipzig, maar emigreerde als kind in 1896 naar de Verenigde Staten. Ze groeide op in Peekskill, New York. Als jonge vrouw ontmoette ze ooit toenmalig president Theodore Roosevelt.
In 1908 trouwde ze met Karl Benkner, waarna ze verhuisde naar Pennsylvania. Later woonde ze in Ohio en Arizona. Toen ze ouder was dan 100 verhuisde ze terug naar Ohio. Vanaf oktober 2003 was ze de oudste ingezetene van de Verenigde Staten en van november 2003 tot april 2004 werd ze erkend als de oudste mens ter wereld. Ze was op dat moment de jongste "oudste mens ter wereld" sinds de jaren 80 van de 20e eeuw.
Charlotte Benkner woonde samen met haar 14 jaar jongere zus Tillie O'Hare, voor wie ze als meisje al gezorgd had toen hun ouders een hotel runden. Tillie overleed op 25 januari 2004, enkele weken voor haar 100e verjaardag. Charlotte stierf een paar maanden later, op 14 mei, waarna Emma Verona Johnston de oudste Amerikaanse werd.

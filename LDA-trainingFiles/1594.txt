	Vorst dupeert mosselkwekers in Zeeland
	ANP
YERSEKE
Wanneer de vorst nog enkele weken aanhoudt betekent dat voor de Zeeuwse mosselhandelaren een schadepost die varieert van tienduizend gulden voor kleine bedrijven tot twee Ã  drie ton voor de grote. Die schade kan nog groter worden wanneer de dooi gepaard gaat met sterke wind, omdat de dan wegdrijvende ijsschotsen schelpdieren meevoeren.
Zaterdag zijn voorlopig de laatste mosselen naar de detailhandel gegaan. De Zeeuwse mosselhandelaren besloten gezamenlijk op nieuwjaarsdag te stoppen met het opvissen van mosselen omdat de percelen op de Oosterschelde toen bedekt waren met een ijslaag. Na begin volgende week zal de consument in winkel of restaurant geen Zeeuwse mossel meer kunnen bemachtigen.


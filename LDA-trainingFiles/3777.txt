	Farha overtuigt in nieuw ballet Van Schayk over maker Giselle
	Het Nationale Ballet met Fantasie 1841 van Toer van Schayk en Giselle (reprise). Gezien 6 september in Het Muziektheater, Amsterdam. T/m 28 september in Amsterdam, Den Haag en Utrecht.
Twijfel en verlangen bepaalden in de 19de eeuw het imago van de kunstenaar. Dichter en choreograaf zochten vertwijfeld naar inspiratie. Afzien was het, en lijden in het schrijnend besef dat het kunstwerk nooit zo perfect of ideaal werd als de kunstenaar voor ogen stond.
Dat thema werkt Toer van Schayk uit in zijn nieuwe ballet Fantasie 1841 dat voorafgaat aan de heropvoering van het romantische Giselle uit 1841, waarmee zijn ballet direct in relatie staat. Het handelt over de gevoelens en gedachten die Jules Perrot, n van de makers van Giselle.
Clint Farha, die in Fantasie 1841 de hoofdrol danst, hoort op grond van zijn plastische fysiek en zijn krachtige expressie hij bij uitstek in de danskunst van deze eeuw. Toch roept hij door middel van mimiek en door pathetische en potische gebaren het beeld op van de hypergevoelige choreograaf die afwisselend bevlogen en zeer terneergeslagen is.
De choreograaf wordt omgeven door zes dansers die trouw op zijn grilligheid inspelen. Bij vlagen zijn er scnes herkenbaar uit dit ballet in wording. Minder realistisch is de mysterieuze, zwart geklede danseres (Jane Lord) die de personificatie van de inspiratie lijkt. Of misschien is ze de muze van de danskunst, waarmee de schepper een haat-liefde relatie onderhoudt. Evenals de choreograaf van deze Fantasie 1841 overigens, waarmee dit werk een autobiografisch tintje krijgt.
Van Schayk koos een deel van Berlioz' Symphonie Fantastique als bij dit thema passende muziek. Ligt het nu aan die muziek dat de dans wat slapjes overkomt, of komt het doordat de dramatische lijn op n niveau blijft steken? Alleen Farha is inspirerend en geeft het stuk in zijn eentje dramtatische lading.
Voorafgaand aan de voorstelling memoreerde artistiek leider Wayne Eagling de dood van prinses Diana en droeg daarbij dit ballet ter nagedachtenis aan haar op.
De reeks uitvoeringen van Giselle startte met Larissa Lehznina en Boris de Leeuw in de hoofdrollen. De Leeuw is een prachtige danseur noble, die technisch veel in huis heeft, licht is als een vogel en zijn benen net zo snel kan laten bewegen als een kolibrie haar vleugels. Ook leeft hij zich zo in zijn rol in dat je op slag gelooft in Albrechts grootse gevoelens: diep berouw en spijt. Leznhina is vooral technisch perfect. In haar poging om in de tweede acte een etherische verschijning neer te zetten gaat ze te ver. Ze danst zo zeer in een cocon dat contact met haar geliefde onmogelijk is.
In de bijrollen blinkt vooral Kumiko Hayakawa uit. Het corps is nu voor een groot deel gevuld met jong talent dat het gat in het tableau vult dat met het recente vertrek van vijftien dansers is ontstaan. Er zit wel degelijk echt talent bij, dat zelfs ten dele afkomstig is van de Haagse en Amsterdamse academies.
Het zal overigens nog een klus zijn om die jonkies in een verantwoord tempo in dit veeleisende repertoire in te werken. Nu stonden er een paar flink boven hun macht te werken. Het beste paard van stal, de onlangs tot tweede solist bevorderde Sofiane Sylve danst met De Leeuw Giselle in Den Haag.
Isabella Lanz


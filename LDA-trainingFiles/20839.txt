Erik van den Doel.
Erik van den Doel (15 mei 1979) is een Nederlandse schaker. Hij is lid van verdienste van de KNSB. Hij werd internationaal meester in 1995 en is grootmeester sinds 1998.
Nederlandse Kampioenschappen.
Van den Doel was jeugdschaker bij Op Eigen Wieken. Hij debuteerde in 1997 op het Nederlands kampioenschap. Van 1999 tot en met 2005 deed hij telkens mee. Zijn beste resultaat haalde hij in 2001 toen hij de eerste plaats deelde met Loek van Wely. Van den Doel verloor de play-off met 0-3.
Het Open Nederlands Kampioenschap schaken won hij twee maal: in 1998 en in 2007.
Olympiade en Europees kampioenschap.
Van den Doel speelde in 1998, 2002, 2004 en 2006 in het Nederlandse Olympiade-team. In zowel 2001 als 2005 maakte hij deel uit van het team dat Europees kampioen werd.
Palmares.
In 2015 werd hij 5e op het Johan-van-Miltoernooi.

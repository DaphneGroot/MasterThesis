	Dromen van de samenleving
	ELKE HISTORISCHE periode heeft vastomlijnde ideen over de normen waaraan het lichaam moet beantwoorden. Deze vertellen iets over mentaliteiten, gebruiken en rolverdelingen, over de heersende visie op ethiek en esthetiek. De manier waarop over het lichaam wordt gedacht en geschreven en waarop het wordt uitgebeeld, de normen over schoonheid, reinheid en gezondheid, hebben de afgelopen decennia veel historici genspireerd om het lichaam als een cultuurhistorisch product te definiren.
Het lichaam diende eerst vooral als uitgangspunt in de geschiedenis van de seksualiteit. De Amerikaanse historicus George L. Mosse voegde hier een belangrijke dimensie aan toe: die van de verhoudingen tussen seksualiteit, politiek en moraal. In zijn bekende werk Nationalism and Sexuality (1985) liet hij zien hoe nationalisme, racisme, fascisme, homoseksualiteit en stereotypen uit de burgerlijke moraal in de loop van de negentiende eeuw met elkaar vervlochten zijn geraakt.
In zijn nieuwste boek, The Image of Man - The Creation of Modern Masculinity, worden eerdere standpunten samengevat en verder uitgewerkt aan de hand van mannelijke schoonheidsidealen in Duitsland van de achttiende tot de twintigste eeuw. Mosse laat zien hoe de stereotypen over mannelijkheid een fundamentele sociale en politieke impact hebben gehad en bijna elk aspect van de moderne geschiedenis hebben benvloed.
In eerdere werken fungeerden voorstellingen over mannelijkheid vooral als 'subtekst', terwijl onderwerpen als rechts-nationalistische stromingen of de herinnering aan beide wereldoorlogen het hoofdthema vormden. In The Image of Man staat de mannelijke schoonheid centraal en reconstrueert Mosse de geschiedenis van een stereotiep beeld dat de norm werd. Het resultaat is een boeiende en vlot geschreven geschiedenis van het moderne mannelijkheidsideaal.
Met de Franse Revolutie ontstaat het idee dat het scheppen van nieuwe symbolische voorstellingen ook een 'nieuwe mens' tot gevolg zal hebben. Het menselijk lichaam krijgt een symbolische functie, en voorstellingen over het lichaam vertellen hierdoor iets over de sociale aspiraties van een tijdperk.
Het is vooral de middenklasse die een mannelijk schoonheidsideaal propageert, dat zij tegenover het meer krijgshaftige aristocratische ideaalbeeld plaatst. Echte mannelijkheid is verbonden met Bildung, individuele zelfontplooiing en streven naar harmonie en onafhankelijkheid. Het ideaalbeeld gaat uit van de eenheid van lichaam en geest.
De fysiognomie van Lavater introduceert aan het einde van de achttiende eeuw een nieuwe manier om naar de mens te kijken, waarbij visuele aspecten worden benadrukt. De vorm van de neus, de kleur van de ogen, de hele structuur van het lichaam zijn volgens deze nieuwe 'wetenschap' tekens die het innerlijk weerspiegelen. In navolging van de Grieken verkondigt Lavater dat lichamelijke schoonheid altijd een weerspiegeling is van een hoogstaande moraal.
Schoonheid wordt geassocieerd met viriliteit en is dus bij uitstek een mannelijke eigenschap. Bij sommige bewonderaars van het mannelijk lichaam zoals de kunsthistoricus Johann Winkelmann liggen homo-erotische verlangens dicht onder de oppervlakte, vooral in zijn beschrijvingen van de schoonheid van bekende Griekse beelden. Deze worden geroemd om hun zuivere mannelijkheid, waarin elk spoor van vrouwelijke of androgyne elementen ontbreken. Hoewel schoonheid traditioneel het domein van de vrouw is geweest, worden vrouwen buitengesloten in dit zoeken naar een ideaalbeeld dat symbool moet staan voor de wijze waarop de samenleving naar zichzelf wenst te kijken.
Ongeveer anderhalve eeuw later zou ook Adolf Hitler diep onder de indruk raken van het Griekse schoonheidsideaal, waarin lichamelijke schoonheid volgens hem wordt gecombineerd met de geestelijke uitstraling van een nobele ziel. De beeldhouwer Arno Breker was de absolute meester in het plastisch uitbeelden van de nieuwe mens die de Fhrer voor ogen stond.
In de negentiende eeuw worden gymnastiek en sport als vormen van sociale hygine ingezet om ook het volk tot viriele deugdzaamheid aan te sporen en het zich verre te laten houden van socialisme en nihilisme. Vooral tijdens het fin de sicle, als het spook van de decadentie door Europa waart, wint het mannelijk ideaal aan suggestieve kracht. Het getrainde en vervolmaakte mannelijk lichaam krijgt iets messianistisch. De echte man is voorbestemd een hoger ideaal te dienen, en hiermee wordt het fundament gelegd voor de militarisering van het mannelijk ideaal.
Het positieve mannelijke schoonheidsideaal, dat volgens de Griekse criteria aan het Europese blanke ras is voorbehouden, wordt tegenover negatieve stereotypen geplaatst, waardoor het nog wordt versterkt. Deze negatieve stereotypen, die door racistische theorien worden verspreid, zijn de zichtbare uitingen van degeneratie, dierlijkheid en immoraliteit. Alle outsiders van de burgerlijke samenleving - joden en zigeuners, maar ook landlopers, criminelen en zwakzinnigen - kunnen niet anders dan lelijk zijn en dus ook immoreel.
Schoonheid staat voor harmonie en evenwicht; daartegenover symboliseert het lichaam van de outsider een wanordelijk, ongebonden bestaan. Het schoonheidsideaal verbeeldt de dromen en verlangens van de samenleving; lelijkheid wordt gebruikt om vijandige krachten te stigmatiseren. Lelijkheid wordt geassocieerd met onevenwichtigheid en vormeloosheid, kwalijke eigenschappen die tevens naar het innerlijk van de rusteloze en ontwortelde outsider refereren. Bij hem wordt eergevoel vervangen door oneerlijkheid, moed door lafheid, zelfbeheersing en zuiverheid door lust en toegeeflijkheid ten aanzien van de dierlijke hartstochten die hem verscheuren.
Met de verschillende vormen van fascisme bereikt het mannelijkheidsideaal een hoogtepunt. De Eerste Wereldoorlog heeft ertoe bijgedragen het viriele soldatenleven exemplarisch te maken. De moedige, zuivere soldaat wordt tot nationaal symbool verheven. Fascistische bewegingen nemen de gedachte over van het gezonde lichaam als teken van viriliteit. De 'nieuwe man' wordt tegenover de passieve, cynische en decadente bourgeois geplaatst.
Om het altijd aanwezige gevaar van homo-erotiek en homoseksualiteit tegen te gaan, presenteert het nazisme zich als bewaker bij uitstek van de Duitse achtenswaardigheid. Pornografie wordt verboden. Voor de joden, zwarten, zigeuners en andere 'asocialen' wordt door de nazi's een definitieve oplossing bedacht. De totale vernietiging is voor hen het logische gevolg van het verlangen naar een raszuivere wereld van grote blonde arirs.
De fascinatie met mannelijke schoonheid is nooit verdwenen: via de reclame is de knappe, stoere man overaanwezig in het stadsbeeld. Gelukkig wordt het mannelijk ideaal tegenwoordig door zeer verschillende typen belichaamd, waarbij de blonde arir in de minderheid is en niet meer als nationaal symbool dient.
Solange Leibovici
George L. Mosse: The Image of Man - The Creation of Modern Masculinity.
Oxford University Press, import Nilsson & Lamm; 232 pagina's;  61,60.
ISBN 0 19 510101 4.

Foto
	Beeld van de god Hermes met de kleine Dionysos, Olympia.


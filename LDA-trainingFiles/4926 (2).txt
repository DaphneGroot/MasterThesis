MTV (televisiezender).
Studio's van MTV in New York.
MTV (Music Television) is een televisienetwerk dat in 1981 begon met een revolutionair nieuw concept: het non-stop uitzenden van videoclips. De eerste clip die te zien was, was "Video Killed the Radio Star" van Buggles. Een andere clip die de zender populair heeft gemaakt is "Money for Nothing" van Dire Straits met de zinsnede "I want my MTV", gezongen door Sting.
MTV heeft sinds die tijd een zeer belangrijke rol gespeeld voor de westerse cultuur. Zowel op muziek-, mode- als filmografisch gebied was MTV een factor van betekenis. MTV is in het bezit van en wordt beheerd door MTV Networks, dat een onderdeel is van het mediaconglomeraat Viacom).
Inmiddels beheert MTV vele muziekstations, waaronder MTV Europe, MTV Germany, MTV Nederland en MTV Vlaanderen. Ook de muzieknetwerken TMF, VH1 en Viva zijn eigendom van het moederbedrijf van MTV (MTV Networks International, cq. Viacom.
En ook neopets.com is eigendom van MTV
Naast muziekprogramma's ontstonden er na verloop van tijd aan muziek gerelateerde programma's zoals Beavis & Butthead, en "reality"-programma's als The Real World, The Hills, The Osbournes, Jackass en recentelijk Two-A-Days. Ook de programma's Made, Super Sweet 16, MTV Cribs, From G's to Gents, Crash Canyon en Pimp My Ride zijn een greep uit een van de vele programma's. Inmiddels is MTV niet langer puur een muzieknetwerk, maar vooral een netwerk dat de huidige jongerencultuur vormt en in beeld brengt. MTV is ook bekend wegens haar grappige filmpjes en reclames. Enkele bekende MTV-filmpjes zijn Deutschland Liebt GÃ¼nther en de serie Das ist so Togo met als boegbeeld de Duitse Toni Zudenstein.

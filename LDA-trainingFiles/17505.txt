 OMZET UITZENDBUREAUS STEEG 28 PCT IN 2E KWARTAAL. 
 VOORBURG, 22 aug (Reuter) - De omzet van de uitzendbureaus in Nederland is in het tweede kwartaal van 1996 met circa 28 procent gestegen ten opzichte van dezelfde periode in 1995, zo blijkt uit gegevens van het Centraal Bureau voor de Statistiek. 
 Volgens het CBS is het aantal gewerkte uitzenduren met 22,4 procent gegroeid tot 72 miljoen wat neerkomt op bijna 140.000 volledige banen. 
 Gecorrigeerd voor seizoensinvloeden nam het aantal volledige banen in het tweede kwartaal toe met ongeveer 2000 ten opzichte van de eerste drie maanden van dit jaar. Dat is volgens het CBS minder dan in de voorgaande perioden het geval was. 
 "Of hiermee een einde is gekomen aan een periode van spectaculaire groei van het aantal uitzendbanen is nog niet definitief vast te stellen," aldus het CBS. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

Katelijne Verbeke.
Katelijne Verbeke (Gent, 27 oktober 1961) is een Vlaams actrice.
Biografie.
Na haar studie Latijn-Grieks aan de St. Bavo te Gent, studeerde Katelijne Toneel en Woord aan de Muziekacademie van Gentbrugge. Zij volgde haar toneelopleiding van 1980 tot 1984 aan de Studio Herman Teirlinck. Vervolgens was zij vast verbonden aan het Nieuw Ensemble Raamteater en de Koninklijke Nederlandse Schouwburg in Antwerpen. Sinds 1991 is zij als freelance actrice verbonden aan groepen zoals Theater Malpertuis, De Tijd, KVS, KNS, Raamtheater, Theater teater, Antigone, Ro Theater, Het Zuidelijk Toneel waar zij werkte met regisseurs Ivo van Hove, Lucas Vandervost, Dirk Tanghe, Franz Marijnen, Guy Cassiers en Peter de Baan.
Nominaties.
In 1995 ontving Katelijne Verbeke een nominatie Theo d'Or voor haar rol in "Agathá".
In 1997 kreeg ze een Gouden Kalf nominatie voor beste vrouwelijke hoofdrol, voor haar rol van "Diana" in Ramón Gielings film "Ongenade".
In 2005 werd ze wederom genomineerd voor de Theo d'Or, ditmaal voor de rol van Anna in Peter De Graefs productie "...Iets over de liefde".
Overige.
Katelijne Verbeke ontwierp de kostuums voor Marie Salat (1997) en Raket naar de maan (1998), In 1998 nam ze de regie van Mevrouw Troussotsky voor haar rekening. Ook gaf ze gedurende haar carrière diverse cursussen en masterclasses.
In 2007 werkte ze mee aan het hoorspel De wilde zwanen.
Bronvermelding.
Voor dit artikel is het oorspronkelijke artikel bewerkt inclusief de latere aanvullingen.
De rest van de informatie is afkomstig van IMDb en het Vlaams Theater Instituut.

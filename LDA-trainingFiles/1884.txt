	BEDRIJFSRESULTATEN
	PALTHE, stomerijketen, heeft vorig jaar weer winst gemaakt. Hoeveel precies wilde de eigenaar, de investeringsmaatschappij Manaus Holding, niet zeggen. De omzet van de keten kwam vorig jaar uit op 32 miljoen gulden. Palthe is met 120 vestigingen en een aandeel van 20 procent in Nederland marktleider. Er werken 150 mensen bij het bedrijf, plus nog eens zo'n 200 bij de franchisezaken. Sinds de overneming van Palthe in 1993 tot in 1995 is er drastisch gereorganiseerd. Intussen werd Palthe echter ook actief in Duitsland en BelgiÃ«. Het bedrijf liet gisteren weten weer twee Belgische stomerijen te hebben overgenomen.


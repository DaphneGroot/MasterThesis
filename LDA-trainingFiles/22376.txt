Het Utrechts Landschap.
Stichting Het Utrechts Landschap is een Provinciale Landschapstichting opgericht in 1927 die zich inzet voor het versterken en behouden van de natuur in de Nederlandse provincie Utrecht. Het Utrechts Landschap is aangesloten bij de overkoepelende stichting LandschappenNL.
De stichting heeft circa 4900 hectare in beheer. Dit heeft niet alleen betrekking op bos maar ook op cultuurhistorie en andere natuurterreinen (ecologische hoofdstructuur). Hieronder zijn gebieden langs de Nederrijn, de Kromme Rijn, de Vecht en gebieden op de Utrechtse Heuvelrug.
Het Utrechts Landschap onderhoudt o.a. gebieden met essen-hakhout. Het gehakte hout wordt gebruikt voor groene stroom. Een aantal van de bosaanplanten waren oorspronkelijk voor de houtproductie. Nu veel bos omgevormd wordt tot natuurlijk bos, worden terreinen gedund waardoor een diverse leeftijdsopbouw mogelijk wordt en ruimte komt voor meer natuurlijk hout.

Shoko Asahara.
Chizuo Matsumoto (松本 智津夫, "Matsumoto Chizuo"; Yatsushiro, 2 maart 1955), beter bekend als Shoko Asahara (麻原彰晃,"Asahara Shōkō"), is de grondlegger van de Japanse sekte Aum Shinrikyo (Hoogste Waarheid).
Chizuo Matsumoto werd geboren in Yatsushiro in de prefectuur Kumamoto. Asahara is deels blind en volgde daarom in zijn jeugd een speciale opleiding. Vervolgens studeerde hij acupunctuur en Chinese medicijnkunst. Hij trouwde in 1978.
Asahara stond op 27 februari 2004 terecht voor 27 moorden, waaronder de aanslag met het gifgas sarin in de metro van Tokio in 1995. Hij werd schuldig bevonden aan alle 13 feiten waarvan hij beschuldigd werd. Hij werd veroordeeld tot de doodstraf door ophanging. Hij ging in beroep, maar op 15 september 2006 hield dit vonnis, in zijn laatste beroep, definitief stand.
Shoko Asahara is gehuwd en vader van twaalf kinderen.

Cycladen.
De Cycladen (Grieks: Κυκλάδες, IPA: [kʲikˈlaðe̞s]) zijn een Griekse eilandengroep en voormalig departement "(nomos)" in de Egeïsche Zee (zie ook: Griekse eilanden). De hoofdstad is Ermoupoli op het eiland Syros.
Herkomst van de naam.
Alle eilanden van de Cycladen liggen in een cirkel (Oud-Grieks: / Cyclus) rondom Delos, in de Oudheid misschien wel hèt belangrijkste Griekse heiligdom.
Cycladische kunst.
De Cycladen staan, behalve om hun stranden, gezamenlijk bekend om hun kunst. Tussen 4000 en 1100 v.Chr. werden er op deze eilandengroep kleine in wit marmer, modern ogende beeldjes geproduceerd (idolen), zonder gelaat en alleen een neus. De beeldjes zijn herleid tot de geometrische grondvormen. Opvallend was dat de beeldjes meestal een vrouw voorstelden. Aanvankelijk werden deze in graftombes gezet als afgodenbeeldjes, later werden ze echt gezien als kunstvorm. Tegenwoordig wordt de Cycladische kunst massaal gereproduceerd en verkocht aan toeristen.

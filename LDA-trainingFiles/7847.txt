Aardbeispinazie (soort).
Aardbeispinazie of Aardbei-melde ("Chenopodium capitatum", synoniem "Blitum capitatum") is de naam van een plant die gerekend wordt tot het geslacht Ganzenvoet. Enkele botanici delen de aardbei-spinazie in als een apart genus met name Aardbeispinazie ("Blitum").
De bladeren zijn bochtig ingesneden met lange afstaande tanden. De kleur ervan is lichtgroen. Aanvankelijk vormt de plant een rozet waaruit later verschillende stengels groeien. Kenmerkend voor Aardbeispinazie zijn de rode schijnvruchten, die aan aardbeien doen denken. De schijnvruchten bestaan uit rood opgezwollen bloembekleedselen. De plant is overigens in het geheel niet verwant aan de aardbei. De planten komen uit het Middellandse Zeegebied en delen van AziÃ«. In Nederland is hij in cultuur geweest, waarbij de plant op dezelfde manier bereid werd als spinazie. Door deze groente is hij verdrongen omdat de bladeren ervan gemakkelijker machinaal zijn te oogsten. Bij aardbeispinazie moeten deze van de stengel worden geplukt
De zaaitijd voor deze planten is van maart tot juli, de zaaidiepte is 2 tot drie centimeter. Vanwege het decoratieve uiterlijk worden deze soorten weer meer toepast.
Toepassingen.
De bladeren hebben een hazelnotensmaak en kunnen zowel gekookt als rauw geconsumeerd worden. Ook de vruchtjes zijn eetbaar en hebben een bietachtige smaak.

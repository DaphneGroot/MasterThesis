	Gokken in Las Vegas
	Stel, je wilt een jeugdboek schrijven over jongeren in een grote Amerikaanse stad, laten we zeggen Los Angeles, omdat je die toevallig kent of de kans hebt gekregen er rond te kijken. Stel, je wilt in dat boek laten zien hoe uiteenlopend de levens, de kansen en mogelijkheden zijn van verschillende bevolkingsgroepen in zo'n grote Amerikaanse stad. Dat is een aantrekkelijk idee, want de contrasten zijn in de Verenigde Staten veel groter dan in Nederland.
Het begin is eenvoudig: je creert hoofdpersonen die staan voor een bevolkingsgroep. Je beschrijft een Guatemalteekse jongen die illegaal in de VS is. Je beschrijft een zwart meisje dat zich moet zien te handhaven in haar buurt vol bendes en op haar school vol blanke kinderen. En je beschrijft een verwende blanke puber wiens grootste zorg zijn vastgelopen auto lijkt te zijn.
En dan heb je een probleem. Want om het boek tot n verhaal te maken, moeten de drie elkaar ontmoeten, en hoe ontmoeten mensen elkaar die in het dagelijks leven helemaal niets met de ander van doen hebben?
In Weg van de zon lost Lydia Rood dat probleem op doordat ze haar hoofdpersonen allemaal laat denken dat gokken in Las Vegas ht middel is om hun geldproblemen op te lossen. Dat geeft haar de mogelijkheid ze, letterlijk, tegen elkaar op te laten botsen.
Het is een wending die door haar onwaarschijnlijkheid heel sterk de aandacht trekt naar de structuur van het boek. Er zit vlees op de botten - Lydia Rood is een vaardig en ervaren schrijfster van een enorme variteit aan boeken - maar onder dat vlees schemert akelig een al te duidelijk skelet. De lezer ziet een schrijfster aan het werk om een verhaal sluitend te maken.
Misschien daarom valt het ook op dat het verhaal niet steeds klopt, dat er foutjes zijn blijven zitten in de chronologie, dat het toeval een erg grote rol speelt, of dat, bijvoorbeeld, de moeder van wie wordt gezegd dat ze haar kinderen nog dwingt naar school te gaan als ze 38 graden koorts hebben, al uit werken is wanneer de schoolbus komt. Ronduit ergerlijk, zelfs kwalijk, is de scne waarin drie meisjes gezellig aan het babbelen slaan met de zwerver die een van hen vlak daarvoor heeft proberen te verkrachten.
Dergelijke tekortkomingen zijn jammer, want het maakt van Weg van de zon een maar zeer ten dele gelukt boek, terwijl het verhaal op zichzelf interessant genoeg is en Rood haar personages vlot en geloofwaardig neerzet, zij het een tikje schematisch. Mooi is dat ze niet bezwijkt voor de verleiding van een happy end. Van de drie jongeren is het uiteindelijk alleen het rijkeluiszoontje dat kan hopen op de Amerikaanse droom, zelfs al is hij inmiddels verlamd vanaf zijn middel. Een cynisch, maar realistisch einde.
Tegelijk met Weg van de zon kwam van Lydia Rood een bundel uit met alle verhalen over Roosmarijn, Ik kan, ik kan wat jij niet kan. De verhalen verschenen tussen 1990 en 1995 in vijf boeken waarin Roosmarijn steeds ouder wordt - van drie jaar in het eerste boek tot zeven jaar in het laatste.
Ik kan, ik kan wat jij niet kan is een prachtig boek, waarin Rood met veel inlevingsvermogen een ondeugend, levensecht meisje portretteert. De verhalen over Roosmarijn zijn kort en grappig, heel herkenbaar en uitstekend geschikt om voor te lezen. Annemarie van Haeringen maakte voor deze uitgave mooie zwartwit tekeningen, waarin Roosmarijn van een mollige peuter verandert in een opgewekt meisje met een paardenstaart.
Hanneke de Klerck
Lydia Rood: Weg van de zon.
Vanaf 13 jaar.
Leopold; 218 pagina's;  24,90.
ISBN 90 258 4357 3.
Lydia Rood: Ik kan, ik kan wat jij niet kan.
Illustraties Annemarie van Haeringen.
Vanaf 5 jaar.
Leopold; 152 pagina's;  34,90.
ISBN 90 258 4356 5.
* Een kleine klassieker, een boek dat niet veroudert, schreef Paul Biegel ruim dertig jaar geleden met Ik wou dat ik anders was (Holland,  29,90), over een jongetje dat zwervend door het dierenrijk de tafel van zeven leert. Deze zesde, herziene druk kan nu gelezen worden door de kinderen van de kinderen die indertijd met de dikke, bebrilde Anders meeleefden.
* De Amerikaanse Cynthia Voigt heeft al zeker twintig kinderboeken op haar naam staan, waarvan de Tillerman-trilogie de grootste bekendheid geniet. In Nederland worden de meeste van haar boeken uitgegeven door Querido. Bij Lemniscaat verscheen Kwaaie meiden ( 28,50), Voigts derde jeugdroman bij deze uitgeverij. Kwaaie meiden is een vlot, maar routineus verhaal over een schoolvriendschap met ups en downs tussen twee twaalfjarige meisjes, geen slecht boek, maar zeker niet Voigts beste.


	Groene revoluties in Nederland
	Is er iets waarin een klein land groot kan zijn? Voor wie Het boerenbedrijf in de Lage Landen - Geschiedenis en toekomst van Lucas Reijnders heeft gelezen, is het antwoord duidelijk: landbouw. Nederland is na Amerika en Frankijk de grootste exporteur van agrarische producten. Deze positie kon Nederland onder meer bereiken door op grote schaal veevoeder te importeren. Reijnders: 'Thans ligt er in het buitenland een landbouwareaal ter grootte van vijfmaal Nederland waar voer wordt geteeld voor het Nederlandse vee.'
In Het boerenbedijf in de Lage Landen geeft de milieudeskundige Reijnders een goed overzicht van de historische ontwikkeling van de landbouw in Nederland en Vlaanderen. Hij beperkt zich daarbij niet tot de groei van de agrarische poductie en de gevolgen hiervan voor het milieu, maar gaat ook in op de relatie tussen stedeling en boer, bijgeloof op het platteland en op de neerslag van het agrarisch leven in de schilderkunst en de literatuur.
Volgens Reijnders hebben zich twee groene revoluties voltrokken. De eerste begon aan het eind van de Middeleeuwen in Vlaanderen en Brabant en bepaalde de Nederlandse landbouw tot in de negentiende eeuw. De tweede begon omstreeks 1875 en hing samen met de industriÂ‰le revolutie.
Met de gevolgen van die groene revolutie, die uiteindelijk leidde tot de intensieve veehouderij met zijn enorme aantallen varkens en kippen, kampt Nederland nu nog steeds. Volgens Reijnders is dan ook snel een derde revolutie nodig, waarbij onder meer een einde wordt gemaakt aan de overbemesting. Die overbemesting vormt een zware aanslag op het milieu.
Het aardigste deel van het boek is dat over de eerste groene revolutie, toen Nederland werd gezien als een agrarisch 'wereldwonder'. Reijnders: 'Uit heel Europa komen mensen naar Brabant en Vlaanderen om de hoogproductieve landbouw te bewonderen.'
JL


Hillegersberg-Schiebroek.
Hillegersberg-Schiebroek is een bestuurscommissiegebied in het noorden van de gemeente Rotterdam. Het telde op 1 januari 2013 42.839 inwoners..
Tot de annexatie door Rotterdam op 1 augustus 1941 waren Hillegersberg en Schiebroek zelfstandige gemeenten. In 1947 werden in Rotterdam de eerste gekozen wijkraden ingesteld, in 1948 kreeg Hillegersberg-Schiebroek de eerste wijkraad. Naast de niet-politieke wijkraad bestond een wijkopbouworgaan dat welzijnstaken uitvoerde. De wijkraad van Hillegersberg-Schiebroek werd in 1983 omgezet in een deelgemeenteraad die in 2014 werd omgevormd tot 'gebiedscommissie' van het stadsdeel.
Bestuur.
In 2014 werd de deelgemeente Hillegersberg-Schiebroek opgeheven en vervangen door een 'gebiedscommissie gebied', waar vanaf 7 april 2014 een gebiedscommissie de inwoners van het gebied vertegenwoordigt. De democratisch gekozen commissieleden fungeren voor het Rotterdamse stadsbestuur als ogen en oren in het gebied.
Zetelverdeling in deelraad resp. gebiedscommissie.
De onderstreepte getallen vormen de hieruit onderhandelde bestuursmeerderheid.
Openbaar vervoer.
Hillegersberg wordt bediend door tramlijnen 4 en 8 en Schiebroek door tramlijn 25. Het gebied wordt overigens bediend door verschillende buslijnen van de RET en Qbuzz.
Sinds 9 december 2012 zijn de Qbuzzlijnen overgenomen door de RET.
Binnen Hillegersberg-Schiebroek verzorgt de Stichting Wijkvervoer Hillegersberg-Schiebroek vervoer voor ouderen en andere mensen die geen gebruik kunnen maken van eigen of openbaar vervoer. Dit gebeurt onder de naam De Belbus.

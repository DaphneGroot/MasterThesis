 GTI WIL GTI INDUSTRIAL AUTOMATION VERKOPEN. 
 AMSTERDAM, 4 maart (Reuter) - GTI Holding NV zei op dinsdag dat het besprekingen voert met een internationale leverancier van industriele proces control apparatuur en besturingssystemen over de overdracht van GTI Industrial Automation in Apeldoorn. 
 GTI Industrial Automation - dat naast het hoofdkantoor in Apeldoorn twee buitenlandse vestigingen telt - heeft ongeveer 200 werknemers in dienst. 
 De verwachting is dat er definitieve overeenstemming wordt bereikt in april, aldus een bericht van GTI Holding. 
 "Als uitvloeisel van bovenstaande zijn eveneens gesprekken geopend over de verkoop van het minderheidsbelang (35 procent) in Norfass AG in Kristiansand in Noorwegen aan grootaandeelhouder Norfass Holding," aldus het bericht. 
 Norfass werkt samen met GTI Industrial Automation op de Scandinavische markt. 
 - redactie Amsterdam +020 - 504 5000. 
 (c) Reuters Limited 1997. 

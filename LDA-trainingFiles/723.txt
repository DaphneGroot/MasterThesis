	WADLOPERS
	De regiopolitie Groningen is in actie gekomen tegen ijs-wadlopers op de Eems. Het publiek in Delfzijl waagt zich de laatste dagen herhaaldelijk buitendijks op de Eems. Om dit gevaar te voorkomen is de politie extra gaan surveilleren. Volgens de politie vormt het wadlopen op zee-ijs voor veel mensen een uitdaging. 'Maar het getuigt van een grote portie onwetenheid om de Eemswadden nu te belopen.' Volgens de politie is het ijs op bepaalde plekken verraderlijk door eb en vloed.


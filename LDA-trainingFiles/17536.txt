 NVM ONTKENT AANSLUITING BIJ "KOOPHUISNET". 
 NIEUWEGEIN, 28 aug (Reuter) - De Nederlandse Vereniging van Makelaars (NVM) heeft ontkend dat zij zich zal aansluiten bij het "Koophuisnet" van de Vereniging Eigen Huis en het Kadaster zoals dat vandaag door De Telegraaf is gemeld. 
 "De NVM distantieert zich nadrukkelijk van dit bericht en verbaast zich erover dat voor publicatie geen verificatie bij de NVM heeft plaatsgevonden," aldus de makelaarsvereniging. 
 De NVM zegt in oktober wel een eigen site te zullen openen op Internet waar marktinformatie en het onroerendgoedaanbod zal worden gepresenteerd. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

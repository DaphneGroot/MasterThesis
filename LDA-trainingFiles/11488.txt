Geweigerd damegambiet.
Binnen het schaakspel is het damegambiet een zeer bekende schaakopening die begint met de zetten 1.d4 d5 2.c4. Soms wordt voor 2.c4 eerst nog Pf3 en Pf6 gespeeld. Hierna heeft zwart de keuze tussen het gambiet aan te nemen met 2...dc4 of het te weigeren door een andere zet, meestal 2...e6 (of 2...c6: Slavische verdediging) te spelen. Als zwart nu 2...dc4 speelt, krijgen we het aangenomen damegambiet, speelt zwart een andere zet dan heet het geweigerd damegambiet. Het damegambiet behoort tot de gesloten spelen. Deze opening wordt al in de 16e eeuw door Luis Ram√≠rez de Lucena gespeeld maar na de jaren dertig van de twintigste eeuw, werd het pas gemeengoed. Na 2...e6 kan het geweigerd damegambiet overgaan in de Slavische opening, in de Tarraschopening en nog een aantal andere openingen en varianten.
Het geweigerd en het aangenomen damegambiet en de Slavische verdediging vormen samen het damegambiet.

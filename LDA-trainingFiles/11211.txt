Zeevang.
Zeevang () is een streek en een voormalige gemeente in de Nederlandse provincie Noord-Holland. De gemeente telde 6.269 inwoners (31 maart 2015, bron: CBS) en heeft een oppervlakte van 54,34 km² (waarvan 16,66 km² water). De gemeente Zeevang maakte deel uit van de plusregio Stadsregio Amsterdam en de Metropoolregio Amsterdam. De streek wordt ook wel onder de regio Waterland gerekend, al behoort het er van oorsprong niet bij.
Polder Zeevang is een Natura 2000-natuurgebied in de streek.
Geschiedenis.
De gemeente is in 1970 ontstaan na opheffing van de oude gemeenten Beets, Kwadijk, Middelie, Oosthuizen en Warder.
De gemeenten Zeevang en Edam-Volendam startten in oktober 2013 de procedure om te komen tot een fusie per 1 januari 2016. In 2012 was door de gemeente Zeevang een officieel verzoek ingediend bij de buurgemeente om te komen tot een fusie, hier werd door de Edam-Volendam mee ingestemd in mei 2013. Op 18 november 2015 zijn, in verband met deze fusie, herindelingsverkiezingen gehouden.
Per 1 januari 2016 is de gemeente Zeevang bij die van Edam-Volendam gevoegd.
Topografie.
"Topografische gemeentekaart van Zeevang, per juni 2015"

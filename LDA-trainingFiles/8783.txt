Patricia Routledge.
Dame Katherine Patricia Routledge DBE (Birkenhead, Merseyside, 17 februari 1929) is een Engels actrice en zangeres, vooral bekend van haar rol als Hyacinth Bucket ('it's Bouquet'), als vrouw van Richard, in de komische televisieserie "Schone Schijn" ("Keeping Up Appearances"). Ook speelde ze een vrouwelijke detective op het Engelse platteland in "Hetty Wainthropp Investigates". Ze brak in 1961 door als Sylvia Snape in "Coronation Street".
Ze was echter ook te zien in films als "To Sir, with Love" en "Don't Raise the Bridge, Lower the River". Verder speelde ze gastrollen in onder meer "Steptoe and Son", "Tales of the Unexpected", "Alas Smith & Jones" en stond zij in vele theaterproducties, onder andere op Broadway. In 1968 won zij een Tony Award voor beste actrice in een musical ("Darling of the Day").
In 1975 bracht RCA een plaat uit waarop ze liederen uit musicals van o.a. Richard Rodgers, Cole Porter en NoÃ«l Coward zong. Deze plaat, "Presenting Patricia Routledge Singing the Classics" werd in 1996 op cd uitgebracht door Camden Records.

Aubange.
Aubange (Luxemburgs: "Éibeng" of "Éiben", Waals: "Åbindje") is een plaats en gemeente in de Belgische provincie Luxemburg in België. De gemeente telt ruim 16.000 inwoners. Het gemeentehuis bevindt zich in de plaats Athus.
Geschiedenis.
Op het eind van het Ancien Régime werd Aubange een gemeente. In 1878 werd Athus afgesplitst als zelfstandige gemeente.
Bij de gemeentelijke herindeling van 1977 werden Athus, Halanzy en Rachecourt deelgemeente van Aubange.
Geografie.
De gemeente ligt voor het grootste deel in het Luxemburgse taalgebied, in het land van Aarlen. De gemeente Aubange grenst aan het drielandenpunt van België, Luxemburg en Frankrijk.
Kernen.
Naast Aubange zelf bestaat de gemeente nog uit de deelgemeenten Athus, Halanzy en Rachecourt. Daarnaast liggen in de gemeente nog verschillende dorpen en gehuchten, zoals Battincourt, Aix-sur-Cloie en Guerlange.
Bestuur 2007-2012.
Het bestuur van Aubange bestaat uit een coalitie van cdH en PS.
Demografische evolutie van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.

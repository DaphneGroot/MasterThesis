	Beurstopman George Mller schat aantal actieve beleggers al op meer dan n miljoen Nederlanders houden van aandelen en vooral van opties
	Van onze verslaggever
Peter de Waard

AMSTERDAM
'Mensen zijn sociale wezens. Ook in de handel. Daarom zullen ze altijd ergens bij elkaar kruipen.' George Mller, president-directeur van Amsterdam EXchanges NV, gelooft dat de Amsterdamse beursvloer ook in de verre toekomst zal blijven bestaan.
Niet omdat het noodzakelijk is voor de handel in effecten, maar omdat mensen het prettig vinden om elkaar bij het zakendoen in de ogen te kijken. 'Waarom gaan tien miljoen mensen bij elkaar in Sao Paulo wonen, terwijl Brazili zo groot is?'
Voordat hij ruim n jaar geleden de hoogste baas werd bij de optiebeurs was Mller bijna tien jaar actief als bankier bij MeesPierson in Londen. Daar was in 1986 de beursvloer vervangen door een beeldschermenmarkt.
'Maar ook in Londen bleek de behoefte om elkaar te zien uiteindelijk te groot. Bij elke grote lening spraken de bankiers ergens in de stad met elkaar af. Na de totstandkoming van de Docklands werd Londen eigenlijk n grote tradepit.'
Een centrale marktplaats maakt de handel ook makkelijker. 'Als je een wat moeilijkere aandelendeal hebt buiten de beurs om, dan handel je die ook niet via het scherm of de telefoon af, maar stel je de tegenpartij voor te gaan lunchen. Mensen commiteren zich dan makkelijker. Bij een forse koersdaling op de beurs kan een anoniem opererende handelaar achter een beeldscherm gewoon de stekker uit het stopcontact trekken. Iemand die op een vloer staat, heeft in alle gevallen toch een soort prijs-commitment. Bij dalende koersen functioneert een centrale markt beter dan een schermenmarkt.'
Mller (49) is sinds 1 januari de topman van de gefuseerde effecten- en optiebeurs. Onder de naam Amsterdam EXchanges NV zijn de beide oude verenigingen in elkaar geschoven. De aandelen van deze vennootschap zullen deze week onder een beperkte groep beleggers worden geplaatst. Over vijf jaar krijgt deze NV zelf een beursnotering.
Mller is eigenlijk verbaasd dat het allemaal zo snel is gegaan. 'Toen ik op 1 maart vorig jaar in dienst kwam van de optiebeurs, zei iedereen dat we de fusie nooit voor 1 januari zouden redden. Laat staan dat het in het eerste kwartaal van volgend jaar zou lukken om de aandelen al te herplaatsen.'
De president-directeur van de nieuwe onderneming gaat iedere dag altijd het eerst naar de optiebeurs aan het Rokin. Hier blijft hij anderhalf tot twee uur voordat hij zijn kantoor in het gebouw van de effectenbeurs aan het Damrak betrekt; een oase van rust in vergelijking tot de optiebeurs.
Aan het einde van de middag komt hij weer terug op het Rokin. 'Op de optiebeurs werken zoveel mensen. Je bent verplicht je daar te laten zien.' Het gebouw aan het Rokin barst tegenwoordig zelfs uit zijn voegen. Op de vloer verdringen de handelaren elkaar op een veel te kleine ruimte.
Mller noemt het probleem acuut. 'Het belemmert de groei. We kunnen hierdoor opties in beursfondsen als Baan of Randstad niet meer in de notering nemen. De omzet op de optiebeurs bedraagt nu 190 duizend contracten per dag. Dat is twee keer zoveel als n jaar geleden. Op piekdagen stijgt de omzet naar 500 tot 600 duizend contracten. Dat is in deze ruimte niet meer te doen.'
De president-directeur vreest de dag dat het ruimte-probleem de beurs zal nopen de optiehandel eerder te stoppen. Overwogen wordt om tijdelijk in het gebouw van de effectenbeurs een nieuwe vloer voor de optiehandel te bouwen. 'In afwachting van een definitieve oplossing', erkent Mller.
Binnen vijf jaar moet Amsterdam EXchanges gewoon een ander onderkomen krijgen. Alle opties zijn open, maar volledige nieuwbouw in het centrum van Amsterdam geniet de voorkeur van Mller. 'Je moet een grote open ruimte hebben zonder nissen en pilaren. Oude gebouwen beschikken niet over zo'n ruimte. Uitzondering is het huidige onderkomen van de effectenbeurs. Bij een grondige verbouwing van de ruimte aan het Damrak zal de beurs echter twee keer moeten verhuizen. En daar voel ik ook niet zoveel voor.'
Mller denkt dat in Nederland de effectenhandel structureel op een hoog niveau zal blijven liggen. 'Ook als de hausse wegebt en we een aantal jaren zonder veel koersstijgingen zullen krijgen. De mensen zijn meer genteresseerd in aandelen dan vroeger. Daarnaast is er nu meer vrije tijd. En het allerbelangrijkste is dat de mensen veel rijker zijn.'
Ook de toenemende mondigheid van beleggers maakt het werk op de beurzen intensiever. 'Vroeger gaf iemand een order op en keek hij drie dagen later op zijn bankafschrift tegen welke koers de order was uitgevoerd. Nu veranderen beleggers soms zes keer per dag hun order.'
Nederlandse beleggers zijn bijzonder actief, zo heeft hij sinds zijn terugkeer uit Londen gemerkt. 'Londen is een geweldige financile markt, maar dankzij de institutionele beleggers als pensioenfondsen en verzekeraars. De Britse particulieren gokken op paarden. Nederlanders beleggen in opties. In geen land ter wereld is de optiehandel onder particulieren zo aangeslagen als in Nederland.' Het verhaal dat Nederlanders bij het wegzetten van hun geld risico's mijden is in de ogen van Mller een fabeltje.
Opvallend is volgens hem juist dat Nederland vrijwel geen obligatiecultuur kent. 'Het aantal partijen is daar gering en de obligatie-markt is zeer eenzijdig op staatspapier gericht. Nederlanders zijn aandelen-minded. Net als bijvoorbeeld Amerikanen en Zweden. Duitsers en Fransen beleggen bijna helemaal niet in aandelen. We willen laten onderzoeken hoeveel actieve aandelenbeleggers er zijn. Mogelijk is dat aantal de laatste twee jaar gestegen tot boven de n miljoen.'
Hij erkent dat de grote belangstelling veel te maken heeft met de koersstijgingen op de aandelenmarkt. 'De buurman heeft geld verdiend met een optie. Die spoort de ander aan. En die verdient ook weer geld. De zuigkracht van de beurs is daardoor enorm.'
Mller heeft het beursapparaat een ander gedaante gegeven. Voor 1 januari stonden de beurzen bekend als vrij ambtelijke en bureaucratische organisaties. Belangrijkste doel was het bieden van een faciliteit voor de effectenhandel.
Het nieuwe Amsterdam EXchanges is volgens Mller een dynamische, op winst gerichte vennootschap. 'Het gaat niet alleen om het uitbetalen van dividend. Winst maken creert een doelmatige organisatie. Daarom heb ik ook veel meer executive power dan mijn voorganger. In de verenigingsstructuur bestuurden de leden mee. Nu houdt een raad van commissarissen slechts toezicht.'
Mller noemt de huidige structuur van de Amsterdamse beurs wereldwijd uniek. 'Veruit de meeste beurzen, inclusief die van Wall Street, zijn nog verenigingen. En indien ze wel zijn omgevormd tot een vennootschap, dan zijn ze niet samengevoegd met de derivatenmarkt.' De Amsterdamse beurs is daardoor de concurrentie een stap voor.
'Na de introductie van de euro zal er ongetwijfeld een concurrentieslag tussen de Europese beurzen komen. De nationale markten zullen belangrijk blijven, indien ze de grootste order-flow en daarmee de meeste liquiditeit in hun eigen fondsen kunnen behouden.'
Mller is niet bang dat dit in Amsterdam voor de tradtionele fondsen niet zal lukken. Voor nieuwe fondsen, zoals de high-tech sector, zal het moeilijker zijn. Hij ziet dan ook met angst en beven dat de grote Nederlandse banken hun research van Amsterdam naar Londen verplaatsen.
'In de toekomst zullen de koersen van fondsen worden bepaald op de plekken waar de research is. Voor high-tech is dat veelal Londen of New York. Maar als Madrid op een of andere manier de research in vastgoed in huis weet te halen, dan zullen Europese vastgoedmaatschappijen veelal in Spanje worden genoteerd. Je ziet het bijvoorbeeld nu al met het aandeel Koninklijke Olie. Het zwaartepunt van de handel ligt in Amsterdam. Maar de olieresearch is geconcentreerd in New York. De koersverschuivingen in het aandeel Koninklijke Olie worden ook vaak door de Amerikaanse rapporten veroorzaakt.'
Volgens Mller is het aantrekken van nieuwe fondsen in de toekomst minstens even belangrijk als het behouden van oude beursfondsen. 'Misschien is Baan in de toekomst wel groter dan Philips. Kleine ondernemingen worden groot. En grote ondernemingen weer kleiner. Vendex splitst het bedrijf zelfs weer op in twee kleinere onderdelen.' Hij denkt dat in Nederland voldoende aanwas van nieuwe ondernemingen voor de Amsterdamse effectenmarkt te vinden is. 'Ik noem maar Schiphol en de NS.'
Mller zegt als president-directeur van de Amsterdamse beurs in een glazen huisje te zitten. Onprettig vindt hij dat niet. Wel vindt hij het heel vervelend dat hij wordt achtervolgd door de erfenis uit het verleden; de mislukte vervolging van Joep van den Nieuwenhuyzen die geleid heeft tot een reuzeclaim, de affaire rond het voormalig bestuurslid De Bivre en vooral de zaak Nusse Brink.
Afgelopen vrijdag probeerden de voormalige verenigingen via een kort geding nog de publicatie van een rapport te voorkomen waaruit zou blijken dat de beurs tekort is geschoten bij het toezicht op de effectenkantoren Nusse Brink en Regio Effect. Mller steunt het standpunt van de verenigingen dat minister Zalm van Financin het rapport geheim moet houden.
'Het gaat mij niet om de inhoud van de rapporten zelf. Wel om de naam van de Amsterdamse beurs. In de rapporten staat informatie over klanten. Beurzen moeten de vertrouwelijkheid van hun klanten kunnen garanderen net als journalisten de namen van hun bronnen. Anders verlies je je vertrouwen. En dat zou wel fataal zijn voor de Amsterdamse beurs.'

Foto
	Beurstopman George Mller: 'Bij dalende koersen functioneert een centrale markt beter dan een schermenmarkt.' FOTO WIM RUIGROK - DE VOLKSKRANT


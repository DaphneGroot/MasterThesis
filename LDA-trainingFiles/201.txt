	Samenwerking op milieugebied met Aruba en Antillen
	ANP
WILLEMSTAD
Nederland, Aruba en de Nederlandse Antillen zullen nog nauwer gaan samenwerken bij het oplossen van milieuproblemen. Hiertoe is besloten tijdens een tweedaagse conferentie die het afgelopen weekeinde op Bonaire werd afgesloten. Aan de conferentie namen de milieuministers van de drie koninkrijkslanden deel.
Besloten is onder meer om de komende twee jaar chemisch afval vanuit de Antillen te verschepen naar Nederland, waar het wordt bewaard of vernietigd. De Antillen kunnen deze afvalstoffen niet op een verantwoorde manier kwijt. Ook de Koninklijke Marine op Cura√ßao blijft daardoor met gevaarlijk afval zitten.
De drie ministers hebben met de bestuursorganen van de vijf Antilliaanse eilanden afspraken gemaakt over het indammen van de almaar groeiende afvalstromen. Het informeren van de burgers over afvalbeperking en de bevordering van hergebruik staan hierbij centraal. Wetgeving en de handhaving van de milieuregels zullen de komende tijd ook ter hand worden genomen. Verder wordt er gewerkt aan de bescherming van grote natuurgebieden op de Antilliaanse eilanden.
De drie landen zullen streven naar duurzaam toerisme, aangezien de grote stroom toeristen negatieve effecten heeft op de natuur en het milieu.


	WEWELER
	WEWELER, fabrikant van autoveren uit Apeldoorn, heeft vorig jaar de winst met negen ton zien dalen tot 3,6 miljoen. De omzet bleef met 79 miljoen gelijk aan die in 1995. De winstdaling van 20 procent komt door tegenvallende afzet in november en december. Weweler zegt last te hebben gehad van de transportstaking in Frankrijk en de hevige concurrentie. Dit jaar verwacht Weweler een hogere winst.


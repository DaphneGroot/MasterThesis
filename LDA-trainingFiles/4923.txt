	Panfox zet LSG simpel aan de kant
	Van onze schaakmedewerker
AMSTERDAM
De hiÃ«rarchie is hersteld in de meesterklasse schaken. In de vijfde ronde riep Panfox het brutale LSG tot de orde, het net gepromoveerde Leidse tiental dat de competitie begon met drie overwinningen. Maar tegen de landskampioen uit Breda had LSG weinig in te brengen. Met een 9-1 nederlaag moest de terugreis worden aanvaard.
Slechts aan twee borden liet Panfox steekjes vallen. Bosboom werd in toom gehouden door Roobol en kopman Loek van Wely moest alles geven om een verloren stelling tegen Konings te redden. Na vele avonturen hield Van Wely een eindspel met drie pionnen minder remise.
In de strijd om de vier play-off plaatsen deed Van Berkel/BSG goede zaken door concurrent SMB/Nijmegen met 7-3 te verslaan. De ploeg uit Bussum besliste de slag aan de vijf hoogste borden. Piskov, Riemersma, Peek en Langeweg wonnen en aan het eerste bord eindigde de partij tussen Glek en Hommeles in remise. In de staart waren de teams tegen elkaar opgewassen: drie remises en twee winstpartijen over en weer. Van den Doel won voor BSG, Kerkmeester voor SMB.
HSG/Hilversum stelde een plaats bij de eerste vier nagenoeg zeker met een 8-2 zege op Utrecht. In een wedstrijd zonder remises maakten de sterkste HSG-spelers geen fout. Aan de eerste zes borden wonnen Piket, Ljubojevic, Nijboer, Boersma, Douven en Zagema. Vedder en Meulders voegden nog twee punten aan het HSG-saldo toe.
Stand: Panfox 10 matchpnt/371/2 bordpnt, HSG 9/34, SMB 6/29, LSG 6/211/2, Rotterdam 5/271/2, BSG 5/26, Amstelveen 4/201/2, Philidor/Leeuwarden 3/191/2, Utrecht 1/19, Het Witte Paard/Sas van Gent 1/151/2.


	Groningse psychiater bepleit in proefschrift vroege opsporing van risicogroep; 'Sucidaal gedrag en agressie gaan vaak samen'
	Van onze verslaggeefster
Ineke Jungschleger

GRONINGEN
Een psychiater wordt er op aangekeken als zijn patinten zelfmoord plegen, maar niet als ze verkeersongelukken veroorzaken. Toch zijn het dezelfde roekeloosheid en agressie die, vooral bij een bepaald type jonge mensen, het risico groot maken dat ze anderen of zichzelf doden. Als zij worden weerhouden van zelfmoord, is de kans groot dat ze door een andere oorzaak vroegtijdig sterven.
Dat constateert psychiater J. Neeleman, die vandaag promoveert aan de Rijksuniversiteit Groningen. In zijn proefschrift beschrijft Neeleman sucidaal gedrag als een gegeven waarvan de voorspellende signalen al vroeg in het leven onderkend kunnen worden.
Sucide is de derde doodsoorzaak onder jongeren in de gendustrialiseerde landen. De Wereld Gezondheidsorganisatie (WHO) wil voor het jaar 2000 het zelfmoordcijfer terugdringen.
J. Neeleman, verbonden aan het het Academisch Ziekenhuis Groningen, deed onderzoek in Engeland. Hij kon beschikken over de gegevens van een grote groep Engelsen, die werden bijgehouden sinds hun geboorte in 1946. .
'Zo'n follow-up-studie is in Nederland nooit gedaan. Het is erg duur, het vergt een investering op lange termijn om een groep tientallen jaren te volgen, maar het is wel het soort onderzoek waar je het meest aan hebt voor het verklaren van sucidaal gedrag.
'De Engelse onderwijzers beschreven in de jaren vijftig precies degenen die zich later zouden sucideren als ongedisciplineerd, roekeloos en agressief.'
Studies naar de ontwikkeling van depressies geven meestal een vertekend beeld, omdat ze gebaseerd zijn op gesprekken met (jong-)volwassen die terugkijken op hun jeugd. Neeleman: 'Iemand die depressief is, schildert zijn jeugd als niet vrolijk. Dat hoeft helemaal niet te betekenen dat hij het als kind ook zo ervaren heeft.' Een roekeloze durfal kan de held van de klas zijn. Maar als de agressieve aanleg samengaat met emotionele instabiliteit, die op latere leeftijd aanleiding geeft tot depressie, heeft de kleine held een goede kans zichzelf op jonge leeftijd om te brengen.
Neeleman: 'Verreweg het grootste aantal zelfmoorden vindt naar verhouding plaats onder depressieve drugsverslaafden. Begrijpelijk: ze gaan om met gevaarlijk spul. Een overdosis, al of niet expres, en het is gebeurd. Een roekeloos kind gaat eerder dan anderen roken, drinken, drugs gebruiken.'
Zo'n kind komt volgens Neeleman ook eerder tot agressie. 'Het zijn dezelfde persoonlijkheidskenmerken die maken dat mensen zowel tegen zichzelf als tegen anderen tot gewelddadig gedrag neigen. Kinderpsychiaters onderscheiden bij kinderen van vier, vijf jaar verschillende temperamenten. Een daarvan is het externaliserende: kinderen die ongedisciplineerd en roekeloos zijn. Zij hebben een verhoogd risico op antisociaal gedrag.
'Een van de oudste studies op dit gebied is in 1966 gepubliceerd door de Amerikaan Robins. Hij volgde kinderen die wegens agressief gedrag verwezen werden naar psychiatrische klinieken in New York. In de loop van hun leven deden ze het op alle terreinen slechter dan anderen. Verbroken relaties, geen banen kunnen vasthouden, criminaliteit. Ook lichamelijk: ze waren opvallend veel ziek.'
Neeleman pleit ervoor mensen met een verhoogd risico op jonge leeftijd op te sporen. Maar hoe? 'Via de GG en GD, de jeugdartsen. Het zou de moeite waard zijn te onderzoeken wat het moet kosten om alle jeugdartsen dit op een gestandariseerde manier te laten bijhouden. Er zijn testjes waarmee op vier- of vijfjarige leeftijd kan worden vastgesteld naar welk type gedrag een kind neigt.
'Wat kost het en wat levert het op, aan gewonnen levensjaren en aan besparing op de gevolgen van ongelukken en van agressieve delicten?
'De psychiatrie is er voor het helpen van kwetsbare mensen. Hoe vroeger in het leven je die kwetsbaarheid opspoort, hoe groter de kans dat je mensen ervan af kunt helpen of het minder erg kunt maken.'

Foto
	J. Neleman FOTO HARRY COCK


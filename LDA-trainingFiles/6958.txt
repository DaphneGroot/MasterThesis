Leeuw (sterrenbeeld).
Leeuw ("Leo", afkorting Leo) is een sterrenbeeld aan de noorderhemel, liggende tussen rechte klimming 9u18m en 11u56m en tussen declinatie −6° en +33°. Het ligt binnen de ecliptica en is dus een van de tekens van de dierenriem. De zon staat hier van 10 augustus tot 16 september.
Wat is er verder te zien?
Straalsgewijs vanuit dit sterrenbeeld is tussen 13 en 17 november de meteorenzwerm "Leoniden" waar te nemen. In dit sterrenbeeld bevindt zich het sterrenstelsel NGC 3186-2 en het spiraalvormige sterrenstelsel NGC 3526.
Wanneer het best te zien?
De verschillende constellaties zijn slechts waarneembaar wanneer ze vanaf de Aarde gezien niet in dezelfde richting staan als de Zon. Omdat de Aarde in een jaar tijd rond de Zon reist, is er voor elk sterrenbeeld dus een periode waarin het beter kan worden waargenomen. Op het noordelijk halfrond is Leeuw in de lente te zien. De beste tijd om deze sterrengroep te observeren is begin april om 9 u 's avonds.
Mythologie.
In de Griekse mythologie verwijst het naar de Nemeïsche leeuw die Herakles doodde tijdens een van zijn slagen. De Egyptenaren aanbaden de leeuw omdat de zon in dit sterrenbeeld stond als de levens-brengende overstromingen van de Nijl plaatsvonden.

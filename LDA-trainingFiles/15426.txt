Vyšehrad.
De hoge muur van Vysehrad, augustus 2003
Vyšehrad (Tsjechisch voor 'hoge burcht') is een wijk van de Tsjechische hoofdstad Praag die ten zuiden ligt van de Oude Stad. Het is een toeristische vestingstad met metershoge muren en stadspoorten. Een bekende bezienswaardigheid in de wijk, die tot het district Praag 2 behoort, is de Sint-Petrus-en-Pauluskerk ("Kostel sv. Petra a Pavla").
De vesting is in de 10e eeuw door de Přemysliden gesticht en later in romaanse en gotische stijl uitgebreid. Het tegenwoordige uiterlijk wordt bepaald door barokelementen.

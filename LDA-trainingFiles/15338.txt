Gordelstaarthagedissen.
Gordelstaarthagedissen (Cordylidae) zijn een familie van hagedissen. De groep werd voor het eerst wetenschappelijk beschreven door Leopold Fitzinger in 1826.
De familie wordt vertegenwoordigd door 64 soorten die verdeeld zijn in tien geslachten. Een aantal geslachten zijn recentelijk erkend, zoals het geslacht "Smaug", waartoe de reuzengordelstaarthagedis ("Smaug giganteus") toe behoort. Dit geslacht is vernoemd naar de draak Smaug uit de The Hobbit-merchandise. Over de genetische relaties binnen deze familie is nog veel onduidelijk. De genera "Chamaesaura", "Cordylus" en "Pseudocordylus" bleken in een in 2001 uitgevoerd onderzoek één genetische geslachtengroep te vormen.
Kenmerken.
Gordelstaarthagedissen zijn sterk bepantserde hagedissen met puntige schubben. Veel soorten hebben doorns op de staart. Een kenmerkende verdedigingsmethode van deze dieren is zich in een hol terugtrekken en zich dan opblazen, waardoor ze vast komen te zitten in hun schuilplaats. Ze slaan hierbij wild met hun venijnige staart. Sommige soorten hebben gedegenereerde poten zoals de pootjesslangen uit het geslacht "Chamaesaura". Vrijwel alle soorten, op de soorten uit het geslacht "Platysaurus" na, zijn eierlevendbarend, in tegenstelling tot de schildhagedissen die allemaal eierleggend zijn.
Geslachten.
Onderstaand een lijst van geslachten, zie voor een lijst van alle soorten ook de lijst van gordelstaarthagedissen.

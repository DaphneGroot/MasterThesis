Ra (god).
Imentet & Ra uit graf van Nefertari
Ra of Re was de zonnegod van de Egyptische mythologie. Hij was een van de meest vereerde en belangrijkste goden van de Egyptische mythologie. De god werd veel geassocieerd met andere goden. In het begin van de Egyptische mythologie was hij samengesmolten met de valk waardoor hij Re-Horakthy werd. Als de ochtend-zon werd hij geassocieerd met Chepri en als de avondzon met Atoem. Ra bleef belangrijk gedurende de gehele geschiedenis van het faraonisch Egypte. De god was meestal het middelpunt in religieuze teksten en in scheppingsmythen.
De god wordt een aantal rollen toegedicht. Deze rollen zijn ontstaan in de loop van de geschiedenis.
Verschijningsvormen.
Ra werd vereerd in de hele geschiedenis van Egypte. Het is natuurlijk niet vreemd dat de god verschillende verschijningsvormen heeft. De god kon worden vereerd als een zonneschijf met een Uraeuscobra en met of zonder gestrekte vleugels. Maar meestal werd Ra vereerd in de vorm van een god in een mensenlichaam en een valkenkop, ram en scarabee. In verschillende dieren kon hij worden uitgebeeld: Ram, scarabee, phoenix, slang, hemelstier, kat, leeuw en samengestelde dieren.
Verering.
De zonnegod werd voor het eerst genoemd in een naam van een koning van de 2e Dynastie van Egypte Raneb. De koningen vanaf de 4e Dynastie van Egypte kregen automatisch de titel Zoon van Ra aan hun lange rij van titels. Ra werd vereerd in zijn centrum Heliopolis en in het hele land. Dit werd hij tot aan het einde van de faraonische tijden. De god Ra wordt zelfs genoemd in koptische teksten als in de volgorde: "Jezus, de heilige geest en zonnegod Ra". De god werd door alle lagen van de bevolking vereerd, waar hij ook verschijnt in magische teksten.

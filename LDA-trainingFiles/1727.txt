	KORTOM
	STAAL Tung Ho Steel Enterprises uit Taiwan heeft plannen om een stalen gevaarte van 555 meter hoog te bouwen in de zuidelijke havenstad Kaoshiung. De kosten worden geschat op twee miljard Taiwanese dollar (120 miljoen gulden). De toren, waarin zeker twaalfduizend ton staal wordt verwerkt, moet de hoogste ter wereld worden; de Eiffeltoren is 300 meter hoog. De voet van de toren zal zeker vier hectare beslaan.


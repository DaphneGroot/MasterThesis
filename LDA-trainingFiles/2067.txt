	'Ik ben niet rancuneus, maar ben toch nog niet aan verzoening toe'
	Van onze verslaggever
Wybren de Boer

AMSTERDAM
- Verzacht een receptie nog enigszins de pijn van het gedwongen vertrek?
'Nee, absoluut niet, maar anders was er nooit een gelegenheid geweest tot een renie. Ard Schenk en Hans de Boer hadden het georganiseerd. Dat zijn nog echt mensen die oprecht betrokken zijn bij het wel en wee van de schaatssport, zij zitten er niet voor hun eigen status. De voorzitter van de bond sprak vriendelijke woorden, maar daar kijk ik dwars doorheen.'
- U had vooraf laten weten dat enkele mensen, onder wie de leden van de commissie kernploegen, niet welkom waren op de receptie. Rancune is u niet vreemd dus?
'Ik ben niet rancuneus ingesteld, maar ik heb wel eergevoel. Die paar mensen hebben willens en wetens mijn carrire willen afbreken en dat is ze gelukt. Er is van de kant van de KNSB wel een poging tot verzoening geweest, maar daar ben ik nog niet aan toe. '
- Heeft u het trainerschap de afgelopen maanden al gemist?
'Daar is geen kans voor, want ik train dit seizoen een groepje Noorse talenten. Een paar jongens die net onder de nationale top zitten. Een keer per maand beleggen we een trainingskamp.  '
- Vorig seizoen werd Marianne Timmer onder uw leiding wereldkampioene. Nu traint ze bij Peter Mueller en staat ze op respectabele afstand van de concurrentie. Komt het nog goed met Timmer?
'Ik hoop het voor haar. Nee, dat klinkt inderdaad niet erg overtuigend. Marianne Timmer heeft een heel specifieke benadering nodig. Als je haar te hard aanpakt, beschadig je haar natuurlijke aanleg n haar zelfvertrouwen. En ik heb Mueller in het verleden regelmatig tekeer zien gaan. Dat is misschien de Amerikaanse stijl, maar die werkt denk ik niet bij Timmer. Ik kan aan haar zien dat ze op dit moment niet lekker rijdt. Ze zit te hoog en ze rijdt te veel op de binnenkant van haar schaatsen.'
- U heeft in het verleden heel wat kampioenen voorbij zien komen. Wie was de allerbeste?
'Als ik zeg dat Eric Heiden de beste is die er ooit is geweest, zal ik het volgens de meeste mensen wel bij het rechte eind hebben. Maar kampioenen vergelijken kun je eigenlijk niet. Ard Schenk dacht in 1972 dat-ie de 500 meter niet kon winnen en toen hij viel moest hij zelfs lachen. Twee weken later bij het WK won hij wel de 500. Als Ard zich in Sapporo op de 500 meter honderd procent geconcentreerd had, had hij vier keer Olympisch goud kunnen hebben.'
- Wat was de grootste teleurstelling in uw carrire? 
'Dat Timmer overstapte naar Mueller zonder dat ik wist waarom.'


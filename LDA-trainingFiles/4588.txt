	Sandwichpuzzel
	Koken op vakantie (Mingus;  14,90) van Riet - Maak er een feest van! - Sprengers bevat een 'boodschappenlijstje voor verschillende landen'. Van aardappel tot varkensvlees, met tussen appel en aubergine een uit de koers geraakte asbak (cendrier, ash-tray, Aschenbecker, cenicero, posacenere).
Voor het bereiden van haar maaltijden heb je 'maximaal twee kookzones' nodig, zeg maar pitten. Voor de minst vereenvoudigde recepten kun je toch beter in een huisje zitten dan neerhurken bij de primus.
Je krijgt zin in de eenpersoonsvakantieclubsandwich. Je bakt twee plakjes ontbijtspek knapperig in een 'droge' koekenpan. Je besmeert een snee brood, legt er sla op, schijven tomaat en een plak kaas. Je bestrijkt een tweede sneetje met mosterd en mayonaise, legt er een blad sla op en '50 gram gesneden gekookte kipfilet'. Rijst direct de vraag wat je nu precies met die twee boterhammen moet doen, want de volgende instructie luidt: 'Het derde sneetje wordt met het gebakken ontbijtspek bovenop het geheel gelegd.'
Gewoon op elkaar man, wat maakt dat nou uit, het is vak ntie.
Van Onno H. Kleyn verscheen De zon in de pot! - Favoriete vakantierecepten uit de mediterrane (Kosmos-Z&K;  24,90). Zelf opgedoken (Mditerrane blijft Frans voor Middellandse Zee) zou je geneigd zijn te denken, maar het gaat meer om een 'culinaire greep uit de mediterrane', volgens de tekst op de achterzijde. Geeft niks. De zon schijnt toch even niet in de pot die we nodig hebben voor Kleyns sopa de ajo, knoflooksoep.
Bak acht in plakjes gesneden knofklookteentjes bruin in olijfolie. Voeg 1 eetlepel paprikapoeder (mild) toe; kort laten meebakken. Een liter bouillon aan de kook brengen, de teentjes erbij en een kwartier zacht laten pruttelen. Vier sneden (oud) 'boerenbrood' of acht 'plakken' stokbrood met wat olie begieten en knapperig laten worden onder de grill.
Het brood verdelen over vier soepkommen. Vier eieren 'n voor n in een diepe pollepel breken en voorzichtig in de soep laten glijden. Het hoeven allerminst perfect gepocheerde eieren te worden, maar het aardigst is toch wanneer de dooiers nog zacht zijn en het wit gestold'. Lees: gestold is.
De onvermoeibare Linda McCartney, van zoveel markten thuis ook, heeft een uittreksel gemaakt uit haar kookboek Linda's Kitchen (1995). Ruim honderd recepten brengt ze nu even onder in Linda's Summer Kitchen (Little, Brown and Company, import Nilsson & Lamm;  39,05).
Linda's dill cucumber dip. Een halve komkommer raspen, goed laten uitlekken, nog even met keukenpapier droogbetten en in een kom doen. Voeg toe: 3 dl zure room, 4 eetlepels fijngehakte verse dille, 2 eetlepels gedroogde dillezaadjes, 1 eetlepel gesnipperde ui, het sap van een halve citroen en naar smaak zout en peper uit de molen. Goed door elkaar roeren en een uurtje koel wegzetten.
Dippen met stukjes rauwe groente (wortel, bloemkoolroosjes, bleekselderij).
Adriaan de Boer


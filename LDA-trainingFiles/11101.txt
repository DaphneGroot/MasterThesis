Druten.
Druten () is een plaats en gemeente in de Nederlandse provincie Gelderland. De gemeente telt inwoners (, bron: CBS) en heeft een oppervlakte van 42,50 km².
Twee derde van de inwoners woont in het kerkdorp Druten (11.866 per 1-1-2008).
Overige kernen.
Naast Druten bestaat de gemeente uit nog vier kerkdorpen: Afferden, Deest, Horssen en Puiflijk.
Geschiedenis.
Over de oorsprong van de namen van de vijf kernen in Druten zijn verschillende theorieën, waarvan er echter geen algemeen aanvaard wordt. In het jaar 1100 bestonden alle Maas- en Waalse dorpen al; de meeste zijn waarschijnlijk nog wel enkele eeuwen ouder. Er bestond toen een betrekkelijk hoge welvaart. Sommige dorpen waren in de middeleeuwen groter dan nu en er werden voor die tijd - uit de opbrengst van de akkerbouw - rijke en grote kerken gebouwd, waarvan nu nog enkele resten zijn overgebleven. Uit diverse veldnamen en ook uit de rekeningen betreffende de opbrengsten van de tienden, is af te leiden dat de bevolking toen voornamelijk leefde van de akkerbouw. De veeteelt is kennelijk pas later een rol gaan spelen.
De gemeente Druten werd op 1 januari 1818 vergroot met de opgeheven gemeenten Afferden en Puiflijk. Op 1 januari 1984 werd de gemeente Horssen opgeheven en bij Druten gevoegd.
Gemeentewapen.
Het gemeentewapen van Druten was sinds 1818, toen de dorpen Afferden, Deest en Puiflijk werden toegevoegd aan Druten, een groene band op een wit veld. Het gemeentewapen was ontleend aan het wapen van de heren van Druten, die in de 14e en 15e eeuw een belangrijke rol speelden in de geschiedenis van de streek. In het familiearchief van Nijdeggen, dat zich bevindt in het slot Haag, is een aantal zegels van de heren van Druten bewaard.
In mei 1984 werd het dorp Horssen toegevoegd aan de gemeente Druten. De leeuw uit het wapen van de voormalige gemeente Horssen werd samengevoegd met het oude wapen van Druten. Het resultaat is het huidige samengestelde wapen: 'Gedeeld: in zilver een dwarsbalk van sinopel, in sabel een aanziende leeuw van goud getongd en genageld van keel. Het schild gedekt door een gouden kroon van 3 bladeren en 2 parels.'
De gemeente voert het wapen niet meer op briefpapier en andere bescheiden, maar gebruikt een modern logo.
Gemeenteraad.
Topografische gemeentekaart van Druten, juli 2016
De gemeenteraad van Druten bestaat uit 17 zetels. Hieronder staat de samenstelling van de gemeenteraad sinds 1998.

County Londonderry.
County Derry of County Londonderry (Iers: "Doire" of "Doire Cholm Cille") is een van de graafschappen van Ierland, en is een van de zes graafschappen van Noord-Ierland. Het ligt in de provincie Ulster. Het is genoemd naar de hoofdstad Derry.
De naam van de county (en de stad) is omstreden: Ierse nationalisten gebruiken de vorm "Derry" en Noord-Ierse unionisten geven de voorkeur aan "Londonderry".
Het graafschap Derry bestaat uit het voormalig graafschap Coleraine en een deel van de graafschappen Antrim, Donegal en Tyrone. Dit is gebeurd onder druk van bedrijven in Londen die beide oevers en de monding van de rivieren Foyle en Bann wilden beheersen om zo toegang wilden te hebben tot genoeg hout voor de bouw.
Sinds 1973 is het graafschap bestuurlijk verdeeld in verschillende districten: Derry (stad), Coleraine, Limavady, en Magherafelt; en deel van het district Cookstown, dat hoofdzakelijk in County Tyrone ligt.

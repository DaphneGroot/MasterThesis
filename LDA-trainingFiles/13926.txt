Nico ter Linden.
Nico Marius Adriani ter Linden (Amersfoort, 26 juli 1936) is een Nederlandse emeritus-predikant en auteur. Hij studeerde theologie in Utrecht, Nijmegen en de Verenigde Staten.
Nico ter Linden stond als predikant in Stompetoren, Alkmaar, Nijmegen en van 1977 tot 1995 in de Westerkerk te Amsterdam. Vanuit deze kerk bracht hij een eigen televisieprogramma: 'Op verhaal komen in de Wester'. Hij heeft onder andere in 1998 het huwelijk van prins Maurits en Maril√®ne bevestigd. Nico is de jongere broer van Carel ter Linden. Carel was predikant van de Kloosterkerk in Den Haag.
Als auteur is Nico ter Linden vooral bekend door de serie "Het verhaal gaat", waarin hij op eigen wijze de Bijbel hervertelt. Het zesde en laatste deel is eind 2003 uitgekomen. Ook was hij columnist van dagblad Trouw.

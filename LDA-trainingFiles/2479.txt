	Knieval voor een drol
	'Het is bij tijd en wijle volkomen onzin wat wij uitzenden, al conformeer ik me aan de dienstregeling. Rosmalen was niet meer dan een voorbereidingstoernooi op Wimbledon, maar toch hebben we er geweldig groot mee uitgepakt. We hebben het uitgezonden om vijf uur 's middags, kwart voor zeven 's avonds, om zeven uur, om kwart over tien en nog een keer om vijf over half twaalf. Als redactie hebben we tegen elkaar gezegd: waarom doen we dit nog? Niemand kon daar een antwoord op geven. Ik doe zo'n uitzending, omdat ik vind dat ik het moet doen. Maar als je diep in mijn hart kijkt, zeg ik: stop ermee, dit heeft geen enkele waarde.'
Mart Smeets, anchorman en naar eigen zeggen ook 'kop van Jut' van Studio Sport, maakt zich zorgen over de groeiende invloed van de commercie op sportuitzendingen. Zelf rekent hij zich tot de generatie journalisten 'die is opgegroeid met de idee dat je sport los moet zien van welk commercieel belang dan ook'. Die traditionele opvatting blijkt in toenemende mate onhoudbaar, merkt Smeets.
In zijn onlangs verschenen roman Een lange ontsnapping, geschreven 'in n lange zucht van vier weken' toen Sport 7 nog in de lucht was, schetst Smeets de lotgevallen van Stijn Miller, een sterk op de auteur lijkende journalistieke veteraan. Miller kiest voor de overstap naar een commercieel sportkanaal en krijgt de opdracht positief verslag van de Tour de France te doen. Smeets heeft dat uitgangspunt niet gekozen om zich over commercile televisie vrolijk te maken, maar om te kunnen chargeren. Smeets: 'Ik heb zo ons eigen fragiele bestaan neer willen zetten.'
Die breekbaarheid illustreert hij aan de hand van de dagelijkse werkpraktijk. 'Drie weken geleden brachten we minutenlang een verslag van de wielerwedstrijd Classique des Alpes. Niemand is daarin genteresseerd. In de krant zie je een piepklein stukje. Wij zenden dat alleen maar uit, omdat het in een package-deal zit, die we met de organisatoren van de Tour hebben gesloten. Wellicht doen we zo'n uitzending om die mensen gunstig te stemmen voor volgende contractbesprekingen.'
Het zakelijke belang dat de NOS-directie aan sport toekent, wint het zo van de journalistieke afwegingen van Studio Sport. Dat zakelijke belang kan alleen maar onderschat worden, want de commercile zenders kunnen vrijwel alleen met sportkijkcijfers worden verslagen. 'Wat is de NOS zonder sport? Niks. Het Journaal, maar verder? Sport is kurk waarop de NOS drijft.'
Hardop vraagt Smeets zich af hoever de bemoeienis van de NOS-directie met Studio Sport gaat. Neem het tennistoernooi in Rosmalen, waarvan Heineken de sponsor was. De mate van aandacht 'wordt bepaald op een hoogte waarop wij als redactie niet weten wat er gebeurt. Jansma en de NOS-directie zullen dat bekokstoofd hebben. Dan vraag je je af: is er soms een contract met de organisatie, of met de sponsor waardoor we zoveel uur moeten maken? Ik zou best willen weten of Heineken heeft meebetaald aan de uitzendingen.'
De tendens is tegenwoordig om 'het totaalproduct een zo groot mogelijke aaibaarheidsfactor te geven', constateert Smeets. 'Toen ik als 26-jarige bij Studio Sport kwam, was het eenvoudig. De primaire boodschap was toen, wat het nu nog hoort te zijn: laat zien wat er gebeurt. Punt. Reitsma ging in zijn eentje naar een Europa-Cupwedstrijd met iemand die de verbindingen met Hilversum controleerde.
'Nu kiezen tv-organisaties ervoor zo'n wedstrijd aan te kleden, filmpjes vooraf te maken, de stad te laten zien en tot mijn afgrijzen een leger analisten als Kraay, Cruijff en Kieft, in te huren. Ik zie ook wel dat het bon ton is om dat te doen, ook buitenlandse zenders doen het, maar die analisten zeggen niet meer dan wat de kijker al heeft gezien en wat een commentator als Reitsma al heeft opgemerkt.'
De NOS ziet zich tot 'meer knievallen dan ooit' gedwongen, nu de concurrentie op de uitzendrechten loert. Het grote gevaar is dat de sportjournalist zich ertoe leent om iets mee te helpen opblazen. Nog een voorbeeld: de jaarlijkse dernykoers door Amsterdam, waar De Telegraaf veel aandacht aan pleegt te besteden. 'Dat is een vrij onbelangrijke wedstrijd, nauwelijks c-garnituur. De Telegraaf heeft zich daar op de een of andere manier aan verbonden en pompt die wedstrijd weken van tevoren op. Iedere contractondertekening van weer een renner die meedoet, gaat met een foto, knal de krant in. 'Als NOS hebben wij die dernykoers vorig jaar ook groot aangepakt, waardoor de kijker het idee kreeg dat het cht wat was. Een prachtig voorbeeld van hoe twee media, de krant en de televisie, samen met een organisator bezig zijn om van een drol een taartje te maken.'
Smeets ergert zich eveneens aan de commercie bij de Tour-de-France-uitzendingen, die hij vanaf volgende week weer drie weken lang gaat presenteren. 'Aan het slot van een etappe wil ik alleen kijken naar het hijgende hoofd van Riis, wanneer het slijm van zijn bek afspringt. Dat is mooi om te zien. Maar de organisatie van de Tour de France gaat er dan al direct toe over om de stad te laten zien, u aangeboden door de plaatselijke VVV. Dan wordt het ranzig.'
De sportjournalistiek op televisie is in de ogen van Smeets nog niet verloren zo lang een kritische houding is toegestaan. 'Wij hebben tenminste nog het recht te zeggen dat er slecht gespeeld is, dat de scheidsrechter niet deugt of dat de organisatie van een evenement belazerd werk aflevert. Dat recht hebben we niet alleen, dat eisen we ook. Prachtig chagrijnig, zwartgallig over voetbal verslag doen. Kritisch commentaar is ons laatste bastion en die norm ligt verankerd in de generatie die er nu zit: Reitsma, Ten Napel, Poelmann, Snoeks, Stekelenburg, Vriend, Smeets.'
Die generatie van vijftigers heeft de touwtjes nog altijd in handen, constateert Smeets. Over de opvolging is hij niet vrolijk gestemd. 'Er komt helemaal niets door. Er is geen talent dat er zelfs maar aan kan tippen.'
Of die volgende generatie sportjournalisten zich nog berhaupt wil verweren tegen de commercie, vraagt Smeets zich af. De opmars daarvan bleek afgelopen donderdag weer, toen de NOS-directie aankondigde welk bedrijf Studio Sport komend seizoen gaat billboarden. De volgende stap, vreest Smeets, is dat er 'zaalsportclubjes vijfduizend gulden per wedstrijd gaan betalen om op televisie te mogen komen', zoals bij Sport 7 gebeurde. 'Dat is bij ons nog niet zo, maar ik denk dat wij langzaam die kant opgaan.'
De sport wordt op die manier in bezit genomen door lieden die er in de ogen van Smeets niets te zoeken hebben. Zijn eigen NOS-directeur, Bauke Geersing, is er een van. 'Hij is een paar keer in de Tour de France geweest en heeft op ons een verpletterende indruk gemaakt. Hij klopte daar niet. Vond alles prachtig, terwijl het voor ons gewoon werk was. Drie zomers lang heeft hij ons enorm verbaasd: hoe kan een man die zo werkt aan zijn carrire zo'n naviteit aan de dag leggen? Er werd ontzettend om hem gelachen.
'Aan de andere kant: ik maak bij grote sportevenementen voortdurend dit soort mensen mee. Zo'n sporttoernooi in al zijn grootsheid wordt nu het toneel waarop zij contacten met elkaar leggen, waarschijnlijk ook wel zaken doen. Dat is erger dan irritant. Rot op, denk ik dan, het interesseert jullie helemaal niet. Maar bij het ABN-Amrotennistoernooi zit op de eerste rij ook het kabinet. Dan denk ik: sport is inmiddels toch iets anders geworden dan het ooit was.'
Fokke Obbema

Foto
	Mart Smeets: 'Sport is inmiddels toch iets anders geworden dan het ooit was.' FOTO NORBERT VOSKENS


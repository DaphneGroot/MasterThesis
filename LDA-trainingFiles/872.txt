	PERSOONLIJK
	De Britse schrijfster BERYL BAINBRIDGE krijgt de Whitbread-prijs voor haar roman Every Man for Himself, over de ondergang van het schip de Titanic in 1912. De prijs, waaraan een bedrag van 21 duizend pond (ongeveer 62 duizend gulden) is verbonden, is na de Booker Prize de belangrijkste Britse literatuurprijs.
In haar boek vertelt de 62-jarige Bainbridge over de ondergang van de Titanic vanuit het gezichtspunt van de neef van de reder. De jury spreekt van een onvergetelijke roman. Zelden werden de wisselvalligheden en gevaren van het leven volgens haar zo boeiend verteld.
Bainbridge won in 1977 ook al de Whitbread-prijs. Zij liet nu onder anderen de winnaar van de Booker Prize, Graham Swift, achter zich. De Ier SEAMUS HEANEY, die in 1995 de Nobelprijs voor literatuur won, kreeg voor zijn dichtbundel The Spirit Level de Whitbread-poÃ«zieprijs. De bundel is de eerste van Heaney in vijf jaar.


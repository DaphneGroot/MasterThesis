	PERSOONLIJK
	De Franse rockzanger JOHNNY HALLIDAY (53) wordt ridder in het Legioen van Eer, een Franse onderscheiding voor bijzondere verdiensten, die in 1802 door Napoleon werd opgericht. Ook onder anderen jazzviolist STEPHANE GRAPPELLI (88), modeontwerper PIERRE CARDIN (74) en zanger SACHA DISTEL (63) zijn in het legioen, dat vijf rangen kent, opgenomen. Een speciale editie van het Franse staatsblad heeft dit op nieuwjaarsdag bekend gemaakt.


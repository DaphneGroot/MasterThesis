	Ouderen in Amsterdam krijgen duizend liften
	ANP
AMSTERDAM
Amsterdam maakt zeker duizend woningen beter bereikbaar voor ouderen door het aanbrengen van liften. Het gaat om 113 liften in bestaande gebouwen. Ze kosten elf miljoen gulden. Daarvan betaalt de gemeente 6,5 miljoen gulden en het rijk 4,5 miljoen.
Veel woningen in de hoofdstad zijn voor ouderen en gehandicapten ongeschikt, omdat ze alleen per trap te bereiken zijn. Het beleid is dat ouderen zoveel mogelijk in de hun vertrouwde omgeving moeten kunnen blijven wonen.


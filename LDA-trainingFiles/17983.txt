 VERKOOP AUTO'S IN 1996 TOEGENOMEN. 
 AMSTERDAM, 8 jan (Reuter) - De verkoop van nieuwe auto's is vorig jaar met zes procent toegenomen tot zo'n 473.500 eenheden, aldus de Vereniging RAI. 
 De verkoop van vracht-en trekauto's (vanaf 3,5 ton) steeg in 1996 met 17 procent tot een record van 16.116 voertuigen. 
 Volgens RAI neemt Nederland daarmee in Europa een uitzonderingspositie in omdat de bedrijfswagenmarkt binnen de Europese Unie al over het hoogtepunt heen is. 
 De bestelautomarkt groeide met 32 procent tot 67.935 stuks. 
 RAI rekent voor dit jaar op iets lagere verkopen van nieuwe personenauto's (465.000-470.000) vergeleken met 1996. 
 - Redactie Amsterdam +020 - 504 5000. 
 (c) Reuters Limited 1997. 

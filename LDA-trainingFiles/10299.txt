Toko (winkel).
Een toko ("toko" is Maleis voor "winkel") is een oosterse winkel, vergelijkbaar met een supermarkt, waarvan de eigenaars in Nederland meestal Vietnamees, Indonesisch, Indiase, Chinees of Surinaams zijn. In de toko zijn vaak kant-en-klare oosterse gerechten zoals bami en nasi goreng te verkrijgen, maar vooral ook een grote diversiteit aan levensmiddelen, ingrediënten en snoep uit Oost- en Zuidoost-Azië. Naast levensmiddelen verkopen toko's vaak ook andere aziatische producten zoals wokken, sarongs, rijstkokers en diverse artikelen voor de Chinese godsdienst zoals Chinese godenbeelden en wierook.
Bij de marine wordt het kleine winkeltje aan boord van de schepen of op de kazerne ook wel Toko genoemd.
In de omgangstaal wordt de term toko ook gebruikt voor andere winkels en meer in het algemeen voor bedrijven, organisaties ("hoelang werk jij al bij deze toko?") en clubs.

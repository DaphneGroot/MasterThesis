	BABY
	Een slepende burenruzie in Hallum heeft ertoe geleid dat een baby van vijf maanden aan één oog blind is geraakt. De twee gezinnen leefden al ruim een jaar in onmin. De ruzie liep zo hoog op, dat een 25-jarige man een fietsje door de voorruit van zijn overburen gooide. Achter de ruit lag de baby in een box. Het kind kreeg glas in het gezicht en in een oog. De baby is geopereerd, maar het is uiterst twijfelachtig of het kind met het gewonde oog ooit nog wat kan zien.


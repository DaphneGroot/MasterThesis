Bergen (Limburg, gemeente).
Bergen () (Noord-Limburgs: "Baerge") is een gemeente in de Nederlandse provincie Limburg. De gemeente telt inwoners (, bron: CBS) en heeft een oppervlakte van zo'n 110 km² (waarvan slechts enige km² water).
College van Burgemeester en Wethouders.
Voor de periode 2014-2018 is er een college van B&W op basis van een coalitie (8 van de 15 zetels) van CDA, PK. De burgemeester is afkomstig uit het CDA alsmede een van de wethouders. De andere wethouder komt uit de fractie van de PK.
Gemeenteraad.
Het college bestaat uit CDA en PK. Zij leveren beide 1 wethouder.
Lokale omroep.
Bergen heeft ook een eigen lokale omroep. De media-activiteiten van de omroep vallen onder de zendmachtiging van de BAVLOS (Bergense en Arcen en Veldense Lokale Omroep Stichting). Maasland Radio is de naam van het radiostation. Maasland Radio is te ontvangen op 89,6 MHz vanuit Nieuw Bergen; op 92,9 MHz in Wellerlooi; de meest zuidelijke zender staat aan de A67 bij Velden en zendt uit via 106,0 MHz. Maasland Radio is ook te ontvangen via de kabel op 87,5 MHz.
BAVLOS brengt ook een wekelijkse televisiereportage onder de naam Maasduinen TV. Het TV-programma wordt uitgezonden op woensdag-, zaterdag- en zondagavond vanaf 19:30 uur. Buiten deze tijden is de kabelkrant te zien met de naam Maaskrant Tekst TV. De kabelfrequentie is: 480,00 MHz / TV kanaal 22+.

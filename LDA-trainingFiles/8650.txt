Cellulose.
Cellulose is een polysacharide die door nagenoeg alle planten wordt gemaakt (vooral bomen). De stof zit in veel natuurlijke vezels. Hout bestaat voor een groot deel uit cellulose, maar bevat ook andere stoffen als lignine en hemicellulose. Katoen en watten zijn nagenoeg zuivere cellulose. Cellulose is ook een van de stoffen die zich bevindt in de celwand van planten.
Cellulose is slechts een van de polymeren die kunnen worden gemaakt van glucose; andere zijn bijvoorbeeld zetmeel en glycogeen.
Cellulose is het meest voorkomende natuurlijke polymeer ter wereld.
In tegenstelling tot andere polymere vormen van glucose, zoals zetmeel en glycogeen, is cellulose slecht afbreekbaar. Mensen kunnen het bijvoorbeeld in het geheel niet verteren doordat ze het enzym cellulase missen. Herkauwers maken gebruik van micro-organismen in de maag (pens) of dikke darm om cellulose te verteren. Deze symbiotische bacteriÃ«n beschikken daarvoor wel over over de vereiste enzymen. In gematigde streken wordt hout meestal door kevers en micro-organismen zoals schimmels afgebroken; in tropische gebieden vervullen termieten hierin een belangrijke rol. Ook bij termieten zijn het symbiotische micro-organismen die de cellulose afbreken.
Cellulose is bijna niet oplosbaar in klassieke oplosmiddelen. Daarom worden ionische vloeistoffen vaak als solventen gebruikt.
Toepassingen.
Het wordt onder andere gebruikt voor de fabricage van papier, textiel, watten, viscose, en celluloid.

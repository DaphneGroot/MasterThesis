 GOUDSMIT RONDT VERKOOP SOCIETY SHOP AF. 
 ZEIST, 5 nov (Reuter) - Goudsmit NV heeft meegedeeld dat zij zij overeenstemming heeft bereikt over verkoop van The Society Shop aan het management van deze modewinkelketen. 
 De keten, waarvan de verkoop al eerder door Goudsmit was aangekondigd, wordt afgestoten tegen een niet nader bekend gemaakt in contanten. 
 "Ondanks eerdere verwachtingen heeft de verkoop van The Society Shop geleid tot een klein boekverlies van 0,6 miljoen gulden, hetgeen in het resultaat over het derde kwartaal is verwerkt," aldus Goudsmit. 
 In juli kondigde Goudsmit aan dat zij technische uitzendgroep Edes/Seagull had overgenomen en dat The Society Shop zou worden verkocht. 
 Nu overeenstemming is bereikt over die verkoop van deze dochter, waarvan de overdracht begin 1997 wordt verwacht, heeft Goudsmit zich teruggetrokken uit de detailhandel. 
 In de nieuwe opzet bestaat Goudsmit uit de project-en uitzendbureaus Polec, Techno Time, Edes/Seagull en Kontek en verder uit de opleidingendochter Lucac College. Hiermee is zij qua grootte het derde Nederlandse bedrijf op het gebied van flex-arbeid, aldus Goudsmit eerder dit jaar. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

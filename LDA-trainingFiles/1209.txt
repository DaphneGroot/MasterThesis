	Mai Mai keren zich tegen partners in verzet Za誰re
	Reuter, AP
BUTEMBO
Strijders van de Mai Mai, dorpsmilities in Oost-Za誰re, hebben in de plaats Butembo gevochten met hun partners, de Za誰rese rebellen van Laurent Kabila. Het Rode Kruis in Butembo, 180 kilometer ten noorden van Goma, heeft vijf lijken van Mai Mai strijders geborgen. Volgens ooggetuigen kwamen er bij de gevechten ook zes burgers om.
Het is het eerste teken van hernieuwde vijandschap tussen de Mai Mai, strijders die geloven dat magie hen tegen kogels kan beschermen, en Kabila's alliantie. De Mai Mai sloten zich bij de opstand aan toen de rebellen het grootste deel van Oost-Za誰re veroverden op het regeringsleger. Woensdag kwamen in Butembo al 22 mensen bij gevechten om, van wie vijftien burgers. Ook in Bunia, dat de rebellen vorige week innamen, worden gevechten gemeld.


	Toch onderzoek rol Steffi Graf in fraudezaak
	DPA
HAMBURG
De openbare aanklagers van het gerechtshof in Mannheim willen verder onderzoek naar de rol van Steffi Graf in de fraudezaak van haar vader Peter Graf. Graf sr werd afgelopen vrijdag wegens belastingontduiking veroordeeld tot een gevangenisstraf van bijna vier jaar. Dit heeft de officier van justitie, Hubert Jobski, gezegd in een gesprek met de krant Bild am Sonntag.
Volgens de rechters is op geen enkele wijze gebleken dat de nummer één van de wereld op de hoogte was van de malversaties van haar vader. Volgens Jobski gingen de rechters met deze bewering te ver. 'Wij bepalen wie wel of niet wordt aangeklaagd. Niet de rechters.'
Jobski zei op korte termijn kenbaar te willen maken of de speelster volgens hem al dan wordt verdacht een rol in de spraakmakende affaire te hebben gehad.
De aanklagers gaan in elk geval in beroep tegen de uitspraak van vrijdag, evenals de verdediging trouwens. Ze hadden een gevangenisstraf van zes jaar geëist voor Graf senior.


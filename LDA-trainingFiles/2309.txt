	Stukkie van niks, en toch 'n hele afstand
	Dit weekeinde, tijdens de NK atletiek in Emmeloord, hoopt Laurens Looije zijn nationale titel polsstokhoog te prolongeren. Na zijn wereldtitel bij de junioren in 1992 werd hem een grote toekomst voorspeld, maar dat is er nog niet van gekomen. De internationale aansluiting bleef uit. Nationaal staat de atleet al jaren aan de top, al moest hij enkele weken geleden zijn record even afstaan aan Rens Blom. Hij heeft zijn record (5.65 meter) terug en zijn ticket voor de WK in Athene op zak.
@@0IER@@0oFBOFo*O P DE ATLETIEKBAAN in Zoetermeer marcheert de lokale fanfare. De muzikanten draaien hun rondjes in hun dagelijkse kloffie: ze moeten wennen aan het tartan van Kerkrade, waar ze later dit jaar aan een muzikaal concours meedoen. De atleten van Ilion draven met de muziek mee, bij de ingang van de baan ontspant Laurens Looije zich.
Looije heeft zojuist een lichte training achter de rug. Een beetje uitlopen, wat rekken en strekken, kortom wat uitblussen. Op andere dagen is het programma intensiever, dat maakt de agenda van de 24-jarige atleet boordevol. Want buiten de nationale en internationale wedstrijden moet de student commercile economie nog een stageverslag schrijven.
De paardenstaart is afgeknipt, het ringetje in het oor is gebleven. Nieuw zijn de speciale polsstokhoogschoentjes die hij sinds een paar weken bezit, en waarmee het sprinten naar de lat beter gaat. 'Ze geven de voet meer stevigheid en veerkracht, maar er mogen geen wonderen worden verwacht.'
Op de nieuwe schoentjes liep Looije naar een Nederlands record (5.65), onlangs tijdens de wedstrijden om de Gouden Spike in Leiden. De pers sprak meteen van 'wondersloffen', 'wonderschoenen' of liet Looije zelfs 'vliegen'. De atleet zelf glimlacht: 'Het z¡jn lekkere schoenen, maar die vijf meter vijfenzestig zat er toch wel aan te komen, wondersloffen of niet.'
Polsstokspikes zijn er al langer, alleen in Nederland waren ze niet te krijgen. Looije: 'Er was hier geen markt voor. Want wie springt in Nederland nu met een polsstok?'
Het zweven over een lat blijkt in Nederland overigens weer in populariteit toe te nemen, vertelt Jaap van der Plaat, sinds jaar en dag coach van Looije. Van der Plaat traint bij Ilion vijf groepjes springers, van junioren tot toppers. 'Door de uitstraling van Laurens is het polsstokhoog hier nu redelijk populair.'
Van der Plaat 'ontdekte' junior Looije in 1988, bij een indoor-wedstrijd in Zwolle. 'Hij kreeg een stok in handen en zijn aanloop was meteen al heel krachtig, alleen de sprong was waardeloos. Maar dat was niet belangrijk, want die kun je leren.'
Dat Looije leergierig was, bleek in de daaropvolgende jaren. Ruim vier jaar later sprong Looije, 19 jaar oud, in Zuid-Korea naar het goud tijdens de WK voor junioren, waar hij - met 5.45 meter - liefst vijftien centimeter hoger sprong dan zijn persoonlijk record.
Een historische prestatie bovendien, nooit eerder wist een Nederlandse junior namelijk een wereldtitel te veroveren. Looije, die even lang is als wereldrecordhouder Sergej Boebka, werd een grootse toekomst voorspeld.
Dat viel tegen. In Seoul sprong Looije hoger dan Okkert Brits, de Zuid-Afrikaan die inmiddels wl regelmatig over de 5.90 wipt. Looije zit daar met zijn verse Nederlandse record nog 25 centimeter onder. Het lijkt een stukkie van niks, maar in de wereld van het polshoog is het een hele afstand.
Ooit, riep Looije, toen hij in de pers nog als een 'bluffertje', 'showbinkie' en 'lefgozertje' werd afgeschilderd, 'spring ik zes meter'. Het gozertje van weleer is rustiger geworden, de wilde haren zijn verdwenen. 'Ok, die zes meter is er nog steeds niet, maar ik ben nog jong. Veel springers zijn pas tegen hun dertigste in de kracht van hun leven. Bij de Spelen van 2000, en die van 2004, d n moet ik er eigenlijk pas staan.'

@@0IER@@0oFBOFo*S INDS zijn gouden sprong in Seoul is Looije trouwens niet blijven stilstaan, zegt Van der Plaat. 'Kijk maar naar zijn gemiddelden, in 1992 sprong hij gemiddeld over 5.02, later werd het 5.20 en in 1996 was het al 5.40.'
Dat de leeftijdgenoten en concurrenten van Seoul nu naar de zes meter reiken, dat heeft ook andere oorzaken, zegt Van der Plaat. 'Russen turnen op hun achtste en krijgen op hun tiende al een stok in handen geduwd. En de Zuid-Afrikanen, Okkert Brits en Riaan Botha, wonen in een heerlijk klimaat. Ze kunnen 365 dagen buiten trainen. Wij moeten 's winters altijd weer naar binnen. Dat is toch een handicap.'
Looije: 'Botha sprong onlangs in Gent voor het eerst van zijn leven indoor. Die jongen is altijd buiten.' En over Okkert Brits, die hij in Seoul nog achter zich liet: 'Ik heb driemaal tegen hem gesprongen, en driemaal reikte ¡k hoger, tot bij de Spelen van vorig jaar.'
De Zuid-Afrikanen groeiden soepel uit van junior tot senior, bij Looije voltrok het proces zich schoksgewijs. Misschien was de druk - die hij zelf op de schouders had gelegd met zijn formidabele sprong in Zuid-Korea - een aantal jaren te groot, misschien ook waren er mede daardoor mentale problemen.
De messen werden geslepen. Looije voldeed niet aan de verwachtingen, dus kwam er kritiek. In de pers, maar ook uit van trainer Henk Kraaijenhof, die de 'Laurens Looijes' van deze tijd rangschikte onder de noemer van 'atleten die n keer iets presteren en daar de rest van hun carrire op blijven teren'. 'Kippen zonder kop die limieten najagen', noemde hij deze atleten vorig jaar in Het Parool. 'Backyard champions', schamperde de coach.
Pas toen Looije in eigen land concurrentie kreeg van Chris Tamminga kwam de hemel voor de atleet weer dichterbij. Het waren mooie duels. Het tweetal sprong hoger en hoger, Looije reikte tot een nieuw nationaal record (5.60) tijdens de NK van 1996. Die hoogte bracht hem vervolgens naar Atlanta, waar hij Boebka en Brits zag afgaan en waar de Fransman Galfione het goud veroverde. Zelf sprong Looije naar de 23ste plaats.
'Toch was ik tevreden. Natuurlijk had ik boven mezelf moeten uitstijgen, maar dat lukte niet. Maar ik heb daar vijftien man achter me gehouden.' Internationale ervaring opdoen, d t was ook belangrijk. Springen terwijl Michael Johnson voor een uitzinnige massa van tachtigduizend man liep. Leren rekenen waar je met je passen moet uitkomen, ook zo iets. Normaal kun je een plakbandje als geheugensteuntje neerleggen, bij de Spelen mocht dat niet.'
@@0IER@@0oFBOFo*N A ATLANTA stokte de sportieve carrire niet. Was er vorig jaar Chris Tamminga die Looije van het broodnodige weerwerk voorzag, dit jaar was daar plotseling Rens Blom. De Limburgse student sprong in het Belgische Oordeghem een paar weken geleden zomaar naar 5.62, liefst zeventien centimeter hoger dan zijn persoonlijk record.
Looije was met n centimeter (5.61 om 5.62) zijn nationale record kwijt. De atleet was dat weekeinde actief in Dublin, waar hij met de Nederlandse equipe streed in de Europa Cup. Toen hij van de geslaagde poging van Blom hoorde, liet hij de Ierse lat terstond op hoogte leggen. Maar het regende zo hard en de wind was zo fel dat de lat door juryleden op zijn plaats moest worden gehouden. Het werd 'slechts' 5.55.
De revanche kwam een week later. In een directe confrontatie met Blom tijdens de Gouden Spike-wedstrijden in Leiden, pakte Looije 'zijn' record terug. Hij sprong naar een nieuwe Nederlandse hoogte van 5.65 en liet de lat vervolgens nog even op 5.71 leggen. Maar dat bleek teveel van het goede.
Zijn prestatie was meteen goed voor een ticket naar de WK in Athene, van 1 tot en met 10 augustus. Rens Blom is nog niet zeker van een reis naar de Griekse hoofdstad. Looije: 'Maar ik hoop dat hij de limiet springt. Als je met z'n tween gaat, dan kun je elkaar helpen, controleren, aanwijzingen geven. Je hebt anders snel de neiging om heel hard van start te gaan.'
Springen met een polsstok tijdens een groot toernooi, het is vaak wachten, wachten en nog eens wachten. 'Ik loop dan wat heen en weer, probeer warm te blijven, al zal dat straks in Athene geen probleem zijn. Van het springen van anderen steek je niet zoveel meer op, je zit er teveel achter. Je legt eens een nieuwe tape om je stokken, je eet een appeltje.'
De sfeer onderling met de andere springers is goed, zegt Looije, die in het verleden al eens op uitnodiging op stage is geweest in Donetzk, de thuishaven van het fenomeen Boebka ('veel geleerd, veel gezien').
De wereldrecordhoogte van Boebka (6.14) ligt vooralsnog niet binnen het bereik van Looije. De sprongkracht is er, de snelheid ook, zo bleek onlangs uit een door NOCNSF gefinancierd onderzoek. De laatste meters voor de sprong loopt Looije 9.35 meter per seconde. De finalisten in Barcelona en Atlanta haalden waarden tussen de 9.25 tot 9.50 meter.
Tsaar Boebka, die meer dan dertig maal het wereldrecord brak, komt overigens tot een uitzonderlijke 9.65. Looije: 'Snelheid is belangrijk, maar de meeste winst zit 'm in steeds stuggere stokken, die je dan ook nog hoger moet durven vastpakken bij de afsprong. Dan katapulteer je jezelf, als je tenminste nog kracht genoeg hebt, naar een grotere hoogte. Boebka pakt op 5.10 meter, ik op vijf meter.'
Die tien centimeter lijkt niks, maar het kan het verschil zijn tussen goed neerkomen op de mat en een zeer ongelukkige val n  st dat zachte kussen. 'Je moet veel lef hebben. Het lijken details, maar het vergt jaren oefening. Een polsstokspringer moet dus bovenal heel veel geduld hebben.'


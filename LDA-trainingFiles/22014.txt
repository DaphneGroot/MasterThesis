Ellen (voornaam).
Ellen is een meisjesnaam. De naam kan zijn afgeleid van Helen/Helena of van Eleonora.
Helena is een Griekse naam met de betekenis "fakkel" en dus "de stralende, de schitterende". De naam komt uit de Griekse mythologie. Helena was de vrouw van koning Menelaos van Sparta. Zij was bijzonder mooi. Toen ze ontvoerd werd door Paris, leidde dit tot de Trojaanse Oorlog.
De naam Eleonora kan mogelijk afstammen van het Arabische "Ellinor" ("God is mijn licht") of van het Griekse "Eleos" ("medelijden").
Andere vergelijkbare namen zijn Élaine, Elena, Ella, Heleen, Helen, Helena, Hélène, Helene, Ilona en Jelena.

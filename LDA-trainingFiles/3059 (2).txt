Prijs van de Jonge Jury.
De Prijs van de Jonge Jury is een literatuurprijs die sinds 1998 jaarlijks wordt toegekend aan het beste in het Nederlands verschenen jeugdboek in de leeftijdscategorie 12 tot en met 16 jaar.
Anders dan bij bijvoorbeeld de Gouden Griffel en aanverwante prijzen voor kinderliteratuur, wordt de Prijs van de Jonge Jury niet door een vakjury toegekend. Alle kinderen tussen twaalf en zestien jaar mogen hun stem uitbrengen. Voor de prijs komt zowel oorspronkelijk Nederlandstalig als in het Nederlands vertaald werk in aanmerking.
Tot en met 1997 werd de prijs toegekend onder de naam Prijs van de Nederlandse Kinderjury (13-16 jaar).

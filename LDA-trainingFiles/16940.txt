Verwantschapssysteem.
Een verwantschapssysteem is het geheel van regels dat de rechten en plichten van leden van een familie of een clan beschrijft. Meestal is het gebaseerd op biologische afstamming, maar een verwantschapssysteem wordt beschouwd als een culturele verworvenheid.
Binnen deze systemen zijn allerlei variaties mogelijk. Zo worden in het "Hawa√Øaanse verwantschapssysteem" alle broers van de ouder eveneens 'vader' genoemd, en alle zussen van de ouders 'moeder', en wordt in sommige matrilineaire culturen een kind opgevoed door (in het gezin van) de moeders broer - in plaats van door de moeder en de vader, zoals in westerse culturen gebruikelijk is.
Cultureel antropologen hebben talloze verwantschapssystemen beschreven. Zij gebruiken hierbij de term "kinship", om aan te geven dat het hen primair om de culturele band gaat en niet direct om de biologische verwantschap.

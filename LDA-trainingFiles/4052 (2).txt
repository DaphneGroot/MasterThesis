BEL 20.
De BEL 20 is de leidende index voor Euronext Brussel.
Samenstelling.
De aandelenindex bestaat uit maximaal 20 aandelen die gekozen worden door de marktautoriteiten van Euronext, op basis van een aantal criteria. Eerst en vooral dienen ze een voldoende hoge totale marktkapitalisatie te bezitten. Daarna worden de aandelen gerangschikt volgens hun vrije marktkapitalisatie. Bij de weging wordt een bedrijf afgekapt op een maximale bijdrage van 12% aan de BEL 20, dit is op dit moment het geval bij Engie, KBC en AB Inbev. Vervolgens worden naast de marktkapitalisatie ook nog andere criteria zoals de liquiditeit en de verhandelbaarheid in aanmerking genomen.
De BEL 20 is van start gegaan op 18 maart 1991, maar de berekening van de index vindt plaats sinds 30 december 1990.
De index wordt jaarlijks in maart aangepast, en er dient steeds een reservelijst (van 2 bedrijven) voorradig te zijn, om op elk moment een aandeel - dat bijvoorbeeld door een overname van de beurs verdwijnt - te kunnen vervangen. Verder kan de index op kwartaalbasis worden gewijzigd. De veranderingen gaan altijd in op de derde vrijdag van maart, juni, september en december.
Bedrijven in index.
De index telt veel bedrijven uit de sector van de financiële diensten en holdings: de grootbanken KBC en verzekeraar Ageas, de holdings GBL en Ackermans & van Haaren en elektricteitsnetbeheerder Elia. bpost verving in maart 2014 het biotechbedrijf ThromboGenics dat slechts een jaar in de BEL 20 stond. De vertegenwoordigers van de industriële sector zijn nutsgroep Engie, brouwerijgroep AB Inbev, chemiebedrijf Solvay en materiaalbedrijf Umicore. Nyrstar viel in 2013 weg uit de BEL 20.
Na de herweging van maart 2017 hebben volgende bedrijven een plaats in de BEL 20 index.
Vanaf 20 maart 2017 moesten Ahold Delhaize en Elia plaats ruimen voor Aperam en Sofina.

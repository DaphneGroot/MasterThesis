	'Op de universiteit wordt veel te veel geklaagd'
	'WAAROM knipperen mensen dertien keer per minuut, terwijl drie keer voldoende is om de ogen schoon te houden? Ik vind dat een fascinerende vraag, hoewel ontbloot van elke maatschappelijke relevantie. Voor mij is dat ook wetenschap: de taxonomie van een exotisch boompje, of een verdwijnend dialect in Heerlen', zegt Harald Merckelbach (37), hoogleraar psychologie aan de Universiteit van Maastricht.
Ooit was hij een van die zeldzame eerstejaarsstudenten die zeker weten dat ze onderzoeker willen worden. 'Mijn ideale leven was dat van een geleerde: boeken lezen, artikelen schrijven', zegt hij.
Inmiddels is hij de meest productieve psycholoog van Nederland. 'Dit jaar heb ik drie hoofdstukken voor een boek geschreven, drie artikelen, drie of vier boekbesprekingen. Ik ben in de weer geweest met het vertalen van een boek in het Duits en ik ben co-auteur van een stuk of tien artikelen.
'Die kwantiteit zegt mij overigens niets. Je hebt ook mensen die een keer per jaar een prachtig overzichtsartikel schrijven. Ik vind het gewoon leuk om te schrijven. Elke avond na het nieuws ga ik aan de slag. Dat zijn mijn finest hours. Ook in het weekend werk ik meestal. Ik schrijf in de woonkamer, zodat ik mezelf niet isoleer van het gezinsleven. Maar ik heb de neiging om door te schieten. Af en toe moet mijn vrouw zeggen: nu is het wel genoeg geweest.
'Het streelt mijn ijdelheid wel, als ik bovenaan zo'n lijst sta. Maar ik heb nooit gemerkt dat ik er gezag aan ontleen. Gezag krijg je alleen als je tot de absolute top behoort, als je baanbrekend onderzoek hebt gedaan. Ik heb alleen wat bouwsteentjes bijgedragen, of onderuit gehaald.'
Merckelbach is een pleitbezorger van de 'harde' psychologie. De zielkunde verschilt in feite weinig van de bta-wetenschappen, vindt hij. Het menselijk gedrag kan volgens de regels van natuurwetenschappelijk onderzoek onderzocht en getoetst worden. Daaruit blijkt bijvoorbeeld dat gedragstherapie werkt, terwijl het effect van allerlei Freudiaanse, psycho-analytische therapien nooit is aangetoond.
Merckelbachs wetenschappelijke leven is voor een belangrijk deel gewijd aan het bestrijden van 'onwetenschappelijke' ideen. Vorig jaar publiceerde hij met de Maastrichtse rechtspsycholoog Crombag een boek over 'hervonden herinneringen'.
In therapie zouden bij clinten verdrongen herinneringen over seksueel misbruik naar boven komen. Volgens Crombag en Merckelbach is het Freudiaanse mechanisme van verdringing echter nooit wetenschappelijk bevestigd. Uit elk onderzoek blijkt dat nare herinneringen juist beter worden onthouden dan andere.
Aanvankelijk had Merckelbach eerder een filosofische dan een experimentele belangstelling. 'Toen ik aan mijn studie begon, las ik veel filosofen. Maar geleidelijk aan kreeg ik toch het idee dat het een misvatting is om vanuit je leunstoel wetenschap te bedrijven, zonder zelf gegevens te verzamelen. Op een dag sta je op en denk je niet meer eerst aan veelomvattende filosofische vraagstukken, maar aan hele concrete vragen.
'Hoe komt het bijvoorbeeld dat lachen in elke cultuur verbonden is met vrolijkheid, en huilen met treurnis? Waarom is het nergens andersom? Hoe snel ontstaan emotionele reacties? In een paar milliseconden, of duurt het langer?'
Merckelbach werd gegrepen door het experiment. 'Het viel me op dat experimenteel psychologen een eigen visie hadden. Filosofen deden vooral aan exegese. Dan zei iemand: er is een interessante connectie tussen het denken van Levi-Strauss en dat van Nietzsche. Dat is wel aardig, maar het leidt niet tot nieuwe kennis. Psychologen doen steeds weer nieuwe experimenten, waardoor ze nu aanzienlijk meer weten over een onderwerp als conditionering dan hun collega's uit de jaren vijftig.'
Over het onderzoeksklimaat aan de universiteit is Merckelbach positief. 'Er wordt veel te veel geklaagd. Op kosten van de gemeenschap ben je vrij om veel te lezen en boekjes te schrijven. De enigen die reden tot klagen hebben zijn de aio's, die worden afgescheept met een salaris dat nog onder het minimumjeugdloon ligt.
'Het is fijn om aan de universiteit te werken. Misschien is het een voordeel om hier in Maastricht te zitten. In ons onderwijs wordt in kleine groepen gewerkt. Daardoor krijg je veel feedback van studenten. Het lijkt me weinig stimulerend om alleen maar voor collegezalen te staan en voor de zoveelste keer het zelfde verhaal te moeten afdraaien.'
Onbevangen onderzoek is volgens Merckelbach zeer wel mogelijk - los van overheidsbemoeienis, de noodzaak om contractonderzoek binnen te halen, of de volgens sommigen verstikkende deken van de academische kwaliteitsbewaking.
Critici menen dat de bureaucratische beoordeling van onderzoek gedurfde plannen ontmoedigt en het bewandelen van platgetreden paden stimuleert. Huizinga zou tegenwoordig het eerste bureaucratische loket niet meer passeren, schamperde de Leidse politicoloog Bart Tromp ooit. Een onderwerp als Herfsttij der Middeleeuwen zou door hedendaagse kwaliteitscontroleurs als 'te breed' worden gekenschetst. Bovendien zou de studie ongetwijfeld een deugdelijk 'theoretisch framework' missen.
Merckelbach: 'Het is misschien zo dat onderzoek dat al loopt, dat varieert op een thema, wat gemakkelijker wordt goedgekeurd dan iets heel nieuws. Voor mij is het ook makkelijker om geld te krijgen voor een onderzoek in de experimentele psychologie dan voor een psychobiografie van Hitler, ook al ben ik vast van plan die ooit te schrijven.'
Dat Nederlandse wetenschappers vaak terugdeinzen voor het formuleren van een grote, veelomvattende theorie, onderkent de psycholoog. 'Maar dat ligt zeker niet aan het systeem. In de Verenigde Staten moet je ongeveer tien keer zoveel papier inleveren, als je een grant voor onderzoek wilt hebben. Ik vraag me eerder af of er wel zo'n behoefte bestaat aan grote theorien. Onderzoek op een deelgebied kan minstens zo nuttig zijn.'
De klagende hoogleraren die met grote regelmaat de opiniepagina's van de kwaliteitskranten bevolken, hebben een sterke neiging tot overdrijven, meent Merckelbach. 'Ik kan gewoon zeggen: ik heb geen zin meer in fobien, ik ga me bezig houden met autisme of het syndroom van Gilles de la Tourette. Ook als beoordelaar van andermans onderzoek ben ik vaak hele interessante, verbluffend innovatieve projecten tegengekomen.'
De veranderingen binnen zijn vakgebied stemmen Merckelbach tevreden. Psychologie had vroeger een soft imago, het was een vak voor studenten die 'iets met mensen' willen doen. Het wetenschappelijk onderzoek in Nederland heeft echter een sterke experimentele traditie. Tevreden constateert Merckelbach dat de laatste jaren 'korte metten' is gemaakt met de 'zachte' psychologie aan de universiteit.
Buiten de academie floreert het geloof in niet-wetenschappelijke therapien echter als zelden tevoren. Mensen geloven in de heilzame waarde van Bachbloesems, in praten met bomen of in het tantrisch orgasme.
Merckelbach: 'Zulke ideen moet je te vuur en te zwaard bestrijden. Desnoods via de rechter. Aan zulke vormen van bijgeloof zitten gevaarlijke kanten. Als je de vreedzame coxistentie accepteert van allerlei ideen, hoe onwaarschijnlijk ze ook zijn, kan er iemand opstaan die zegt: ''Die holocaust is nooit gebeurd, dat geloof ik gewoon.'' '
Is dat niet erg overdreven? Men kan sceptisch zijn over de gedachte dat geluk binnen handbereik ligt door 'Tsjakka' te roepen, maar wat heeft dat met fascisme te maken?
'Als iemand in het openbaar iets zegt, moet hij zijn beweringen documenteren en staven met deugdelijk onderzoek. Natuurlijk zeg ik niet dat al die mensen in de New Age-hoek fascistisch zijn, hoewel er bijvoorbeeld verbindingen bestaan tussen neo-nazi's en mensen die in UFO's geloven. Maar er kan een klimaat ontstaan, waarin men ongestraft kan zeggen: ''Joden en negers zijn minderwaardige mensen, omdat ik dat gewoon zo voel.'' '
Soms daagt Merckelbach een 'paranormaal begaafde' uit. 'Er was hier in Limburg een mevrouw die beweerde dat ze helderziende was. In Amerika zou ze de uitkomsten van een random-generator, een computer die willekeurig enen en nullen produceert, nauwkeurig voorspeld hebben. Ik heb haar uitgenodigd in mijn laboratorium. Nooit meer iets van gehoord.
'Ik ken geen enkel laboratorium-onderzoek waarin iemand zijn paranormale begaafdheid heeft weten te bewijzen. In de Verenigde Staten hebben onderzoekers wel eens geschaakt met helderzienden, met een groot schot ertussen, zodat de helderziende de zetten van zijn tegenspeler niet kon zien. Dan zei de onderzoeker: ''Ik ga even een kopje koffie voor u halen, denkt u rustig na over uw zet.'' Meestal keek de helderziende dan toch stiekem even over het tussenschot.'
Peter Giesen

Foto
	Harald Merckelbach: 'Niet-wetenschappelijke therapien moet je te vuur en te zwaard bestrijden.' FOTO WIM RUIGROK - DE VOLKSKRANT


 HEIJMANS VERKOOPT DE OUDE IJSSEL. 
 ROSMALEN, 16 okt (Reuter) - Heijmans NV heeft meegedeeld dat zij praat met Stratex BV over de verkoop van dochter De Oude IJssel Betonconstructies BV. 
 "Verwacht wordt dat binnen enkele weken definitieve overeenstemming zal worden bereikt," aldus Heijmans. 
 "De transactie zal geen invloed hebben op het resultaat van Heijmans NV." zo voegt het bouwconcern daar aan toe. 
 De Oude IJssel maakt deel uit van de divisie Heijmans Handel en Industrie en is producent en leverancier van kunststof kozijnen en gevelelementen. De verwachte omzet over 1996 bedraagt circa 15 miljoen gulden. 
 Stratex wil De Oude IJssel ter versterking van de marktpositie samenvoegen met haar dochter Tectomat BV, een fabrikant van grootschalige dakelementen en prefab dakkapellen voor de woningbouw. 
 De SER, vakorganisaties en ondernemingsraden zijn geinformeerd, respectievelijk om advies gevraagd. aldus Heijmans. 
 (c) Reuters Limited 1996. 

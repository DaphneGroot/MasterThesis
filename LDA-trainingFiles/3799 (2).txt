Train (band).
Train is een rockband uit San Francisco, Californië.
In 1997 trad de groep op in het voorprogramma van groepen als Blues Traveler, Barenaked Ladies en Counting Crows. In 1998 verscheen hun naar zichzelf vernoemde debuutalbum, dat poprock bevatte. Van het debuutalbum werden in thuisland Amerika één miljoen exemplaren verkocht.
De doorbraak van de band kwam met het tweede album "Drops of Jupiter" uit 2001. Vooral de gelijknamige single wordt wereldwijd een grote hit. Het leek erop dat de band een eendagsvlieg zou blijven. Na Drops of Jupiter scoorden ze geen hit meer, tot in 2010. Met de single "Hey, Soul Sister" scoorde de band zelfs een nummer 1-hit in Nederland. Sindsdien gaat het weer goed met de band en in 2012 scoren ze met de single "Drive By", de eerste single van het album "California 37", weer een top 10 hit. In 2013 volgden de hits "Bruises" en "Mermaid".

 BURGMAN HEYBROEK RONDT VERKOOP DOCHTER AF. 
 HOUTEN, 23 jan (Reuter) - Burgman Heybroek heeft de eerder deze maand aangekondigde verkoop van Jean Heybroek BV aan de directie van dit dochterbedrijf afgerond, zo blijkt uit een mededeling van Jean Heybroek. 
 Aanleiding voor de management buy-out was Burgman Heybroeks beslissing om zich verder te concentreren op de handelsactiviteiten in de doe-het-zelfmarkt. 
 "Door expansie en verdere investeringen verwacht Burgman Heybroek NV in haar kernactiviteiten verdere omzet-en winstgroei te zullen realiseren," aldus het persbericht. 
 De nu verzelfstandigde Jean Heybroek is importeur van machines voor de groen-, grond-en reinigingsbranche. De resultaten over 1996 geven een sterke groei van omzet en winst te zien, aldus Jean Heybroek die daar geen verdere cijfers bij geeft. - redactie Amsterdam, 020 504 5000, fax 020 504 5040. 
 (c) Reuters Limited 1997. 

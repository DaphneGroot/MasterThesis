PEM FC.
PEM FC of Proton Exchange Membrane Fuel Cell is een brandstofcel die werkt met een polymeerelektroliet, voorzien van katalysatoren. Het ionentransport vindt plaats met behulp van waterstof(H)-ionen, de katalysator voor de ionisatie van het waterstof is platina of platina-ruthenium
De kosten van dit type brandstofcel bestaan merendeels uit de productiekosten van de MEA ofwel (membrane electrode assembly) van het PEM (proton exchange membrane) membraan. Er is een aantal doorbraken geweest, het Nafion®-membraan, ± 400,- euro per m² is inmiddels net als het Toyota PEM en 3M PEM membraan ingehaald door ITM Power waardoor de kosten nu op ± 4 euro per m² liggen (2004). Het nieuwe membraan is gemaakt van koolwaterstof-polymeren en zou een drie keer hogere geleiding hebben. Een van de grotere spelers in de markt zou Solupor® (een hoog poreuze polyethyleen-film) in zijn brandstofcellen toepassen.

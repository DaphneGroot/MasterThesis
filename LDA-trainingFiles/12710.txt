Deutsche Bundesbahn.
De Deutsche Bundesbahn (DB) was van 1949 tot en met 1993 de federale spoorwegmaatschappij van de Duitse Bondsrepubliek.
De Deutsche Bundesbahn is op West-Duits grondgebied de opvolger van de Deutsche Reichsbahn. In de DDR werd de Deutsche Reichsbahn onder dezelfde naam voortgezet. Na de val van de Berlijnse Muur en de hereniging van Duitsland zijn de Oost-Duitse Reichsbahn en de West-Duitse Bundesbahn op 1 januari 1994 gefuseerd tot de Deutsche Bahn AG (DBAG).

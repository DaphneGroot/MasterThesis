James Baldwin.
James Baldwin (Harlem, 2 augustus 1924 â€“ Saint-Paul-de-Vence, 1 december 1987) was een Afro-Amerikaans schrijver en homoseksueel. Hij werd vooral bekend door zijn boek "Go Tell it on the Mountain". De meeste van zijn boeken gaan over raciale, sociale en seksuele problemen in de Verenigde Staten.
Baldwins vader, David Baldwin, was een dominee en voormalig slaaf. James was de oudste van negen kinderen. James Baldwin verliet de Verenigde Staten in 1948 en ging in Parijs wonen waar zijn vriend Richard Wright al eerder naartoe was verhuisd. Zijn boek "Giovanni's Room" speelt zich af in Parijs.
Baldwin noemde Wright "the greatest black writer in the world for me" en noemde zijn collectie essays "Notes of a Native Son", met een duidelijke referentie aan Wrights boek "Native Son".
Baldwin overleed eind 1987 aan maagkanker in Saint-Paul-de-Vence. Hij werd begraven op het Ferncliff Cemetery in Harlem (New York).

 ORDINA GAF 19.337 NIEUWE AANDELEN UIT. 
     AMSTERDAM, 3 feb (Reuter) - Ordina Beheer NV Ordina zei op 
 maandag dat het 19.337 gewone aandelen Ordina Beheer NV van 1 
 gulden nominaal heeft uitgegeven. 
     Deze uitgifte van nieuwe aandelen hield verband met de 
 verwerving door Ordina Beheer in 1996 van een 100 procent belang 
 in Status Networks Holding B.V. 
 Het aandeel Ordina Beheer sloot op maandag op een record van 107,90 gulden, een stijging van 5,90 gulden ten opzichte van vrijdag. Het vorige record stamt van afgelopen vrijdag toen het aandeel op 103,50 gulden sloot. 
 In maart 1996 maakte Ordina al bekend dat het voornemens was om Status Networks over te nemen. 
 Status verwachtte toen een jaaromzet voor 1996 van zo'n acht miljoen gulden, aldus Ordina in een eerder bericht. 
 - Redactie Amsterdam +020 - 504 5000. 
 (c) Reuters Limited 1997. 

Desmond Llewelyn.
Desmond Wilkinson Llewelyn (Newport, Zuid-Wales, 12 september 1914 – Firle, East Sussex, Engeland, 19 december 1999) was een Welsh acteur. Hij is voornamelijk bekend door zijn rol als Q in de James Bond films. Q geeft James alles wat een moderne spion nodig heeft, bijvoorbeeld exploderende pennen, bijzondere horloges, auto's die ook als boot gebruikt kunnen worden etc. John Cleese werd zijn opvolger als "Q" in de volgende Bondfilm. Daarna speelde Ben Whishaw als "Q".
Buiten zijn werk in Bondfilms, verscheen hij ook in films als "Chitty Chitty Bang Bang", "Cleopatra", "Prisoner of Rio" en "Taboo". Verder had hij een vaste rol als de kolonel in de serie "Follyfoot" en maakte vele gastoptredens, waaronder in "The Onedin Line", "Some Mothers Do 'Ave 'Em" en "Dixon of Dock Green".
Llewelyn overleed in 1999 aan de gevolgen van een auto-ongeluk na een signeersessie, drie weken na de Britse première van "The World Is Not Enough".

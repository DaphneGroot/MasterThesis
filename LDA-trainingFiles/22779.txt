Jean-Pierre Raffarin.
Jean-Pierre Raffarin (Poitiers, 3 augustus 1948) was van 6 mei 2002 tot 31 mei 2005 premier van Frankrijk.
Raffarin regeerde in een periode dat elke Franse premier na verloop van tijd afbrandde op zijn beleid of het gebrek aan beleid. De Fransen wilden hervormingen, maar nooit de voorgestelde hervormingen. Tegen wil en dank hadden ze president Jacques Chirac herkozen, en Raffarin werd sceptisch ontvangen.
Toen kwam de lange hittegolf in de zomer van 2003. Door de slechte bejaardenzorg en de onverschilligheid van kinderen en kleinkinderen, stierven enkele duizenden bejaarden ten gevolge van de warmte. Raffarin kwam niet eens terug van vakantie. Toen hij kort daarna met maatregelen kwam om de pensioenen in de toekomst betaalbaar te houden, had hij niet het krediet om ze aangenomen te krijgen.
Na het afkeuren van de Europese Grondwet door het Franse volk in een referendum, werd de onpopulaire Raffarin door president Chirac vervangen door Dominique de Villepin.
Hij is nu ondervoorzitter van de Franse Senaat.

Koedoe.
De grote oren van de koedoe, gezien in NamibiÃ«.
De koedoe ("Tragelaphus") is een geslacht van antilopen dat voorkomt in Afrika. Het is een schroefhoornrund en behoort tot de familie van de holhoornigen (Bovidae).
Kenmerken.
Er bestaan twee soorten koedoes, de grote en de kleine. De kleine koedoe is ongeveer 1 meter hoog en er ontbreken manen. Maar daarvoor in de plaats hebben de kleine koedoes een lichte, bijna witte band. De grote koedoe ("T. strepsiceros") wordt ongeveer 1,5 meter hoog en heeft een grijsbruine vacht. Het zijn echte springers, een sprong van 3 meter hoog is wanneer ze op de vlucht zijn geen probleem.
De koedoestier heeft schroefvormig gedraaide hoorns. Het vrouwtje mist behalve de hoorns ook de opvallende manen van het mannetje. Bij deze grote koedoe worden de horens van het mannetje wel tot 168 centimeter hoog. De horens worden gebruikt in krachtmetingen tussen mannetjes om de dominantie. Verder spelen sommige koedoe's spelletjes met de horens waarbij ze takjes opgooien en proberen die terug te vangen.
Leefwijze.
De koedoe is een planteneter (voornamelijk bladeren en gras).
De vijanden van de koedoe zijn, behalve de mens, leeuwen, luipaarden en hyenahonden.
Verspreiding en leefgebied.
Hij leeft vooral in Centraal en Zuidelijk Afrika in bergachtige gebieden of op vlaktes die met bosjes begroeid zijn. Ze zijn vooral in het heuvelland te vinden, bij voorkeur in de buurt van water, in kleine groepen van ongeveer 10 dieren.

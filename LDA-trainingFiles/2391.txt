	Borst wil miljoen mensen extra aan het werk helpen
	Van onze verslaggever
Jan Hoedeman
 LUXEMBURG
In de komende kabinetsformatie moeten de voorwaarden worden geschapen om een miljoen mensen extra aan werk te helpen. Ouderen kunnen langer blijven werken, psychisch arbeidsongeschikten en zieken moeten versneld worden behandeld ten behoeve van hun terugkeer in het arbeidsproces. Dit zegt D66-minister Borst van Volksgezondheid, Welzijn en Sport (VWS) vandaag in een interview met de Volkskrant.
'Het tweede paarse kabinet moet een deltaplan afspreken tegen de inactiviteit', zegt Borst, die bij de volgende verkiezingen de lijst van D66 zal aanvoeren. 'Nu werken er zes miljoen mensen en zijn er vier miljoen thuis. Daar neem ik niet langer genoegen mee. Ik vind dat we naar een verhouding moeten van zeven miljoen actieven en drie miljoen die niet werken.
'Een efficinte gezondheidszorg zonder lange wachtlijsten kan een flinke bijrage leveren aan het terugdringen van onnodige inactiviteit. Dat kost meer geld, enkele honderden miljoenen, maar dat bespaar je weer op de werkgeverslasten en de WAO. Staatssecretaris De Grave en ik willen hier bij het volgende regeerakkoord afspraken over maken.'
VWS heeft daarvoor geld nodig van Sociale Zaken. Als dit plan niet wordt ingevoerd, vreest Borst de gevolgen: 'De kwaliteit van de gezondheidszorg komt dan onder grotere druk te staan. We moeten ervoor waken dat een gezondheidszorg ontstaat die alleen de spoedgevallen aanpakt en de anderen op wachtlijsten zet.'
In Borsts gedachtengang is de gezondheidszorg niet alleen een kostenpost, maar levert ze ook besparingen op. De gezondheidszorg is door financile krapte nu onvoldoende in staat de lange wachtlijsten aan te pakken. Met het plan komen belangrijke doelstellingen van het kabinet in beeld: terugdringing van het aantal WAO'ers en het onnodig lange ziekteverzuim.
De twee bewindslieden probeerden eerder al geld van Sociale Zaken over te hevelen, maar Financin protesteerde hiertegen vanwege het strakke uitgavenkader voor VWS.
De minister haalt het recente WRR-rapport van Wolfson aan, waaruit blijkt dat de helft van de WAO'ers om psychische redenen thuis zit. 'Van hen wordt 80 procent niet behandeld. Ze zitten depressief achter de geraniums. Daar kijkt geen mens naar om.'
Borst houdt een pleidooi om ouderen langer te laten werken. 'Mensen kunnen tot op hoge leeftijd productief zijn. Het houdt ze gezond. We moeten af van het idee dat je niet veel meer voorstelt na je 55ste.'
Het volgende kabinet moet meer naar de samenhang tussen beleidsonderdelen kijken en minder uitgaan van de scheidslijnen tussen departementen: 'Paars weet hoe belangrijk het is. Het verkeert in een pril stadium, maar we moeten dat consolideren. Dat ebt weg in een kabinet van andere samenstelling.'
Pagina 17: Vraaggesprek


Bastenaken.
Bastenaken (Frans: "Bastogne", Duits: "Bastenach", Luxemburgs: "Baaschtnech") is een stad en gemeente in de Belgische provincie Luxemburg. De stad telt meer dan 15.000 inwoners, die Bastenakenaars worden genoemd.
De Sint Pieterskerk (11de - 16de eeuw)
Het Ardennenoffensief.
Bastenaken is vooral bekend geworden door de Slag om Bastenaken, tijdens het Ardennenoffensief in december 1944. Nadat de geallieerde legers het grootste deel van België hadden bevrijd, pleegden delen van de Duitse Wehrmacht (en vooral SS) een wanhoopsoffensief in de richting van de Maas. Bastenaken, verdedigd door de Amerikaanse 101 Airborne Division onder leiding van generaal Anthony McAuliffe, werd gedurende drie weken omsingeld door het Duitse leger. De Amerikanen hielden stand. Toen een Duitse onderhandelaar hem kwam vragen zich over te geven, antwoordde McAuliffe volgens de overlevering "Nuts!" wat in het Amerikaans Engels zoveel betekent als "onzin!" Sindsdien draagt de stad de bijnaam Nuts City.
Bezienswaardigheden.
In het Bastogne Historical Center op de Mardassonheuvel is een grote tentoonstelling over de oorlogsgeschiedenis ondergebracht. Niet ver daarvan staat het stervormige Mémorial du Mardasson, dat ruim uitzicht biedt over de omgeving.
Overige bezienswaardigheden in Bastenaken zijn de romaanse Sint Pieterskerk en de middeleeuwse Poort van Trier.
Bastenaken vormt het keerpunt van de wielerklassieker Luik-Bastenaken-Luik.
Bastenaken, Shermantank op Place General McAuliffe
Bastenaken, Voie de la Liberté op Place General McAuliffe
Bestuur 2007-2012.
Het bestuur van Bastenaken bestaat uit de lijst Avenir die de meerderheid van de zetels heeft.
Resultaten gemeenteraadsverkiezingen sinds 1976.
(*) De zetelverdeling voor dit jaar ontbreekt of is onvolledig op de verkiezingsdatabase.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.

	IEPZIEKTE
	De iepziekte heeft zich vorig jaar voor het eerst sinds 1991 niet uitgebreid. Net als in 1995 moesten vorig jaar veertigduizend zieke iepen worden verwijderd. Het doel is dat aantal binnen enkele jaren terug te brengen tot minder dan tienduizend. Dit is meegedeeld door de Bomenstichting in Utrecht, die coÃ¶rdinator is van het Iepziekteberaad, een overleg tussen beheerders van openbaar groen. Volgens de Bomenstichting lijkt de iepziekte onder controle te komen. Dit is vooral te danken aan regionale samenwerking van groenbeheerders. Een andere oorzaak van de gunstige gang van zaken is het injecteren van gezonde iepen. Dat geeft zeer goede resultaten.


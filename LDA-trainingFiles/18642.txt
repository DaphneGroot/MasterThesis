Kasteelbrakel.
Kasteelbrakel (Frans: "Braine-le-Château"; Waals: "Brinne-Tchestea"; in het nabijgelegen Halle: "Brinnekasteel") is een plaats en gemeente in de provincie Waals-Brabant in België.
De gemeente telt ruim 10.000 inwoners.
Kasteelbrakel heeft nog verschillende middeleeuwse bezienswaardigheden: een schandpaal opgericht in 1521 door Maximiliaan van Horne, kamerheer van keizer Karel V, het huis van de baljuw (ca. 1535), de banmolen uit 12e eeuw (beheerd volgens het Banaliteitsrecht, een middeleeuws herenrecht) en het kasteel uit de 12e eeuw.
Overige kern.
Naast Kasteelbrakel maakt ook Woutersbrakel (Frans: "Wauthier-Braine") deel uit van de gemeente Kasteelbrakel.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Kasteelbrakel bestaat uit de lijst Renouveau Brainois (RB) die de meerderheid van de zetels heeft.
Katholieke kerk.
Kasteelbrakel vormt samen met Eigenbrakel het dekenaat Brakel, zie Lijst van parochies van het vicariaat Waals-Brabant
Geschiedenis.
Eeuwenlang hoorde Kasteelbrakel bij het graafschap Henegouwen, alhoewel het omringd was door gebieden die tot het hertogdom Brabant behoorden.

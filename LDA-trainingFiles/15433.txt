Torhout.
Torhout is een plaats en stad in de Belgische provincie West-Vlaanderen. De stad telt ruim 20.000 inwoners.
Torhout wordt als hoofdstad van het Houtland beschouwd en ligt op de overgang tussen zandstreek en zandleemstreek, langs de zuidelijke steilrand van het plateau van Wijnendale. Voor de spellingshervormingen werd Torhout als "Thourout" gespeld; in West-Vlaanderen wordt de naam dan ook nu nog steevast als "Toeroet" uitgesproken.
Geschiedenis.
Torhout op de Ferrariskaart in 1775
De naam van de stad zou volgens De Flou geÃ«volueerd zijn uit de Germaanse naam Thorwald. Anderen verklaren het als een samenstelling van de naam "Thuro" en "holt", wat "bos" betekent. Jozef Van Loon ziet er een afleiding in van het West-Vlaamse "torre", "toren".
Torhout werd in ca. 830 vermeld in het werk "Vita Bavonis" van de schrijver Einhard, waarbij het in 654 een klooster (monasterium of cella) bezat. In de vroege middeleeuwen was het de hoofdplaats van een Frankische pagus, die later opgeslokt werd door de pagus van de Vlaamse graaf vanuit Brugge. Het behoorde tot het Ambacht Wijnendale, als onderdeel van het uitgestrekte Brugse Vrije. Sinds de 11e eeuw bestond er een jaarmarkt, die beschermd werd door de burcht van Wijnendale, gebouwd door de Vlaamse graven. In 1183 schonk Filips van de Elzas Torhout een stadskeure waarin vermeld stond dat een stadhuis en stedevesten moesten worden opgericht.
Torhout in de eerste helft van de 17e eeuw (afbeelding uit "Flandria illustrata", 1641)
Bij opgravingen in januari 2010 werden resten van Romeinse bebouwing gevonden. Hierdoor is Torhout 400 jaar ouder dan gedacht.
Overige kernen en buurgemeenten.
Torhout heeft geen echte, vroeger onafhankelijke, deelgemeenten, maar op het grondgebied liggen wel nog enkele kleine dorpjes, zoals Wijnendale en Sint-Henricus. De kleine parochie Sint-Henricus bevindt zich op de weg van Kortemark naar Lichtervelde (Rijksweg / N35), en ligt dichter bij de dorpskernen van deze beide gemeenten dan het stadscentrum van Torhout zelf. Aan de rand van Torhout-centrum bevinden zich nog de parochies De Driekoningen (parochie Sint-Jozef Arbeider) en Don Bosco. Twee grote wijken in het centrum zijn nog Maria Assumpta (of het Rozeveld) en De Goede Herder. Beide wijken zijn sinds enkele jaren als kapelanie opgegeven. De kapellen zijn als school in gebruik.
Aangrenzende plaatsen.
Torhout, kernen en buurgemeenten. De gele gebieden zijn bebouwde kernen.
Hulpdiensten.
Torhout maakt deel uit van de politiezone Kouter(zonenummer 5452). Deze politiezone bestaat uit vijf gemeenten/steden, namelijk Jabbeke, Oudenburg, Gistel, Ichtegem en Torhout.
Brandweer Torhout is een Z-korps, dit is een korps dat buiten zijn gemeentegrenzen opereert.
Zij bedienen dus een buurgemeente die geen eigen korps (Ichtegem en Zedelgem) heeft. Het korps bezit ook een eigen ambulancedienst.
Sport.
Het Stedelijk Sportcentrum Benny Vansteelant, genoemd naar de overleden duatleet, heeft een atletiekpiste met een voetbalveld en eromheen een skeelerpiste en een tribune, een Finse piste voor de joggers, twee trainingsvelden voor het voetbal, twee tennispleinen en drie sportzalen, waaronder zaal De Mast, waar ook fuiven worden georganiseerd. Er zijn ook verschillende kleedkamers. Er is ook een zwembad op dezelfde site. Torhout heeft twee voetbalclubs die aangesloten zijn bij de KBVB, namelijk KM Torhout (spelende in 3de nationale) en SK Torhout (spelende in 2de provinciale). SK Torhout speelt op het voetbalveld binnenin de atletiekpiste. Het voetbalstadion van KM Torhout heet De Velodroom. Op die site was er vroeger een velodroom, daarvan komt de naam. Normaal gezien komt er binnen enkele jaren nieuwe voetbalvelden en tennispleinen langs de Bruggestraat, waardoor er dus meer sportfaciliteiten zijn. In 2012 was Torhout ook het Dorp van de Ronde. Op 1 april 2012 passeerde de Ronde van Vlaanderen-karavaan door Torhout waar er verschillende activiteiten en festiviteiten waren.
De zwemclub van Torhout heet TZT (Torhoutse Zwemclub Thor).
Evenementen.
Van 1977 tot 1998 werd in Torhout het muziekfestival Rock Torhout georganiseerd, dat het eerste deel uitmaakte van het dubbelfestival Torhout-Werchter. Van 2010 tot en met 2015 vond ook het rockfestival Masters@Rock in Torhout plaats. Het festival trok jaarlijks tot maximaal 8000 muziekliefhebbers naar de weide gelegen in de Ieperse Heerweg. Er is ook zaal De Mast op de site van het stedelijk sportstadion, daar worden er veel fuiven georganiseerd.
Jaarlijks wordt de loop- en wandelhappening De Nacht van West-Vlaanderen georganiseerd. Daar kunnen de deelnemers kiezen tussen de afstanden 5,10, 21, 42 en 100 km. Vanaf de editie 2013 zal de Nacht van West-Vlaanderen volgens een nieuwe strategie georganiseerd worden. Voorafgaand aan de Nacht van West-Vlaanderen vindt in Torhout in de loop van de maand april ook een andere wandel- en loophappening plaats, namelijk de VIVES-Rembertcorrida.
Ieder jaar tijdens het laatste weekend van juni vindt in het centrum van Torhout de Torhoutse paardenmarkt plaats. Een gebeuren waarvoor elke paardenliefhebber graag naar Torhout komt.
Burgemeesters.
De burgemeester van Torhout is sinds 2016 Hilde Crevits.
2013-2018.
Burgemeester is Hilde Crevits van de CD&V. Deze partij heeft de meerderheid met 15 op 27 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde coalitie staan vetjes afgedrukt
Verkeer en vervoer.
De stad is over de snelweg bereikbaar via de A17/E403, die ten oosten langs de stad loopt. De ringweg R34 sluit bij afrit Torhout aan op de snelweg.
De stadskern ligt op een knooppunt van regionale wegen. In noord-zuid-richting loopt door Torhout de N32 Brugge-Torhout-Roeselare, een steenweg die dateert uit de Oostenrijkse tijd. Naar het westen loopt een andere steenweg, de N33 naar Oostende, die alsook dateert uit die tijd. Het verkeer op deze drie takken wordt uit het stadscentrum gehouden door de R34, die ten westen om het stadscentrum loopt, en in het noorden aansluit op de autosnelweg A17. Door het zuiden van de gemeente snijdt de N35, waarlangs het gehucht Sint-Henricus ligt. Daarnaast zorgen enkele kleinere wegen voor verbinding naar de omliggende dorpen, zoals de Kortemarkstraat, de Aartrijkestraat, de Ruddervoordestraat en de Rozeveldstraat naar Veldegem.
In noord-zuid-richting, parallel aan de assen A17 en N32, loopt ook de spoorlijn 66 van Brugge naar Kortrijk. In het stadscentrum ligt op deze lijn het station Torhout. Het zuiden van de gemeente wordt weliswaar nog doorsneden door de spoorlijn 73, ongeveer parallel aan de N35, maar deze lijn heeft echter geen haltes in Torhout, enkel in de buurgemeenten Kortemark en Lichtervelde. Over Torhout lopen ook een vijftal buslijnen. Op een lijn na bedienen deze lijnen ook het treinstation, dat ook als busknooppunt fungeert met enkele perrons. Het openbaar vervoer in dit punt heeft tijdens weekdagen vooral groot belang voor de nabijgelegen scholencampussen.
Door Torhout loopt ook een weg uit de Romeinse tijd: de Ieperse Heerweg.
Onderwijs.
Alle voorgaande scholen, uitgezonderd het Houtlandinstituut (dat tot het gemeenschapsonderwijs behoort), zijn gegroepeerd onder de naam Scholengroep Sint-Rembert (ontstaan door de fusie in 1996). In Scholengroep Sint-Rembert zitten er ook nog talrijke kleuter- en basisscholen en vestigingen in Torhout, Lichtervelde, Koekelare, Zedelgem en Handzame (Kortemark).
Daarnaast is er een Stedelijke Academie voor Muziek, Woord en Dans.

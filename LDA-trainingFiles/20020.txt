Wageningen IMARES.
Wageningen IMARES ("Institute for Marine Resources & Ecosystem Studies") is een onderzoeksinstituut van Wageningen UR dat zich toelegt op strategisch en toegepast marien ecologisch onderzoek. IMARES is in 2006 ontstaan door de samenvoeging van het Rijksinstituut voor Visserijonderzoek RIVO, onderdelen van Alterra en de afdeling Ecologische Risico's van TNO. Het gevormde onderzoeksinstituut heeft vestigingen in IJmuiden, Yerseke, Den Helder en op Texel en biedt werk aan 170 onderzoekers.

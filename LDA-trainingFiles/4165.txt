	Visueel wapengekletter
	OF ZIJN DIAGRAM inhoudelijk exact klopt is achteraf de vraag, maar de carte figurative die Charles J. Minard in 1813 vervaardigde, is niet alleen een van de vroegste diagrammen, maar volgens kenners bovendien een van de geniaalste die ooit zijn gemaakt. Minard, een Franse wegenbouwdeskundige, bracht op onnavolgbare wijze de napoleontische veldtocht tegen Rusland in beeld.
Napoleon, gerriteerd door de weigering van tsaar Alexander om zich aan te sluiten bij het Continentaal Stelsel, rukte in juni 1812 met zeshonderdduizend man op naar Moskou; de tsaar beschikte over slechts tweehonderdduizend soldaten. Minard toont, bedoeld of onbedoeld, de krankzinnigheid van deze onderneming aan; de ijzige koude bracht het napoleontische leger de finale klap toe.
In zijn diagram volgt Minard de route van het leger en relateert hij de temperatuur (tot min 37 graden Celsius; Minard hanteert de temperatuurschaal van Raumur) aan de analoog oplopende verliezen. De afloop is bekend: het Franse leger werd verpletterd en volgens Minard overleefden een schamele tienduizend Franse soldaten de Russische winter. Latere berekeningen schommelen tussen twintig- en 35 duizend overlevenden.
Een paar jaar eerder, in 1809, moest Napoleon al (tijdelijk) bakzeil halen in de slag bij het Oostenrijkse Aspern; aanleiding voor The Times om uit te pakken met een paginabrede Map of The Battle, waarop alle troepenbewegingen waren gemarkeerd. Deze kaart geldt als een van de eerste infographics die in een krant verschenen, al moet daarbij in het oog worden gehouden dat het verzamelen van de gegevens en het vervaardigen van de kaart nogal wat tijd vergden; zij verscheen in The Times een maand na dato - Napoleon had intussen de Oostenrijkers verslagen.
Toen een kleine twee eeuwen later de Golfoorlog uitbrak, namen wereldwijd honderden journalisten annex graphics-redacteuren plaats achter hun beeldscherm om de oorlogshandelingen te visualiseren. Het resultaat van hun inspanningen was nog diezelfde dag te zien op de televisie of lag de volgende ochtend in de kiosken. Voor menige Nederlandse maker van infographics was de Golfoorlog een katalysator die het eigen denkproces stimuleerde en schrijvende journalisten versneld bewust maakte van de mogelijkheden die infographics bieden.
Is de Golfoorlog voor ontwerpers een hoogtepunt, hetzelfde kan, als we ons nog even tot kranten beperken, gezegd worden van de vliegramp in de Bijlmermeer, de ramp met de veerboot bij Oostende, de dreigende watersnood in de Betuwe, de bouw van Amsterdam Arena en de oorlog in Bosni. Deze gebeurtenissen leidden tot graphics die ingenieus werden uitgewerkt of grote nauwkeurigheid vereisten gezien de, zoals in de kwestie Bosni, steeds wisselende en dikwijls warrige gegevens die uitputtend moesten worden gecheckt.
In het boek Van taarten en balken, het Kerstnummer Grafisch Nederland 1996, tonen talrijke voorbeelden de ontwikkeling van het diagram naar de infographic (een Nederlandse term bestaat niet). Tevens wordt de stand van zaken genventariseerd. Het boek, samengesteld en ontworpen door het bureau Samenwerkende Ontwerpers, is voor het eerst in de ruim 80-jarige geschiedenis van het Kerstnummer, voorzien van een ringband en heeft ook voor het eerst een liggend formaat.
De voor elke diagramsoort onontbeerlijke cordinaten (de x-as en de y-as) werden ingevoerd door Descartes. Toch vond zijn vinding pas in de achttiende eeuw alom toepassing in diagrammen met statistische, politieke of wetenschappelijke gegevens. De diagrammen bijvoorbeeld waarin Nicolaas Cruquius tussen 1705 en 1743 zijn weerkundige observaties verwerkte, blijven een unieke bron voor de geschiedenis van het weer in Nederland.
Gaandeweg doken diagrammen op waarin ook getekende illustraties waren opgenomen: gestileerde figuurtjes tegen een achtergrond van even gestileerde huizenblokjes om de woondichtheid van grote steden aan te geven; baby'tjes versus doodskistjes voor het zichtbaar maken van de relatie tussen zuigelingensterfte en inkomen.
Het Amerikaanse dagblad USA Today brcht, met behulp van moderne computers, vanaf 1981 vaart in de productie van infographics; vijftien jaar later was deze krant n grote infographic, niet zozeer bestemd voor lezers als wel voor zappers. Het visuele wapengekletter van USA Today is vooralsnog niet overgewaaid naar Europa.
Volgens de voor het boek genterviewde vormgever en hoogleraar Paul Mijksenaar is een infographic op z'n best 'een gentegreerd geheel van tekst en verschillende beelden zoals foto's, (technische) tekeningen, grafieken en kaarten. De aandacht moet in n klap gevangen worden. In volgende klapjes wordt de informatie overgebracht.' Misleidend acht hij de dollargrafiek van het NOS Journaal: 'De grafiek laat fluctuaties zien over een periode van vijf of zes dagen. Zonder nullijn geeft dat een overdreven beeld. Op basis van die informatie kan het grote publiek niet beslissen dollars te kopen of te verkopen.'
Gerard Berlijn, de helaas twee weken geleden verongelukte redacteur van het Kerstnummer, sprak behalve met Mijksenaar met een aantal makers van infographics. Zij zijn werkzaam bij Trouw, NRC Handelsblad ('of het misschien ietsje minder kon', verzocht de hoofdredactie van die krant in een recente missive), het ANP, educatieve uitgevers (de laatste editie van de Bos-atlas bestaat voor 60 procent uit grafieken en thematische kaarten), het CBS ('Gewoon een lijn-, cirkel- of staafdiagram. Geen poespas') en NOB Design, waar volgens manager Philo Ongering het omgaan met typografie nog te wensen overlaat. Het kleurrijke en beweegbare 'pijpenorgel', steevast in beeld bij de laatste verkiezingsuitslagen, beschouwt zij als een geslaagde integratie van vorm en beeld. Uit de Volkskrant zijn verschillende infographics overgenomen, waaronder die met de wielrennertjes die nu al weer heel wat zomers in n oogopslag het verloop van de Tour de France weergeeft.
Een van de spectaculairste graphics in Van taarten en balken is vervaardigd door Nigel Holmes, een ontwerper die voor Time de nieuwe standaard voor infographics zette en die eveneens uitvoerig aan het woord komt ('Ik neig steeds meer naar eenvoud'). Op een gestileerde wereldkaart wordt met behulp van een tiental verschillende pictogrammen aangeduid welke seksuele activiteiten in welk land zijn verboden. Nederland is op de kaart iets groter dan een speldenknop en dat is groot genoeg, want slechts drie vrouwenfiguurtjes maken duidelijk dat hier alles is toegestaan, met uitzondering van bigamie.
Hub. Hubben
Van taarten en balken.
Kerstnummer Grafisch Nederland 1996.
Koninklijk Verbond van Grafische Ondernemingen; 104 pagina's;  89,-.
ISBN 90 72734 06 8.

Foto
	Diagram in 'De Nieuwe Huishouding' om te verduidelijken hoe huisvrouwen hun krachten efficinter kunnen toepassen, jaren twintig. ILLUSTRATIE UIT 'VAN TAARTEN EN BALKEN'


Bernard Hinault.
Bernard Hinault (Yffiniac, 14 november 1954) is een Frans oud-wielrenner. Hij wordt nog steeds gezien als een van de beste wielrenners aller tijden. Hinault behaalde in totaal 237 zeges op de weg.
Korte biografie.
Hinault is ongetwijfeld een der sterkste en veelzijdigste renners uit de geschiedenis. Hij was de beste tijdrijder van zijn generatie en kon bergop en zelfs in de sprint de specialisten verslaan.
Zijn veelzijdigheid blijkt uit het aantal grote ronden én wielerklassiekers waarin hij zegevierde. Hinault was na Jacques Anquetil en Eddy Merckx de derde renner die de Ronde van Frankrijk vijfmaal wist te winnen. Deze prestatie werd nadien alleen nog geëvenaard door Miguel Indurain. Lance Armstrong wist in 2005 weliswaar voor de zevende maal de Tour de France op zijn naam te schrijven, maar in 2012 werden de tourzeges van Armstrong geschrapt na een dopingonderzoek. Hierdoor blijft het recordaantal tourzeges op vijf staan.
Daarnaast won Hinault driemaal de Ronde van Italië en tweemaal de Ronde van Spanje. Hinault is bovendien één van de weinige renners die de Rondes van Italië en Frankrijk in één seizoen won. Hij deed dat zelfs tweemaal, in 1982 en in 1985.
Evenzo prijkt zijn naam meerdere malen op de erelijst van de Waalse Pijl, Luik-Bastenaken-Luik en de Ronde van Lombardije. Hinault had een uitgesproken hekel aan de kasseien van Parijs-Roubaix, maar ook in die prestigieuze koers zegevierde hij in 1981.
Hinault kwam op voor een rechtvaardige behandeling van de renners en legde bij conflicten met groot gezag de koers stil. Dan kwamen de mannen lopend over de finish of ze gingen later of helemaal niet van start. Hij werd daarvoor door zijn maten gerespecteerd, bewonderd en gevreesd.
Op 14 november 1986 beëindigde Hinault zijn sportieve loopbaan. Hinault maakt sinds jaren deel uit van het organisatiecomité van de Ronde van Frankrijk.
Belangrijk(st)e prestaties en onderscheidingen.
1975: 1e Circuit de la Sarthe, 2e Paris-Bourges, 2e GP Antibes, 3e GP Isbergues, 6e Tour de L'Oise, 6e Grand Prix des Nations, 7e Parijs-Nice, 1e Pernod Promotion, 4e Prestige Pernod, 57e Super Prestige Pernod
1976: 1e Circuit de la Sarthe, 3e Midi Libre, 10e Vierdaagse van Duinkerke, 1e Tour de l'Aude, 1e Tour d'Indre-et-Loire, 1e Ronde van de Limousin, 1e Paris-Camembert, 1e GP Schellenberg, 3e GP du Midi Libre, 4e GP Pino Cerami, 6e Wereldkampioenschappen op de weg, 6e Grand Prix des Nations, 10e Franse kampioenschappen op de weg, 12e Parijs-Nice, 5 criteriumoverwinningen, 1e Prestige Pernod
1977: 1e Gent-Wevelgem-Gent, 1e Luik-Bastenaken-Luik, 1e Grand Prix des Nations, 1e Dauphiné Liberé + 2 ritoverwinningen, 1e Tour du Limousin + 1 ritoverwinning, 2e Tour du Tarn, 2e Tour d'Indre-et-Loire + 1 ritoverwinning, 3e Parijs-Brussel, 3e Ronde Nivernaise, 4e Tour de l'Aude, 5e Parijs-Nice, 5e Parijs-Camembert, 6e GP Plouay, 6e Seillans-Draguignan, 7e GP du Midi Libre, 8e Wereldkampioenschappen op de weg, 10e GP Isbergues, 11e Franse kampioenschappen op de weg, 1e Prestige Pernod, 3e Super Prestige Pernod, 2 criteriumoverwinningen
1978: 1e Tour de France + 3 ritoverwinningen, 1e Ronde van Spanje + 5 ritoverwinningen, 1e Franse kampioenschappen op de weg, 1e Grand Prix des Nations, 1e Criterium National + 1 ritoverwinning, 2e Parijs-Nice, 2e GP Lausanne, 3e Ronde van Lombardije, 4e Tour du Lazio, 5e Wereldkampioenschappen op de weg, 9e Tour du Tarn, 1e Prestige Pernod, 2e Super Prestige Pernod, 11 criteriumoverwinningen, l'Equipe Sportman van het Jaar
1979: 1e Tour de France + 7 ritoverwinningen + Puntenklassement, 1e Ronde van Lombardije, 1e Waalse Pijl, 1e Grand Prix des Nations, 1e Dauphiné Liberé + 4 ritoverwinningen, 1e Tour de l'Oise, 1e Circuit de l'Indre, 1e * Boucles de l'Aulne, 2e Franse kampioenschappen op de weg, 2e Luik-Bastenaken-Luik, 2e Ronde van Luxemburg + 1 ritoverwinning + Puntenklassement + Bergklassement, 2e Criterium National, 3e Tour du Tarn, 3e Across Lausanne, 6e Etoile des Espoirs, 6e Parijs-Nice, 6e Paris-Tours, 7e Milaan-San Remo, 8e Gent-Wevelgem-Gent, 8e Grote Prijs van Wallonië, 10e Polymultipliee, 10e Grand Prix de Grasse, 21e Wereldkampioenschappen op de weg, 1e Prestige Pernod, 1e Super Prestige Pernod, 13 criteriumoverwinningen
1980: 1e World Road Race Championship, 1e Ronde van Italië + 1 ritoverwinning, 1e Luik-Bastenaken-Luik, 1e Ronde van Romandië, Tour de France 3 ritoverwinningen (uitgevallen wegens knieblessure), 2e Franse kampioenschappen op de weg, 2e Circuit de l'Aulne, 3e Waalse Pijl, 4e Parijs-Roubaix, 5e Amstel Gold Race, 5e GP Monaco, 7e Tour du Tarn, 7e Criterium National, 3e GP Cosne-sur-Loire, 1e Prestige Pernod, 1e Super Prestige Pernod, 10 criteriumoverwinningen
1981: 1e Tour de France + 5 ritoverwinningen, 1e Parijs-Roubaix, 1e Amstel Gold Race, 1e Dauphiné Liberé + 4 ritoverwinningen + Puntenklassement + Bergklassement, 1e Criterium International + 3 ritoverwinningen, 3e Wereldkampioenschappen op de weg, 3e GP Eddy Merckx, 3e Ronde van Corsica, 3e Circuit du Sud-Est, 4e Grand Prix des Nations, 4e Ronde van de Middellandse Zee, 10e Tour de l'Aude, 1e Prestige Pernod, 1e Super Prestige Pernod, 11 criteriumoverwinningen
1982: 1e Tour de France + 4 ritoverwinningen, 1e Ronde van Italië + 5 ritoverwinningen, 1e Ronde van Luxemburg + 1 ritoverwinning, 1e Grand Prix des Nations, 1e Tour de l'Armor, 1e Ronde van Corsica, 1e Criterium der Azen, 3e Tour de l'Aude, 4e Ronde van Romandië + 1 ritoverwinning, 6e Montjuich, 8e Criterium International, 9e Parijs-Roubaix, 10e Parijs-Brussel, 1e Prestige Pernod, 1e Super Prestige Pernod, 3 criteriumoverwinningen
1983: 1e Ronde van Spanje + 2 ritoverwinningen, 1e Waalse Pijl, 1e GP Pino Cerami, 5e Midi-Pyrénées, 12e Criterium International, 2e Prestige Pernod, 8e Super Prestige Pernod
1984: 1e Giro di Lombardia, 1e Vierdaagse van Duinkerke, 1e Grand Prix des Nations, 1e Trofee Baracchi (+ Francesco Moser), 2e Tour de France, 2e Dauphiné Liberé, 3e Parijs-Nice, 4e Kampioenschap van Zürich, 5e Tour de l'Armor, 7e Criterium International, 7e Circuit de l'Aulne, 8e GP du Midi Libre, 1e Franse kampioenschappen op de weg, 1e Prestige Pernod, 2e Super Prestige Pernod, 2 criteriumoverwinningen
1985: 1e Tour de France + 3 ritoverwinningen, 1e Ronde van Italië + 1 ritoverwinning, 1e Boucles de l'Aulne, 9e Criterium der Azen, 7e Trofee Baracchi (+ Greg LeMond), 9e Coors Classic + 2 ritoverwinningen, 2e Prestige Pernod, 4e Super Prestige Pernod, 2 criteriumoverwinningen
1986: 2e Tour de France + 3 ritoverwinningen + Bergklassement, 1e Coors Classic + 2 ritoverwinningen, 1e Tour Valencia, 1e GP Valencia, 1e Trophee Luis Puig, 6e Tour Midi-Pyrénées, 17e Super Prestige Pernod, 3 criteriumoverwinningen
Over zijn bijnaam.
Hinaults bijnaam luidde "Le Blaireau", hetgeen door Nederlandse (maar ook andere niet-Franstalige) sportcommentatoren steevast werd vertaald met "De Das". Niet eens zo gek bedacht: dassen zijn veelvraten en Hinault was dat - in de traditie van Eddy Merckx - ook, maar de Fransen bedoelden met "Le Blaireau" echter dat hij een knorrig mens was en dat was nog dichter bij de waarheid, want dassen knorren. De onder zijn licentie vervaardigde wieleraccesoires waaronder midden jaren 80 zadels van het Italiaanse merk Turbo, vertonen dan ook een logo van het dier. Een alternatieve uitleg is dat blaireau scheerkwast betekent, want Hinault had in het begin van zijn carrière vaak een zweetband om zijn hoofd zodat zijn haar er als een scheerkwast bovenuit stak. Deze connotatie ontbreekt in het Nederlands. Evenwel: echte scheerkwasten worden gemaakt van dassenhaar.
Resultaten in voornaamste wedstrijden.
(*) tussen haakjes aantal individuele etappe-overwinningen

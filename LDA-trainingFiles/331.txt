	Jongeman na beroving neergeschoten
	ANP
ROTTERDAM
Een nog onbekende dader heeft in de nacht van zaterdag op zondag in Rotterdam een jongeman neergeschoten na hem eerst te hebben beroofd. Het slachtoffer is zwaargewond in het Dijkzigt-ziekenhuis opgenomen voor een spoedoperatie, aldus de politie.
De dader beroofde het slachtoffer onder bedreiging van een vuurwapen van zijn gouden ketting. Hierna holde de aanvaller weg, maar het slachtoffer ging achter hem aan. De dader schoot vervolgens op zijn achtervolger die in de linkerzij werd geraakt.


 WERELDHAVE VERWACHT WPA 7,50 IN 1996. 
 DEN HAAG, 4 nov (Reuter) - Wereldhave NV verwacht dat de winst per aandeel over het gehele jaar 1996 tenminste zal uitkomen op 7,50 gulden. 
 "Op grond van de resultaten in de eerste negen maanden van 1996, handhaaft Wereldhave haar verwachting dat over het gehele jaar 1996 de winst per aandeel tenminste zal uitkomen op 7,50 gulden," aldus een bericht van Wereldhave. 
 In 1995 bedroeg de winst per aandeel nog 7,42 gulden. 
 Eerder maakte het fons bekend dat het direct beleggingsresultaat over de eerste negen maanden van 1996 is uitgekomen op 91,2 miljoen gulden versus 84,7 miljoen gulden over dezelfde periode van 1995. 
 Per aandeel kwam het direct beleggingsresultaat uit op 5,67 gulden versus 5,55 gulden. 
 - redactie Amsterdam +020 - 504 5000. 
 (c) Reuters Limited 1996. 

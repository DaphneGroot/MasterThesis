	HASJPASJE
	De Duitse deelstaat Sleeswijk-Holstein komt met een pasje waarmee hasj gekocht kan worden in apotheken. Dit 'hasjpasje' is bestemd voor de deelnemers aan een omstreden proefproject in de deelstaat. De minister van Volksgezondheid van Sleeswijk-Holstein wil op deze manier proberen de markt voor softdrugs te scheiden van die voor harddrugs en softdrugs daarmee uit het criminele circuit halen. Dagelijks valt vijf gram hasj met het pasje te kopen. Het proefproject zal vijf jaar duren.


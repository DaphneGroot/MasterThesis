	Op papier kan ik stout zijn
	@@0IER@@0 EEN GEKWEBBEL, geen geneuzel, geen gezelligheid om niet. 'Ik heb een grote hekel aan truttigheid.' In niets lijkt Fiep Westendorp (80) op de brave dame-met-knot die zoetjes kinderboeken illustreert. Ze loopt in broekpak, of in spijkerbroek met vrolijk shirt - en zeker niet in een duffe jurk. Ze timmert er af en toe duchtig op los - 'denkbeeldig, in mezelf, van conflicten klap ik dicht' -, ze houdt alles het liefst in eigen hand. Als Westendorp tekent, gaat de stekker van de telefoon er bij voorkeur uit. Alle interview-verzoeken van de laatste tijd wees ze af - 'hoewel ik het heel onprettig vind om nee te zeggen' -, het duurde een zomer lang voor deze ene afspraak tot stand kwam. En toen nog vroeg ze, op de valreep, guitig - want Fiep kan, als het moet, ook acteren -: 'Wat kwam je ook weer doen? Een glaasje drinken? Of had je iets van me nodig?'
Mooie boel dus dat Westendorp aanstaande zondag in Amsterdam, tijdens een feestelijke lunch, het Oeuvre Penseel krijgt uitgereikt. Zoiets kan niet onopgemerkt voorbijgaan. 'De heren hebben fijn zitten konkelen, en het mij pas op het laatste moment gezegd. Ze wisten wat ze konden verwachten. Ik wil in principe geen prijzen. Ik hou niet van competitie - Pietje krijgt geen prijs, Jantje juist weer wel. De verering van mensen die aan kunst doen gaat me te ver.' Ze gruwt van de aandacht die ze straks zal krijgen, ze siddert bij de gedachte aan het dankwoord dat ze zal moeten uitspreken. 'Wie zit er in godsnaam op zo'n ouwe troel te wachten?'
Maar toch. De tekenares die, anders dan Annie M.G. Schmidt, wier werk ze zo vaak illustreerde, nooit eerder werd bekroond, strijkt met de hand over het hart. 'Dit Oeuvre Penseel is andere koek. Er ging geen competitie aan vooraf, er is geen concurrentie.'
Voor je het weet kruipt ze in haar schulp. 'Van aandacht word ik verlegen. Nooit heb ik mijn verjaardag gevierd. Voor mijn tachtigste organiseerden vrienden een feest. Ik schrok van de hartelijkheid die ik ondervond.
'Tijdens het laatste telefoongesprek dat ik, vlak voor haar dood, met Annie voerde, zei ze het nog eens: ''Fiepie, wat ben je toch een schuw persoon.'' Annie had gelijk: zij was gk op publiciteit - soms wat al te gek -, ik bleef liever op de achtergrond. Ik zie tegen alles een beetje op.'
'Als ik teken zit ik fijn in mijn eigen wereldje. Niemand mag daar komen, nooit word ik er overvallen. Ik ben alleen, ik fantaseer wat ik wil, blijf eindeloos zitten, en vergeet de tijd.'
Arme Lady Di. 'Een treurige rottoestand. Zo onmenselijk. Wat zal ze te lijden hebben gehad - enfin, we weten hoe ondraaglijk haar leven was, ze heeft het ons zelf verteld.' Fijntjes: 'Diana heeft de media ook ontzettend nodig gehad. Ik zou nooit een boek over mezelf schrijven. Jij?' Dan: 'Ik wil het eigenlijk niet over mensen hebben. Ben je bedonderd.'
Het Oeuvre Penseel, dat zal worden uitgereikt vanwege het 25-jarig bestaan van het Gouden Penseel, de belangrijkste prijs voor kinderboekillustraties, krijgt Westendorp voor haar tekeningen in boeken van Han Hoekstra, Mies Bouhuys, Harrit Laurey, Annie M.G. Schmidt - vooral Annie M.G. Schmidt. Bij hele volksstammen zijn ze onsterfelijk: Jip en Janneke, kleuterhelden en profil, Pluk, die vanuit zijn rode kraanwagen de wereld wil veroveren, Floddertje, dat ondanks moeders goede zorgen maar niet schoon kan blijven.
'Zelden wist ik tevoren wat het zou worden, nooit had ik de angst dat het papier leeg zou blijven. Van gebrek aan ideen had ik - al klinkt dat misschien arrogant - niet vaak last. Natuurlijk waren er wel eens ongelukkige momenten. Maar ik ben een doorzetter - als een tekening dreigt te mislukken bijt ik me erin vast als een terrir.'
Westendorp tekent, zonder het zelf te weten, naar het leven. Op onbewaakte ogenblikken duiken herinneringen op aan mannen en vrouwen die ze eerder die dag heeft rond zien sukkelen. 'Met fladderende dasjes en dikke achterwerken, met stuntelige bewegingen. Ik ben niet genteresseerd in perfecte houdingen.'
Uitvergrote details toveren bij de toeschouwer steevast een glimlach op de lippen: een fors uitgevallen boezem, iets te veel piekhaar, een al te wippende wipneus. Een belachelijke dame draagt een even belachelijke hoed, en het machtsvertoon van een stramme majoor wordt gerelativeerd door een rondfladderend vogeltje dat op diens pet zijn toevlucht zoekt. 'Ik zoek de glimlach, niet de schaterlach. Ik ben gesteld op enig mededogen. Soms zie ik mooie tekeningen die me niks doen: ik mis iets in de uitdrukking op de gezichtjes, ik mis een tikkeltje gevoel.'
Het grote gevoel durft ze niet aan. En toch is daar die oude visser uit Pluk van de Petteflet, de grauwe man die moedeloos, met lege ogen, naar opzij staart - n tekening in al die kinderboeken die somberheid verraadt. 'Ik zat toen in een heel verdrietige fase van mijn leven.' Westendorp haalt de schouders op, mompelt iets over relatieproblemen. 'Ik ben eigenlijk nogal melancholiek van aard.' Maar die melancholie is in haar werk zelden voelbaar. 'Ach', zegt ze, 'niet aan toegekomen. Altijd opdrachten. Altijd werken met Annie.' Of weet ze beter?
'Dat boek dat ik al jaren wil maken komt er heus. M¡jn ideen over de mensen, verbeeld in tekeningen - het getob, het gedoe, de alledaagse verdrietigheden, de wanhoop desnoods, met een kwinkslag.' Ze heeft dat soort tekeningen wel gemaakt, maar haast geen mens heeft ze gezien.
Ze tovert een klein boekje op tafel, opbeurende teksten in een Zwitserse uitgave uit 1958: Ein Buch von Kindern und ihrer Entwicklung vom Schreihals zum Flegel, met illustraties van Fiep Westendorp. Portretjes van ouders die nauwelijks aandacht hebben voor hun kinderen, vaders en moeders die het enorm met zichzelf getroffen hebben. Verderop een jong stel dat is uitgepraat. Zij heeft de moed laten zakken, hij kijkt dommig voor zich uit - 'Ach, hoe zijn mannen? God, god, god, denken ze, wat zit die vrouw van mij weer te zeuren.' Bijna triomfantelijk: 'Hoe zeg je zoiets? Dit komt n¢¢it meer goed.'
Westendorp raakt op dreef: ze laat meer tekeningen zien, nu eens niet in opdracht gemaakt, vruchten van sombere buien. 'Ook niet zo vrolijk, h?' Een prent van twee hologige, langharige monsters op spillepoten, die op een schilderij van Jeroen Bosch niet zouden misstaan.
'Er zijn mensen die schrijven om iets kwijt te raken. Kennelijk tken ik om iets kwijt te raken.' Maar waarom mochten deze sombere tekeningen tot nog toe het daglicht amper verdragen, en werden ze niet eerder gepubliceerd? 'Misschien omdat ik bang ben mezelf te veel prijs te geven. Straks denken ze nog: dat mens is gek geworden.'
Annie kende die tekeningen niet zo, bij haar was het vrolijkheid troef. 'Als het aan haar lag werd er op mijn tekeningen heel vaak met taarten gesmeten. Het werd mij soms te gortig. Dan zei ik niks, maar verzon ik stiekem een alternatief. De discussie ging ik niet aan, ik wou niet te kritisch zijn - het zou Annie maar ongelukkig maken.'
Als ze over de ruim veertig jaar vriendschap en samenwerking spreekt - de eerste aflevering van Jip en Janneke werd in 1952 in Het Parool gepubliceerd -, roemt Westendorp hun gedeelde gevoel voor humor, en het vermogen van Schmidt om, vooral in haar versjes, elke bizarre situatie volkomen vanzelfsprekend te maken. 'Ik begrijp de illustratoren niet die zeggen dat ze geen behoefte hebben aan veel contact met de schrijver. Wij werkten altijd intensief samen. Annie had een kind in haar hoofd, ze vertelde wat ze wilde, ik maakte schetsjes, en dan koos zij er eentje uit. Daar ging ik dan mee verder. Als ik klaar was, kwam ik bij haar langs om te laten zien wat ik had gemaakt.'
Ook toen de productie minder groot was, zagen de dames elkaar minstens n keer per week. Op vrijdagmiddag was er een vaste afspraak: 'Glaasje wijn, treuren om de nare dingen - de zieken, de doden -, boos worden om politieke kwesties - Annie was altijd iets bozer dan ik -, lachen om de vrolijke perioden uit onze levens. Op het laatst ging het niet meer. Toen was Annie ziek, en ik was ziek, en we spraken elkaar vooral door de telefoon. ''Fiepie'', zei ze dan, ''het gaat niet zo goed met mij.'''
Ze laat een Estlandse vertaling van Jip en Janneke zien. Jip ja Janneke staat er - 'ja' betekent 'en' -, en Annie M.G. Schmidt ja Fiep Westendorp.' Fiep schatert: 'Alsof Annie nog steeds ''ja'' tegen me zegt. Zo regeert ze over haar graf heen.'
Tekent dit de jarenlange verhouding tussen de vriendinnen? Was het niet ook wel eens lastig? Westendorp doet er het zwijgen toe. 'Over dat soort gevoelsdingen spreek ik liever niet.' Stel haar een gerichte vraag, en niet zelden is een omtrekkende beweging de reactie, niet zelden een vrolijke anekdote het antwoord. 'Heb ik je al verteld van. . .'
Maar denk niet dat ze alles achterhoudt. Denk niet dat ze zich niet wil uitspreken. 'Over aids zul je mij nooit iets lelijks horen zeggen. Ik kan me z¢ goed voorstellen dat je fouten begaat uit liefde.' Denk niet dat ze een kluizenares is. 'Ik hou van mensen, ik heb heel veel lieve mensen om me heen. Daar wil ik niet van weg. Het is een gezegde uit het jaar nul, maar ik vind het heel erg om oud te worden. Hoeveel jaartjes heb ik nog?'
Haar gezondheid laat de laatste tijd te wensen over. Drie jaar was ze uit de roulatie, kon ze niet werken, was ze aan het bed gekluisterd. Ze onderging twee oogoperaties, ze kon niet lopen vanwege een ontsteking aan haar voet. Het schrikbeeld van een verpleeghuis doemde al op. 'De enige privacy die je er hebt is het laatje van het kastje dat naast je bed staat.' Westendorp is verdrietig om de dierbaren die het leven laten. 'Een heel angstig gedoe. Ik kan goed alleen zijn, ik ben altijd een npitter geweest - genoeg relaties, maar geen kinderen, en geen huwelijk, want afhankelijk wilde ik niet zijn. Maar nu merk ik dat ik steeds eenzamer word. Dan wordt het werk vanzelf belangrijker.'
Dolblij was ze toen ze weer opkrabbelde. Het lopen gaat haar nog moeilijk af, maar ze zit weer achter haar tekentafel. 'De vingers doen het nog, godzijdank.' Ze begon met tekeningen die ze aan vrienden in het ziekenhuis zond. 'Vrolijke, gekke taferelen, tot mijn verrassing in einem Guss op papier.' Ze maakte omslagtekeningen voor een nieuwe uitgave van Ibbeltje en voor een bundeling van sprookjes en verhalen van Schmidt, Misschien wel echt gebeurd, die in november verschijnt. 'Ik kan je niet vertellen hoe groot de stap was die ik moest nemen. Er was veel moed voor nodig om weer met tekenen te beginnen.' Ze prijst zichzelf weer een beetje gelukkig. 'In dit vak ga je nooit met pensioen.'
Met zichtbare vreugde vertelt ze over het allereerste begin. De tekeningen die ze als kind maakte, de illustraties die zo maar in saaie studieboeken van de HBS verschenen. Ze vertelt over de lessen anatomie aan de Rotterdamse Academie voor Beeldende Kunsten, en de opdrachten die haar inspireerden: tekeningen in het satirische tijdschrift Mandril, Vrij Nederland en op de vrouwenpagina van Het Parool, illustraties bij het werk van Bront, Toergenjev, Bordewijk, Achterberg. 'Ik heb getst, geschilderd, gebeeldhouwd. Ik maakte zelfs een wandschildering voor een passagiersschip.' Bijna verraadt ze zich. 'Ik word natuurlijk altijd in de kinderhoek gedouwd. Maar er zijn ook  ndere dingen die het verdienen opgemerkt te worden. Kan het eens n keer niet over Jip en Janneke gaan?' Ze is anders innig tevreden met de wijze waarop de Hema de twee kleuters tegenwoordig - op mokken en borden, op broodtrommels en paraplu's- exploiteert. 'Ik kan erg goed met de Hema overweg. Alle ontwerpen worden mij tevoren voorgelegd. En als iets me niet bevalt, zoals laatst dat vieze geel, wordt de boel afgekeurd.'
Ze loopt naar de keuken om een glas wijn in te schenken, imiteert, omdat ze zo sjokt, een kirrende bejaarde, roept, omdat ze een vraag niet verstaat: 'Harder praten graag, want moeder wordt doof.'
Vroeger, thuis, trok ze af en toe haar mond open. Ze bedelde om een knuffel, en riep: 'Mijn kussen ligt niet goed.' Of: 'Het dekentje is los. Mijn tenen zijn bloot.' Besmuikt: 'Zolang ik maar aandacht kreeg.' Op school deed ze het anders. 'Ik stak mijn haar op, en bond er een grote strik om, zodat de lerares Nederlands, aan wie ik de pest had, mij sommeerde de klas te verlaten. En dan zei ik, schijnheilig: ''Hoezo? Ik mag toch doen wat ik wil?''
Toen een vriendinnetje in een warm lokaal strafwerk zat te maken sloeg Fiep met een tennisracket door het open raam toffees naar binnen. 'Jammer dat volwassenen dat soort dingen niet doen. Ik zou nog wel eens dat meisje willen zijn.'
Maar de acties die ze nu schetst zijn tamelijk vrijblijvend. Als het er op aankwam, deinsde ze terug. 'Ik was goed in tennis. Maar als ik tegenover een kampioen stond verloor ik, als een grijze dame mijn tegenstander was verloor ik ook - niet omdat ik expres slecht speelde, simpelweg omdat ik het zo zielig vond.' Dus wie is de ware Westendorp? 'Een lastig kind dat niet van huis durft. Logeerpartijen hield ik nooit vol, ik was een angsthaas, altijd bang dat het mis zou gaan.'
Goddank was er het papier: als ze tekende kon ze zich manifesteren, en beteugelde ze desnoods haar angsten. 'En op het papier kan ik nog steeds, net als het meisje van vroeger, een beetje stout zijn.'
Misschien kan ze het af en toe ook in het echt, en in het openbaar. En heeft ze, tijdens haar dankwoord aanstaande zondag, een kwinkslag in petto. Ze schudt het hoofd, jammer dat dit onderwerp nu opnieuw ter sprake komt. 'Ik voel me vaak zo schuldig over dat talent van mij. Waarom heb ik het wl, denk ik dan, en een ander niet?'
Complimenten brengen haar uit haar doen. Liever refereert ze aan een interview op de Amsterdamse kabeltelevisie met Jan Mulder. 'Het ging over helden, dus ook Annie kwam voorbij, en hem werd gevraagd: ''Heb je wel eens iets van mevrouw Schmidt gelezen?'' ''Nee'', zei hij, ''ik vind die tekeningen zo verschrikkelijk, het lijken wel knipsels.'' Westendorp str  lt, Mulder zal straks nog raar opkijken. Dat mensenboek zal er komen - 'dat plan geeft rust' - en misschien maakt ze ook nog eens een zelfportret. 'Dat wordt dan een gerimpeld goudrenetje.' Met olijke uitstraling? 'Soms wel, soms niet. Ik heb de laatste jaren veel verdriet gehad, en veel stress, maar ik ben nu bezig dat in orde te maken.'
Ze ontkurkt een fles, nog n glaasje wijn dan, en misschien heel even achter de tekentafel, weg van de waan van de dag, tot het tijd is om naar bed te gaan. 'Slapen is heerlijk, want dan weet ik even niks. Ik schrik altijd van de morgen.'
Ter gelegenheid van het 25-jarig bestaan van het Gouden Penseel verschijnt een jubileumuitgave die vanaf 8 september in de boekhandel verkrijgbaar is: Vijfentwintig jaar Gouden Penselen & het Oeuvre Penseel voor Fiep Westendorp.

Foto
	Illustraties van Fiep Westendorp uit 'Pluk van de Petteflet', 'Jorrie en Snorrie', 'Tante Patent', 'Jip en Janneke', 'Otje' en Westendorps eigen collectie. Fiep Westendorp FOTO BOB BRONSHOFF/HH


Jacqueline E. van der Waals.
Jacqueline Elisabeth van der Waals (Den Haag, 26 juni 1868 – Amsterdam, 29 april 1922) was een Nederlandse dichteres, schrijfster, vertaalster en lerares.
Familie en loopbaan.
Ze werd geboren als dochter van J.D. van der Waals, een wereldberoemd natuurkundige en Nobelprijswinnaar, naar wie de vanderwaalskracht is genoemd. Jacqueline van der Waals doorliep de HBS en studeerde thuis voor de hulpakte voor het onderwijs en de M.O.-akte voor geschiedenis. Ze was lerares in Doorn, Bloemendaal, Baarn (dameskostschool "Erica") en Amsterdam.
Daarnaast vertaalde zij onder meer uit de Scandinavische talen en schreef essays over Søren Kierkegaard, Henrik Ibsen en Selma Lagerlöf. Gedichten schreef zij aanvankelijk onder het pseudoniem "Una Ex Vocibus" (Latijn voor 'Een van de stemmen'). De beginletters hiervan komen overeen met die van Ursule Eleonora Velt, de hoofdpersoon van haar autobiografische roman "Noortje Velt" (1907).
Van der Waals deed aan tennissen, schaatsen, wandelen en bergbeklimmen, activiteiten die in haar gedichten terugkomen. Ook nam ze deel aan studiegroepen waar ze filosofen als Kierkegaard en Nietzsche besprak.
Debuut als dichteres.
Haar vrees werd bewaarheid. Iemand ontdekte dat zij die gedichten had gemaakt en haalde haar over de gedichten onder haar eigen naam te publiceren. Het sprookje over Repelsteeltje heeft ze herverteld waarbij de rol van deze dwerg in een ander daglicht komt te staan.
Thema's.
In haar gedichten zijn thema's te ontdekken als
Laatste jaren.
In haar laatste levensjaren werd het mystieke en religieuze element in haar werk steeds belangrijker. Jacqueline van der Waals schreef voor haar dood het bekende lied "Wat de toekomst brengen moge". Het wordt in kerkelijke kring wel gezongen tijdens begrafenis- en trouwdiensten. Ze stierf op 53-jarige leeftijd.
Liedboek voor de Kerken.
In het Liedboek voor de Kerken is een aantal liederen van Van der Waals opgenomen. Hoe geliefd deze zijn bleek nog eens in 2006, toen in een verkiezing van het mooiste religieuze lied onder NCRV-luisteraars "Wat de toekomst brengen moge" (Lied 293) en "De dag door uwe gunst ontvangen" (Lied 393) bij de eerste tien eindigden.
Biografie en Verzameld werk.
In 1982 verscheen haar biografie "Jacqueline E. van der Waals, Haar leven en haar werk", geschreven door Anton Ent en Jacoba Kramer-Vreugdenhil.
Van der Ent bezorgde in 1994 haar poëzie onder de titel "Jacqueline E. van der Waals, Verzamelde Gedichten."

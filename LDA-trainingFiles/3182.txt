	Voorstellingen Zzinderella afgelast
	ANP
AMSTERDAM
Artiest Frank Sanders is in een Amsterdams ziekenhuis opgenomen. Alle voorstellingen van de musical Zzinderella, waarin hij een dragende rol speelt, zijn afgelast.
Het gaat om opvoeringen in Utrecht, Tilburg, Hoorn en Zoetermeer. De voorstellingen zullen niet op een later tijdstip worden ingehaald. De voorstellingen van Zzinderella liepen al op hun eind. De laatste uitvoering was gepland op 1 februari.


Orale seks.
Orale seks is de term die wordt gebruikt voor seksuele activiteiten waarbij de mond en/of tong, maar ook weleens de tanden en/of keel, gebruikt wordt om geslachtsdelen op te winden en/of naar een hoogtepunt te leiden. Wanneer dit bij een man specifiek plaatsvindt op de penis noemt men dit fellatio of "pijpen". Wanneer uitgevoerd op de vrouwelijke geslachtsorganen, zoals de schaamlippen en de clitoris, wordt het cunnilingus of "beffen" genoemd. Ook een vorm van orale seks is anilingus, dit is het likken van de anus.
Redenen voor orale seks.
Orale seks in een groep. (Illustratie Édouard-Henri Avril.)
Een artistieke afbeelding waarop een vrouw cunnilingus ontvangt, terwijl een fatsoenlijk feestje in volle gang is. (Illustratie Achille Devéria.)
Orale seks wordt vaak als vorm van voorspel bedreven, hoewel het ook een doel op zich kan zijn. De verrichtingen kunnen zowel speciaal voor het genot van de partner als wel voor eigen genot gedaan worden.
Orale seks wordt bedreven door heteroseksuelen en homoseksuelen. Zowel paren, trio’s als in groepsverband. Soms kan een persoon dit bij zichzelf indien deze een zeer soepele ruggengraat heeft. Dan heet dit bij een vrouw autocunnilingus en bij een man autofellatio.
Seksuele behoeften kunnen met orale seks vervuld worden wanneer een vrouw haar fysieke maagdelijkheid wil behouden.
Heteroseksuele paren kunnen deze vorm van seks ook gebruiken als alternatief voor anticonceptie.
Veel mensen gebruiken eufemismen om over orale seks te praten omdat er nog steeds een licht taboe rust op deze activiteiten.
Houdingen en varianten.
Orale seks kan in allerlei houdingen verricht worden. In staande, liggende of zittende posities zijn vele variaties mogelijk.
Bij de houding facesitting gaat -meestal een vrouw- met haar kruis op het gezicht van haar partner zitten.
Het "standje 69", ook wel aangeduid met de Franse term "soixante-neuf", liggen de twee partners zo op of naast elkaar dat ze elk met de mond de geslachtsdelen van de partner kunnen stimuleren.
Culturen.
Een 2500 jaar oude erotische schildering
In het voorchristelijke oude Rome was fellatio een taboe. Deze seksuele activiteit werd over het algemeen gezien als een vorm van onderwerping en dwang. In het Latijn is daarvoor het woord "irrumare" (irrumatio). Het oraal penetreren in de mond van een persoon in een passieve rol. Bij "fellare" (fellatio) wordt juist van de andere persoon de seksuele activiteit verwacht.
De gedachte bij dit systeem was dat het afschuwelijk voor een man zou zijn om fellatio uit te oefenen omdat dat betekent dat hij genomen, dus onderworpen, zou zijn. Terwijl, als hij fellatio van een vrouw, slaaf of iemand van lagere sociale klasse zou ontvangen, dit geen vernedering zou zijn.
De Romeinen beschouwden orale seks schandelijker dan bijvoorbeeld anale seks.
Men nam aan dat gasten met een slechte adem beoefenaars waren van orale seks, waardoor zij dikwijls aan de etenstafel niet welkom waren. Ook om openbare gezondheidsredenen was het taboe. De genitaliën werden in die cultuur als onrein beschouwd. Orale seks maakte de mond vuil en zo werd gedacht het een publiekelijk gezondheidsrisico met zich meebracht.
Het Chinese taoïsme daarentegen beschouwde cunnilingus als een geestelijk bevredigend gebruik dat levenskracht geeft.
In de westerse cultuur wordt orale seks door zowel de jeugd als volwassenen beoefend. Veel andere culturen zien het nog steeds als een taboe. Reden zou kunnen zijn dat deze vorm van seksualiteit niet leidt tot de door kerken bedoelde voortplanting. Ook wordt het nu nog weleens gezien als onrein of vernederend.
Gezondheid.
Ook bij orale seks kan men een soa (seksueel overdraagbare aandoening) oplopen. Zeker bij wisselende seksuele contacten zal dit risico groeien. Men moet bedacht zijn op onder andere chlamydia, gonorroe, herpes, hepatitis maar ook aids.
Het humaan papillomavirus (HPV) speelt een rol bij het ontstaan van bepaalde vormen van kanker en het risico op een besmetting met HPV stijgt met de toename van wisselende seksueel-orale contacten.
De meest effectieve preventie tegen deze ziekten is vooralsnog het gebruik van een liklapje of condoom.
Zwangerschap.
Orale seks - fellatio - kan onmogelijk tot zwangerschap leiden. Via de spijsverteringskanalen kan het sperma nooit de baarmoeder bereiken. Bovendien zal het sperma door het maagzuur volledig afgebroken worden.
Wel is zwangerschap mogelijk wanneer sperma indirect, bijvoorbeeld via de handen, in contact komt met de vagina.

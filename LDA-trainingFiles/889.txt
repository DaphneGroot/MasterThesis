	AUTOBOM
	Bij een explosie van een krachtige autobom zijn dinsdag in de Algerijnse hoofdstad Algiers zeker zeven mensen om het leven gekomen. Bijna vijftig mensen liepen verwondingen op. Ooggetuiggen zeiden dat de auto was geparkeerd tussen het hoofdgebouw van de universiteit en het universiteitsrestaurant in het centrum van de stad. Ordetroepen hebben de omgeving afgezet. In december vielen in Algiers zeker achttien doden door vergelijkbare aanslagen.


 EMBA OP VERLIES IN EERSTE HALFJAAR. 
 DEN HAAG, 31 okt (Reuter) - NV Emba heeft bekend gemaakt dat zij in het eerste halfjaar van 1996 een verlies heeft geleden van 43.556 gulden. 
 In dezelfde periode van vorig jaar was er nog een winstje van 355.380 gulden. 
 "De ontwikkelingen op zowel de onroerendgoed-als de rentemarkt nopen wederom tot voorzichtigheid waar het gaat om het voorspellen van een positief resultaat voor het gehele boekjaar 1996," zo waarschuwt het fonds. 
 Volgens Emba is het negatieve resultaat een direct gevolg van een verdere reorganisatie en starten van nieuwe internationale activiteiten van de groep. 
 Volgens de directie levert de binnenlandse vastgoedportefeuille nog steeds een positieve bijdrage maar wordt dat negatief beinvloed door financieringslasten van de deelnemingen. 
 (c) Reuters Limited 1996. 

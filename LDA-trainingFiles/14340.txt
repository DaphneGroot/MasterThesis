Bitsingen.
Bitsingen (Frans: "Bassenge") is een plaats en gemeente in de provincie Luik, Wallonië, België. De gemeente telt ongeveer 9.000 inwoners.
Tot 1963 maakte Bitsingen deel uit van de Vlaamse provincie Limburg, maar het werd na de vaststelling van de taalgrens overgeheveld naar de provincie Luik in Wallonië. In tegengestelde richting werd Voeren overgeheveld.
Kernen.
De fusiegemeente telt naast Bitsingen zelf nog 5 deelgemeenten: Beurs, Eben-Emael, Glaaien ("Glons"), Rukkelingen-aan-de-Jeker ("Roclenge-sur-Geer") en Wonk. Opmerkelijk is dat een van de kleinste kernen zijn naam gegeven heeft aan de fusiegemeente.
Demografische evolutie.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Politiek 2007-2012.
Het bestuur van Bitsingen bestaat uit de cdH die de meerderheid van de zetels heeft.

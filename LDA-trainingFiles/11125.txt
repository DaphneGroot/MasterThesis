Rozendaal.
Rozendaal () is een plaats en gemeente in de Nederlandse provincie Gelderland vlak ten noordoosten van de stad Arnhem. De gemeente telt inwoners (, bron: CBS) en heeft een oppervlakte van 27,95 km² (waarvan 0,03 km² water). De gemeente Rozendaal maakt deel uit van de Stadsregio Arnhem-Nijmegen.
Rozendaal is naar aantal inwoners gemeten de kleinste gemeente op het Nederlandse vasteland. Alleen Vlieland en Schiermonnikoog hebben minder inwoners. Rozendaal is eveneens de dunstbevolkte gemeente op het Nederlandse vasteland (Wieringermeer was nog dunner bevolkt wanneer ook watervlaktes meegerekend worden, maar is in 2012 opgegaan in de gemeente Hollands Kroon).
Rozendaal behoort tot de miljonairsgemeenten van Nederland.
Het dorp Rosendaal was op 1 januari 1812 deel gaan uitmaken van de gemeente Velp. Op 1 januari 1818 werd de gemeente Velp opgeheven. Velp kwam bij de nieuwe gemeente Rheden en Rosendaal werd een zelfstandige gemeente. Op 1 januari 1933 is de naam veranderd van Rosendaal in Rozendaal.
Burgemeester.
Per 1 maart 2009 is drs. Jan Hendrik Klein Molekamp benoemd tot burgemeester van de gemeente Rozendaal. Klein Molekamp is lid van de VVD.
Hij was lid van de Tweede Kamer (1994-2003), directeur van de Kamer van Koophandel te Rotterdam (2003-2004) en voorzitter van de Vereniging Afvalbedrijven (2004-2006). Jan Hendrik Klein Molekamp volgt mevrouw A.H. Boerma-van Doorne (CDA) op, die met ingang van 30 november 2007 is benoemd tot burgemeester van de gemeente Maasdriel.
Bezienswaardigheden.
Topografische gemeentekaart van Rozendaal, maart 2017

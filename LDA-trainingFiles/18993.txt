Rebecq.
Rebecq (Waals: "Ribek") is een dorp en gemeente in de Belgische provincie Waals-Brabant. De gemeente telt ruim 10.000 inwoners. Door de gemeente loopt de Zenne.
De fusiegemeente Rebecq wordt in het Nederlands nogal eens foutief vertaald in "Roosbeek". Deze laatste naam is echter de officiële vertaling van deelgemeente "Rebecq-Rognon".
Geschiedenis.
Op het eind van het ancien régime werd Rebecq een gemeente. In 1824 werd de kleine naburige gemeente Rognon opgeheven en aangehecht bij Rebecq, dat daarna Rebecq-Rognon werd genoemd, in het Nederlands Roosbeek. In 1977 werden de gemeenten Bierk, Roosbeek, Quenast ("Kenast") samengevoegd tot een fusiegemeente die weer de korte naam Rebecq kreeg. Ook het gehucht Wisbeek ("Wisbecq") werd overgeheveld van Sint-Renelde, dat zelf een deelgemeente van Tubeke werd.
Kernen.
De gemeente bestaat uit de deelgemeente Bierk ("Bierghes"), Roosbeek ("Rebecq-Rognon") en Quenast ("Kenast"). Tussenin ligt nog het dorp Wisbecq ("Wisbeek").
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Rebecq bestaat uit de lijst AC die de meerderheid van de zetels heeft.
Sport.
Voetbalclub US Rebecquoise is aangesloten bij de KBVB en actief in de provinciale reeksen.

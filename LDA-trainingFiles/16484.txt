Patisson.
Een patisson is een pompoen-achtige vrucht die geleverd wordt door de soort "Cucurbita pepo" (sierpompoen), evenals de courgette. Patissons zijn ongeveer 15 tot 20 cm groot, wit, geel of groen van kleur en hebben een puntige vorm. In het Nederlands wordt de patisson ook wel tulbandpompoen, keizers- of bisschopsmuts genoemd.
Er zijn verschillende rassen: Bleekgroene van Benning, Giraumon Turban Plat en Tweekleurig. Enkele hybride versies zijn Patty, Rodeo, Patty green.
De teeltwijze van de patisson komt overeen met die van de courgette. De oogst kan van juli tot oktober doorgaan. Patissons oogst men vanaf ze 4 cm grootte. Boven de 15 cm zijn ze minder goed van smaak. Jonge patissons bewaren enkele weken op een koel locatie, Volgroeide enkele maanden.
Men kan patisson bereiden zoals pompoen. Men kan er dus soep van koken of vullen met bijvoorbeeld gehakt als ovenschotel. Patissons zijn echter ook eenvoudig in de magnetron gaar te krijgen. Ze worden ook als siervruchten gebruikt, bijvoorbeeld in bloemstukken.

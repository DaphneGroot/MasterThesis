	Alleen door veel oefenen kan Volendam worden verslagen
	De Ajaxsupporters die momenteel hun zondagen verdoen met het nuttigen van bekers cola in de spelonken van de Arena, kunnen dit seizoen hun hart toch nog ophalen. Het elftal dat in 1995 de Europa Cup 1 in de wacht sleepte, is namelijk niet kapotgegaan aan een combinatie van avontuurlijke verlangens en hebzucht. Finidi George, Nwanku Kanu, Michael Reiziger en Edgar Davids - ze verdedigen op de cd-rom Fifa 97 van Electronic Arts (EA) de kleuren van Ajax, alsof AC Milan, Inter en Betis Sevilla niet bestaan. De langs de zijlijn oprukkende Reiziger en de op maat gesneden voorzetten van George doen de stemmen van commentatoren John Motson en Andy Gray overslaan van bewondering ('Aah! Unbelievable skill'). En de toeschouwers in het virtuele stadion doen wat supporters horen te doen: ze fluiten, gillen, klappen en juichen.
EA Sports, mondiaal de grootste producer en distributeur van videospelletjes, met een omzet van een miljard dollar in 1996, heeft met voetbalspelen een naam hoog te houden. De Amerikaanse fabrikant verloste de bezitters van een Sega Megadrive vier jaar geleden van een almaar heviger zeurende ergernis; op het computerspel van Sega konden zo'n beetje hemel en aarde worden bewogen, maar een virtueel voetbalpotje zat er niet in. Er waren wel voetbalspelletjes te verkrijgen, maar die bleken bij nader inzien te bestaan uit 22 vlekjes die op een houterige manier achter een stip aanzaten. Van tactiek was geen sprake.
Totdat EA Sports uit de hemel kwam vallen. Fifa 92 transformeerde de Megadrive tot de toegangspoort van het wereldkampioenschap voetbal. De bezitter van de Megadrive kon met dit spel het Nederlands elftal laten voetballen tegen een ander voetballand, Duitsland bijvoorbeeld. En het realistische gehalte van het spel maakte het mogelijk een speler, Lothar Matthus bijvoorbeeld, een tik met de ellebogen te geven - een daad die de virtuele scheidsrechter wel eens over het hoofd pleegde te zien. Bovendien kon met Fifa 92 het spelsysteem aan de tegenstander n aan het wedstrijdverloop worden aangepast.
Fifa 97, de nieuwste versie in de reeks van EA Sports, kan binnenkort ¢¢k op de Sega Megadrive worden gespeeld, maar de bezitters van een computer (een Pentium processor van 133 MHZ wordt geadviseerd) kunnen zich al uitleven met het voetbalspel der voetbalspelen. Want zo mag Fifa 97 worden gekwalificeerd. De spelers kappen en draaien alsof Wiel Coerver hen jaren heeft begeleid, hun uithoudingsvermogen doet het niet onder voor die van Johan Neeskens in zijn beste dagen, en hun balbeheersing hebben de digitale voetballers geleend van David Ginola, de Franse aanvaller die zijn bewegingen door een computer liet registreren, zodat de makers van Fifa 97 de realiteit tot in de details konden benaderen.
Maar voordat een bal op de borst doodvalt, moet de bespeler van Fifa 97 menig uur achter zijn computer doorbrengen. Een wedstrijd in de eenvoudigste categorie vraagt om vele trainingsuren; wie zonder ervaring aantreedt tegen het immer kabbelende Volendam, ziet spelers als Plugboer en Jongsma keer op keer het veld oversteken om vernietigende schoten te lossen.
Wie zich niet laat afschrikken door een nederlaag tegen Volendam of Burei (uit Maleisi), zal gaandeweg de oefensessies progressie maken. De passes komen beter aan, en de verdedigers nemen allengs meer tijd om oplossingen te zoeken. Als de combinaties lukken, en de schoten op het doel niet meer in de tweede ring terechtkomen, dan is het tijd een gooi te doen naar een titel in n van de competities. Fifa 97 herbergt er elf, waaronder die van Nederland, Duitsland, Itali, Engeland en Spanje. Ook kan de speler met het nationale team tegen 63 andere landen een interland spelen.
De jacht op de landstitel wordt ingezet met een favoriet team, en als daarvan de selectie alweer verouderd is, dan kan de speler de spelersgroep aanpassen; een Ajacied transfereert onmiddellijk Heerenveen-middenvelder Tomasson, PSV'er Stam en Vitesse-spits Makaay naar Ajax, om vervolgens Nederland en daarna de rest van de wereld te veroveren. Acht camera's registreren de zegetocht van de spelers, en die beelden kunnen, inclusief de analyses van commentatoren Motson en Gray, worden bewaard. Mochten langskomende vrienden raar opkijken als een bezitter van Fifa 97 hen begroet met de kreet 'wij zijn de besten', dan is het mogelijk hen met samenvattingen van de wedstrijden te overtuigen.
Ronald Ockhuysen

Foto
	Wedstrijdfragment uit Ajax - Atletico Madrid


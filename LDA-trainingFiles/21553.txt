Mark van der Werf (schaker).
Van der Werf (Tata Steeltoernooi 2013)
Mark van der Werf (Amstelveen, 12 februari 1968) is een Nederlandse schaker met een FIDE-rating 2411 in 2016 en KNSB-rating van 2440 (in 2011). Hij is sinds 1993 een internationaal meester (IM). In 2007 werd hij algemeen directeur van het bondsbureau van de Koninklijke Nederlandse Schaakbond. Hij is getrouwd met Esther de Kleuver (WIM).
In 1996 won Van der Werf het open Snelschaaktoernooi te Amstelveen. In 2001 speelde hij mee voor het Nederlands kampioenschap schaken en bezette hij de negende plaats met 2.5 punt; Loek van Wely werd eerste met 6.5 punt.

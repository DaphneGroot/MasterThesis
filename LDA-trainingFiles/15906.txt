Harrison Ford.
Harrison Ford (Chicago, 13 juli 1942) is een Amerikaans filmacteur. Hij is gespecialiseerd in het spelen van heldenrollen in filmreeksen. Hij speelde onder andere Han Solo in de "Star Wars"saga, archeoloog Indiana Jones in een reeks van vier avonturenfilms en hij was als geheim agent Jack Ryan te zien in "Patriot Games" en "Clear and Present Danger".
Door deze filmrollen is hij een van de succesvolste acteurs van Hollywood geworden. Bij elkaar hebben zijn films in de Verenigde Staten zo'n 3,4 miljard dollar opgebracht.
Biografie.
Harrison Ford wilde eerst als dj bij de radio gaan werken en vertrok naar Californië om daar te gaan werken bij een grote landelijke radiozender. Het lukte hem niet om aan werk te komen en om in zijn levensbehoeften te voorzien accepteerde hij een baantje als timmerman. Een ander bijbaantje was het afnemen van audities, hierbij moest hij tekst voorlezen die de tegenspeler zou zeggen tegen een acteur die auditie deed voor een bepaalde rol. Harrison deed dit zo goed dat het hem werd aangeraden om te gaan acteren. Ook was hij korte tijd roadie van rockgroep The Doors. Vanaf 1968 speelde Ford met enige regelmaat bijrolletjes in films.
Zijn eerste grote rol was in de film "American Graffiti" in 1973. Deze film werd geregisseerd door George Lucas. Ford raakte met Lucas bevriend en hij maakte samen met hem een aantal films: in 1974 maakte hij samen met Lucas en met Francis Ford Coppola "The Conversation" (1974) een film waardoor Ford bekendheid kreeg.
Harrison Ford brak door met zijn rol als Han Solo in de Star Wars saga van George Lucas. Ford speelde in (1977), (1980), (1983) en (2015).
In 1979 had Ford een bijrol in Apocalypse Now, een film die medegeproduceerd werd door George Lucas.
Ook maakte Ford wederom samen met George Lucas en Steven Spielberg het succesvolle avonturenvierluik "Indiana Jones". Deze filmreeks is waarschijnlijk het succesvolste optreden van Ford, omdat hij daar tot de hoofdpersoon van de serie werd gemaakt.
Tussen alle succesvolle filmreeksen door, speelde Ford ook nog zeer gewaagde rollen in kunstzinniger films. In 1981 speelde hij de rol van eenzame depressieve detective in de sciencefiction-/cultfilm Blade Runner, in 1986 was hij te zien als huisvader in de "The Mosquito Coast" en in 1985 kreeg hij een Oscarnominatie voor Beste Acteur voor de film "Witness". In 1988 speelde hij een wanhopige man die zijn ontvoerde vrouw zoekt in Roman Polanski's Frantic. Verder speelde hij een onterecht van moord beschuldigde gevangene in The Fugitive (1993), speelde hij de hoofdrol in de film Patriot games 1992 en de Amerikaanse president in de blockbuster Air Force One (1997)
De laatste jaren nam zijn succes wat af en speelde hij mee in films zoals Random Hearts (1999) en Six Days Seven Nights (1998). Wel speelde hij een paar bijzondere rollen: zo was hij te zien als Russische onderzeebootkapitein in (2002) en als moordenaar in What Lies Beneath (2000). In 2008 nam zijn bekendheid echter weer toe door zijn rol weer op te pakken als Indiana Jones in Indiana Jones and the Kingdom of the Crystal Skull.
Privéleven.
Van 1964 tot 1979 was Ford getrouwd met Mary Marquardt, een huwelijk waaruit twee kinderen werden geboren. Van 1983 - 2003 was hij getrouwd met Melissa Mathison, uit welk huwelijk nog twee kinderen werden geboren. Hij trouwde op 15 juni 2010 met actrice Calista Flockhart, die bekendheid kreeg door haar rol in de televisieserie "Ally McBeal".
Ford is naast acteur ook een ervaren piloot van zowel vliegtuigen als helikopters. Hij bezit een ranch in Jackson Hole (Wyoming). In 2003 kreeg hij een ster in de Hollywood Walk of Fame.
Ford overleefde drie vliegtuigongelukken van vliegtuigen die hij zelf bestuurde. Het meest recente ongeval vond plaats in 2015, toen hij met een Ryan PT-22 Recruit een motorstoring kreeg en een noodlanding maakte op een golfbaan. Ford hield onder andere een gebroken bekken en enkel over aan dit laatste ongeval.
Filmografie.
Wassen beeld van Harrison Ford in Musée Grévin.

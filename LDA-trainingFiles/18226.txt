 Small Comp.Neth. boekt res van 44.3 pct. 
 AMSTERDAM, 7 maart (Reuter) - Het Small Companies Netherlands Fund heeft in 1996 een beleggingsresultaat op basis van intrinsieke waarde van 44,3 procent geboekt, aldus beheerder ABN AMRO Asset Management. In deze zelfde periode steeg de CBS Herbeleggingsindex met 40,3 procent. 
 Het beleggingsresultaat, inclusief herbelegging, op basis van koersontwikkeling kwam uit op 57,7 procent. Het fondsvermogen steeg met 75,2 miljoen gulden tot 247,4 miljoen. 
 Volgens de beheerder zijn de langetermijnvooruitzichten voor Nederlandse aandelen, en small caps in het bijzonder, ondanks de recente forse stijgingen nog steeds bijzonder gunstig. 
 (c) Reuters Limited 1997. 

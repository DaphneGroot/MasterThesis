Zwet (toponiem).
Het toponiem zwet (of "zwette") betekent grens. Vandaar dat veel wateren deze naam dragen, onder andere bij Leeuwarden (als Zwette) en Jisp. Zij vormen de grens tussen twee gebieden.
In de provincie Groningen worden de sloten tussen twee landeigenaren zwetsloten genoemd. Ze stonden veelal onder de schouw van het waterschap.
Ook de aanduiding zwart, zoals in het Zwarte Water bij Zwolle, komt van oorsprong van zwet (en dus niet van de kleur). Ook de plaatsnaam Zwartschaap zou te maken kunnen hebben met een grens.
Zwet (oudnederlands "Suet") is tevens de historische benaming voor de Weipoortse Vliet in de gemeente Zoeterwoude.

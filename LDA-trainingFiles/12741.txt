Amsterdam (gemeente).
De 7 Amsterdamse stadsdelen sinds 1 mei 2010, plus Westpoort, dat rechtstreeks door de gemeente wordt bestuurd.
De voormalige 15 Amsterdamse stadsdelen tot 1 mei 2010
De Amsterdamse gemeente presenteert een slagzin op het Museumplein
Amsterdam is een grootstedelijke gemeente in de Nederlandse provincie Noord-Holland. De gemeente telt inwoners (, bron: CBS) en heeft een oppervlakte van ongeveer 219 km² (waarvan een kwart water). In de gehele agglomeratie (de Stadsregio Amsterdam) wonen ongeveer 1.500.000 mensen. Hoofdplaats is Amsterdam.
Stadsdelen.
De Gemeente Amsterdam () kent, net als de gemeente Rotterdam, een voor Nederland bijzonder bestuurlijk stelsel: de gemeente is verdeeld in "stadsdelen". Sinds de herindeling per 1 mei 2010 is de stad verdeeld in 7 stadsdelen met een eigen bestuur en het vanuit de centrale stad bestuurde Westelijk Havengebied (Westpoort).
Alle wetten en regels die Nederland kent voor gemeenten, gelden op overeenkomstige wijze voor de stadsdelen. Dat geldt ook voor hun inrichting. Zo is er een Stadsdeelraad (op dezelfde wijze gekozen als een gemeenteraad), een Dagelijks Bestuur (B&W), een DB-voorzitter (burgemeester), enz. Enige uitzondering: de stadsdelen kennen een (door de Raad) "gekozen burgemeester" (de DB-voorzitter).
De stadsdelen hebben een volwaardig ambtelijk apparaat (zoals gemeenten dat hebben) en kunnen beschikken over een eigen budget. Een belangrijk deel van het gemeentelijk budget van Amsterdam is via het "Stadsdeelfonds" (à la het Gemeentefonds) overgedragen aan de stadsdelen en staat vrij tot hun beschikking.
Het initiatief voor dit stelsel werd genomen door Michael van der Vlis (PvdA-rapport "Macht voor de wijken", 1972) die later als wethouder ook een stevige rol speelde bij de invoering. De stadsdelen werden successievelijk ingesteld. Noord en Osdorp waren de pioniers (1981). Toen uit onderzoek (onder andere opiniepeilingen onder de bevolking) bleek dat de stadsdelen heel behoorlijk aan hun doelstellingen (een effectiever en efficiënter bestuur, dichter bij de bevolking) voldeden kwamen er in 1987 nog vier bij en in 1990 nog tien, zodat er toen 16 stadsdelen waren. In 1998 waren er enkele fusies en in 2002 werd het Stadsdeel Centrum als laatste ingesteld. Van 2002 tot 1 mei 2010 telde Amsterdam 14 stadsdelen, sindsdien zijn het er 7.
Stadsprovincie.
Aansluitend aan de totstandkoming van de stadsdelen was de vorming van de "Stadsprovincie Amsterdam" gedacht. Die is er echter nooit gekomen. Volgens sommigen werden daarbij de 16 omliggende gemeenten (als nieuwe stadsdelen) geannexeerd, volgens anderen werd "Amsterdam" opgeheven. Bij een referendum bleken de meeste Amsterdammers het laatste te denken en zij stemden de stadsprovincie dus weg. Feitelijk fungeert de Centrale Stad (voor het grondgebied van de gemeente) nu als stadsprovincie: een combinatie van grootstedelijke (ontwikkelings)taken en provinciaal toezicht. De Provincie Noord-Holland heeft, voor zover de wet dat toestaat, een belangrijk deel van haar taken m.b.t. het gemeentelijk grondgebied aan de Centrale Stad gedelegeerd (onder andere om te voorkomen dat er dubbel toezicht ontstaat).
Voor het grondgebied van de oorspronkelijk gedachte stadsprovincie (met uitzondering van Almere) functioneert de plusregio Stadsregio Amsterdam, met beperktere ambities, als opvolger van de stadsprovinciegedachte.
Indeling in stadsdelen.
De Gemeente Amsterdam is onderverdeeld in 8 "stadsdelen". 7 daarvan hadden tot 2014 een eigen "stadsdeelraad" en "dagelijks bestuur" met een belangrijk deel van de gemeentelijke bevoegdheden en middelen. Sinds 2014 zijn er "bestuurscommissies".
Zie ook: Buurten en wijken in Amsterdam
Chronologische ontwikkeling.
De wijzigingen gingen telkens in na de gemeenteraadsverkiezingen van dat jaar.
Herindeling stadsdelen.
In 2008 werd door de gemeente de Commissie Mertens benoemd, die moest onderzoeken of het aantal stadsdelen verminderd kan worden. Begin 2009 kwam het voorstel om het aantal stadsdelen te halveren van 14 tot 7. Ook de taakverdeling tussen Centrale Stad en de stadsdelen werd gewijzigd. Op 14 april 2009 besloten Burgemeester en Wethouders om dit voorstel over te nemen. De Gemeenteraad heeft op 10 juni 2009 deze beslissing bekrachtigd. De stad bestaat sinds 10 mei 2010 daarom uit 7 stadsdelen: Centrum, Noord, West, Nieuw-West, Zuid, Oost en Zuidoost. De bestaande stadsdeelgrenzen tussen West en Nieuw-West veranderden niet, dus in tegenstelling tot eerdere plannen is niet de A10 de grens, maar hoort de Kolenkitbuurt nog bij Bos en Lommer en het Rembrandtpark bij Nieuw-West.
2014-2018.
Het college van burgemeester en wethouders voor de periode 2014-2018 wordt gevormd door een coalitie van D66, VVD en SP (26 van de 45 zetels na de verkiezingen van 2014).
Voor het eerst sinds ruim een eeuw heeft de PvdA geen wethouder in het Amsterdamse college van B&W.
2010-2014.
Het college van burgemeester en wethouders voor de periode 2010-2014 wordt gevormd door een coalitie van PvdA, VVD en GroenLinks (30 van de 45 zetels na de verkiezingen van 2010).
Lodewijk Asscher was wethouder van Financiën, Educatie, Jeugdzaken tot hij minister werd in het kabinet-Rutte II; in november 2012 werd hij opgevolgd door Pieter Hilhorst. Deze trad af op de dag na de door de PvdA verloren gemeenteraadsverkiezingen op 19 maart 2014. Eric Wiebes was wethouder van Verkeer, Vervoer en Infrastructuur (incl. Noord/Zuidlijn), ICT (incl. glasvezel en breedbanddiensten) tot hij in februari 2014 staatssecretaris werd in het kabinet-Rutte II; zijn functie bleef vacant.
2006-2010.
Het college van burgemeester en wethouders voor de periode 2006-2010 werd gevormd door een coalitie van PvdA en GroenLinks (27 van de 45 zetels vóór de verkiezingen van 2010, daarna 22 van de 45 zetels en daarmee een minderheidscollege. Voor het nieuwe college werd een nieuwe partij gezocht, dat werd de VVD (zie samenstelling 2010-2014).
De voorzitter van het college van B en W was burgemeester Job Cohen (PvdA). Na zijn vertrek naar Den Haag in maart 2010 was Lodewijk Asscher waarnemend burgemeester
Hennah Buyne werd op 14 maart 2007 beëdigd als wethouder, nadat haar voorganger Ahmed Aboutaleb staatssecretaris in het kabinet-Balkenende IV was geworden. Ze trad op 16 maart 2008 af en werd opgevolgd door Freek Ossel. De portefeuilles onderwijs en jeugd werden overgedragen aan Lodewijk Asscher. Laatstgenoemde was vanwege het vertrek van Job Cohen vanaf 12 maart 2010 interim-burgemeester. Op 19 maart 2010 werd hij benoemd tot waarnemend burgemeester en is sindsdien geen wethouder meer. De portefeuilles die hij als wethouder had, heeft hij meegenomen, behalve Economische Zaken en Inburgering die Freek Ossel heeft gekregen.
Coalitiesamenstelling vanaf 1970.
Collegesamenstelling 1970-2010. Partijen die later opgegaan zijn in het CDA en GroenLinks zijn als die partij weergegeven.
De PvdA was sinds 1949 altijd de grootste partij in de Amsterdamse gemeenteraad, maar in 2014 moest de partij dat stokje overgeven aan D66, na de voor de PvdA desastreus verlopen gemeenteraadsverkiezingen op 19 maart. De PvdA was tot 2014 steeds met meerdere wethouders vertegenwoordigd in het College van B&W, sindsdien zit zij in de oppositie. Sinds 1946 is de burgemeester van PvdA-huize.
Topografie.
"Topografisch kaartbeeld van de gemeente Amsterdam, per december 2016"

	Opening grenzen goed geweest voor bedrijfsleven
	Van onze verslaggever
AMSTERDAM
Het opengooien van de Europese binnengrenzen heeft de winsten van de meeste Nederlandse bedrijven geen kwaad gedaan. Het overgrote deel van de bedrijven zegt dat, ondanks de toegenomen concurrentie, de winstgevendheid niet is aangetast. Die sterkere concurrentie ondervonden de ondernemers zeker niet alleen vanuit het buitenland. Het zijn ook Nederlandse mededingers die ze meer op de markt tegenkomen.
Ook bedrijven in andere Europese landen zeggen meer te maken te hebben gekregen met concurrentie door de vorming van de Europese interne markt, zoals blijkt uit een grootschalig onderzoek dat onder 13.500 Europese bedrijven is gehouden.


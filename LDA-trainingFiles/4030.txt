	THRILLERS
	Gif in sportdrank
 Stan Dewende is een natuurtalent. De advocaat uit het nieuwste boek van Jac. Toes, Fotofinish (Mets;  27,50), is recreatief hardloper, maar hij volbrengt de halve marathon, bij dertien graden onder nul en op een zwaar, heuvelachtig parkoers, in n uur en achttien minuten. Geen geringe prestatie, gezien die omstandigheden. Des te meer omdat Dewende in het nieuwste boek van Toes nauwelijks traint en ook nog een stevige drinker blijkt te zijn.
Het hardlopen is in Fotofinish (uitgegeven in de serie Gelderse Cahiers) een belangrijk thema. Het verhaal speelt zich voornamelijk af tijdens wedstrijdjes die Dewende samen met zijn collega's van een advocatenkantoor loopt. Tijdens deze activiteiten in de omgeving van Arnhem - Toes moet zelf ook hardloper zijn, de sfeer klopt; we zijn benieuwd naar z¡jn tijden - wordt Dewende geconfronteerd met de mysterieuze verschijning van een ex-collega uit het verleden. Met diens vrouw is Dewende inmiddels getrouwd. Een wraakactie? Grapje van Toes: hij voert ook verslaggever De Wacht, held uit zijn reguliere thrillers, op.
Advocaat Dewende wordt flink gedwarsboomd als hij hardloopt. Zo is er een vergiftigde sportdrank die hij onderweg aangereikt krijgt. 'De inhoud smaakt een beetje laf, zoetig, zoals alle sportdrankjes.' Maar dan wordt het Dewende zwart voor de ogen: 'Is dit de beruchte sudden death? Heeft je laatste uur geslagen?'
Wie zit er achter deze hardloopsabotage? Is het de voormalige vriend Oek, die betrokken was bij een ongeluk, waarvoor Dewende ook medeverantwoordelijk was? Dewende wordt volledig paranode. Tijdens een laatste wedstrijd - een bosloop over 12,8 kilometer, bij 22 graden boven nul - volgt de apotheose in deze geslaagde hardloopthriller, waarvan het eerste exemplaar vorige week aan Jos Hermens werd overhandigd.
Rolf Bos
Degelijk Hollands
 Met zijn debuut Vuile praktijken zorgde de Bredase journalist P(eter) P(im) Windhorst vorig jaar voor een aangename verrassing. Hij riep twee politierechercheurs in het leven: Sacher en Ruczinski, wier werkterrein Oost-Brabant in het algemeen en Breda in het bijzonder is.
In Indische erfenis (BZZToH;  27,50) zet Windhorst het tweetal weer aan het werk. Sacher is inmiddels definitief ingetrokken bij de exotische Shirley, terwijl Ruczinski daarentegen vrouw en kinderen voorgoed ziet vertrekken uit zijn Zevenbergse doorzonwoning.
Tot zover het persoonlijke lief en leed in een degelijk Hollands decor met veel water en wolken. Daarin past echter minder goed het lijk van Harko Paans, dat in de Biesbosch drijft. Of de moord op een tandtechnicus in het urinoir van een Bredaas caf. De BVD stapt het toneel op in de gedaante van de aantrekkelijke Marjon Fluitsma, waarna Indische erfenis een iets te voorspelbaar verloop krijgt. De aanleiding tot de moorden gaat terug tot de politionele acties in Nederlands-Indi, er is sprake van spionage, mollen, dubbelspel en Oost-Europese huurmoordenaars. En dat allemaal zomaar in het natte Oost-Brabantse land. Het verrassingseffect van Vuile praktijken ontbreekt; wat overblijft, is een acceptabele policier die vast nog enige vervolgen krijgt.
Frans van Schoonderwalt
Vertaald:
- Patricia Cornwell wijkt in Wespennest (Hornet's Nest) af van de stijl van haar Scarpetta-reeks, wat haar oeuvre nieuw leven inblaast. De vertaling doet nogal eens geforceerd aan (Luitingh-Sijthoff;  34,90).
- Voor De maffabiaas (Capo) greep Peter Watson terug naar de realiteit van de vorige eeuw, toen een deel van de maffia Sicili inruilde voor de Verenigde Staten. Niet echt slecht, maar om bij de kachel mee in slaap te sukkelen (Meulenhoff;  39,90).
- Arthur Hailey verwierf vooral bekendheid met romans als Wielen en Airport. Het houterig geschreven Moordzaken (Detective) speelt zich in de politiewereld van Miami af, die vreselijk aan Derrick doet denken, en draait om een aantal seriemoorden (Unieboek;  34,90).
- De Venetiaanse politiecommissaris Guido Brunetti voert in Salto Mortale (uit 1995) zijn eigen operatie 'Schone handen' uit, wanneer een bekende advocaat en een even vooraanstaande accountant worden vermoord, en merkt dat hij tegen de bierkaai vecht (De Boekerij;  29,90).


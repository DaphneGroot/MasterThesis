Ligamentum parodontale.
Het ligamentum parodontale of "parodontale ligament" is een groep vezels die de tand in de tandkas vasthouden. De uiteinden dringen als Vezels van Sharpey het cement en het kaakbot binnen.
Het ligamentum parodontale bevindt zich tussen het bot en de tand. In de gezonde situatie heeft elke tand of kies speling door de indrukbaarheid van het ligamentum parodontale. Als een tand of kies direct in het bot vergroeid is, spreekt men van een ankylotisch element. Deze tand of kies heeft dan ook niet de fysiologische mobiliteit oftewel speling van een gezonde tand of kies.

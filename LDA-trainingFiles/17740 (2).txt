Open het Dorp.
Open het Dorp was een Nederlands televisieprogramma van de AVRO. Het was het eerste grote geldinzamelingprogramma op de Nederlandse televisie. De bedoeling van Open het Dorp was om geld in te zamelen voor een woongemeenschapwijk en zorginstelling voor gehandicapten. Deze woongemeenschapwijk en zorginstelling werd later dan ook gesticht, te weten Het Dorp te Arnhem.
Het programma vond plaats op 26 en 27 november 1962 en duurde drieÃ«ntwintig uur. Het programma werd tegelijkertijd op de radio uitgezonden.
Het programma werd gepresenteerd door Mies Bouwman. De televisieregie was in handen van Theo Ordeman.
Tijdens de uitzending traden vierhonderd artiesten op, onder wie de cabaretier Wim Kan, die via de telefoon honderdduizend gulden wist los te praten bij rijke landgenoten. In totaal brachten de Nederlandse televisiekijkers 12.192.000 gulden bijeen.
Initiatiefnemer was de medicus Arie Klapwijk. Hij was waarnemend directeur van Het Dorp en tevens voorzitter van de Stichting Het Dorp, die enkele jaren later werd gesticht.
Prinses Wilhelmina.
De dag na de uitzending overleed prinses Wilhelmina. Men was algemeen van mening dat het voor het programma een groot geluk was dat de prinses niet een dag eerder overleed, en zelfs dat men haar overlijden geheim had moeten houden als dat toch was gebeurd.

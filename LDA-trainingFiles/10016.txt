Vliegveld Drachten.
Vliegveld Drachten (ICAO: EHDR) is een vliegveld gelegen nabij Drachten in de gemeente Smallingerland in Nederland. Het vliegveld is ontstaan als "airstrip" voor de Philipsvestiging te Drachten en wordt tegenwoordig geëxploiteerd door de Stichting Vliegveld Drachten, die het vliegveld in bruikleen heeft van de gemeente Smallingerland. Het vliegveld is thuishaven van de "Ultralight Vliegclub Fryslân".
Bijzonderheden.
Op het vliegveld worden zo nu en dan officiële autoraces, waaronder legale dragraces, gehouden, bedoeld om illegale straatraces tegen te gaan.
Ook is dit vliegveld de plaats van het jaarlijkse internationale vliegerfestival in Drachten.

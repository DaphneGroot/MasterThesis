	Sint-Petersburg bestaat niet
	'Het is moeilijk het algemene beeld van Petersburg te vatten', schreef Nikolai Gogol, auteur van de Petersburgse Vertellingen, in zijn 'Petersburgse notities van het jaar 1836'. 'Het heeft iets van een Europese kolonie in Amerika: net zo weinig diepgeworteld nationaal gevoel en net zoveel buitenlandse mengeling die nog niet vervloeid is tot een hechte massa.'
Was het maar waar.
Want wie uit eigen waarneming zowel Sint-Petersburg kent als een willekeurige stad aan de Amerikaanse oostkust, weet wel beter: dat mochten ze willen, die Petersburgers - dat dat het was.
De narigheid van Sint-Petersburg is juist dat je er tureluurs wordt van het nationale gevoel. Er is daar geen plein zonder van die misselijk makende beelden, medailles tot in het absurde uitvergroot of opschepperige triomfbogen, en alle gebouwen in het centrum van de stad zien eruit alsof ze een serieus bedoelde Eigen Naam hebben die je met hoofdletters dient te spellen. (Die hebben ze doorgaans trouwens ook. Admiraliteit. Gebouw van de Generale Staf. Joesoepov Paleis.)
Vroeger was het nog erger. De afgelopen paar jaar zijn die luidruchtige mededelingen, in huizenhoge, helrode letters, er tenminste van de gevels en de daken verdwenen. Alleen in de buitenwijken tref je er nog wel eens een aan - 'De KGB heeft de wind eronder en groet de vlijtige schrijvers': dat werk - maar in de binnenstad loopt een stil spoor van verroeste haken en staketsels over het pleisterwerk en langs de goten. Daar hebben die intimiderende letters ooit aan vastgezeten.
Na driekwart eeuw communisme is er bovendien van die 'buitenlandse mengeling' in Sint-Petersburg geen spoor meer te bekennen: weggejaagd, gedeporteerd, omgelegd. Wat de nationaliteit is van het gespuis dat er vandaag de dag de lakens uitdeelt, is onbekend, maar van een 'mengeling' is zeker geen sprake. Alles in die stad wasemt de slechte adem van de tirannie uit, van het despotisme van haar stichter Peter de Grote tot de Dictatuur van het Proletariaat.
En toch.
Is er een tweede, betrekkelijk jonge (Petersburg is van 1703), aan de tekentafel op basis van bijeengejatte ideen ontworpen stad, die in ieder straatbeeld probeert het begrip totalitarisme gestalte te geven, die nochtans zo omstandig is bezongen door troubadours, verhalenvertellers, gitaar spelende onderwijzers en echte dichters?
In De faades van Sint-Petersburg, verschenen bij Bas Lubberhuizen ( 37,50), komen ze allemaal aan het woord en worden het voorwerp zowel als de resultaten van hun dweepzucht nader besproken.
Deze stad is, zegt samensteller Jan Paul Hinrichs, 'een grote bewaarplaats van decors en faades, waar men als bezoeker de bijzondere ervaring kan hebben alleen te zijn gelaten op het enorme toneel van een uniek theater.'
Dat is een rake typering. Wie denkt dat dat leuk is, moet er maar gauw heen - wie denkt dat het leuk is om daarover te lezen kan zijn hart ophalen aan dit vijfde deeltje in de stedenreeks van Het Oog in 't Zeil. Gogols Petersburgse notities staan erin, maar ook een stuk over Petersburg in de pozie of de rol die Petersburg speelt in Andrej Bjely's gelijknamige roman. Een beschouwing over de Finnen in Petersburg en, welja, eentje over de Armenirs in Petersburg.
Het is duidelijk: Petersburg bestaat niet. Het is nog altijd een stad van de verbeelding.
Het stuk over Brodsky en Petersburg is het hoogtepunt, al was het maar omdat daar de mooie regel in staat: '. . .het leven werd geleefd ter wille van de apotheose van de firma Kodak. . .'
Een decor? Een reeks faades?
Een snapshot.
Michal Zeeman


	PLATEN: WERELDMUZIEK
	Cheb Khaled vervalt op 'Sahra' in routine
Khaled: Sahra. Barclay 533 405-2.
Alleen in Wahrane Wahrane laat de Algerijnse koning van de ra zijn stem even zakken voor een rondborstige, weemoedige ballade. Eenstemmige strijkers en Arabische percussie bepalen hier de orintaalse sfeer, bassist en drummer zwepen de zanger langzamerhand op tot een vurig betoog vol vette Arabische keelklanken en krachtige uithalen. Detni essekra mag er ook zijn met een klagende accordeon, meewarige strijkers en een tinkelende piano achter hartstochtelijke zang. Maar als geheel lijdt deze cd onder een overmaat aan routine.
Khaled nam de plaat op in studio's in Parijs, Los Angeles en op Jamaica met merendeels plaatselijke studiomuzikanten. Het ra-ritme zit dicht tegen dat van reggae aan, op Jamaca dikte Khaled die overeenkomst nog eens extra aan. Ouelli el darek is een rechttoe-rechtaan reggae nummer, de ra-trompetten, de accordeon en de Arabische zang kunnen dat niet verbloemen. Deze combinatie, die op de cd nog een aantal malen terugkeert, is te voor de hand liggend.
Waar de samenstellende ingredinten minder vanzelfsprekend zijn - een Franstalige rapper, flamencozang en -gitaar, onderwatergeluiden, en drukdoenerige gitaristen en saxofonisten - slaagt Khaled er evenmin in zijn muziek behoorlijk op spanning te krijgen. Bij de steady beat van deze pop-reggae-ra is het ongetwijfeld prettig dansen, de luisterende liefhebber wordt er te zuinig mee bediend.
Joe Zawinul: My people. Escapade Music ESC 03651-2.
'Ik ben met aardappelen opgegroeid, groot en sterk geworden', zingt de Oostenrijkse pianist-componist Joe Zawinul in Erdpfee blues. De Indiase percussionist Trilok Gurtu giet ze klaterend af en brengt ze vervolgens op smaak met een milde curry van ritmische tikjes, ploffen en rammeltjes. Maar even later slaat in het Spaanstalige titelnummer Mi gente een groep drummers uit Guinee genadeloos toe. Op deze cd maken zangers en zangeressen, blazers, gitaristen en toetsenisten uit niet minder dan vijftien landen hun opwachting, onder wie de Malinese superster Salif Keita.
In Wenen at Zawinul zijn Erdpfeen 'gekookt, gepureerd of in de soep', en ook in het dorp in Tsjecho-slowakije waar hij tijdens de Tweede Wereldoorlog onderdook, liet hij ze zich goed smaken. Tussen de maaltijden door speelde hij toen volksmuziek op de accordeon.
Terug in Wenen ontwikkelde Zawinul zich tot jazzpianist en vanaf 1960 veroverde hij de Verenigde Staten. Hij speelde er met coryfeen als Cannonball Adderley en Miles Davis, voor beiden schreef hij diverse nummers. Als drijvende kracht achter het sprankelende Weather Report dat hij in 1971 oprichtte met saxofonist Wayne Shorter, vestigde Zawinul definitief zijn naam als vernieuwer, steeds op zoek naar verrassende combinaties.
Zo laat hij Duke Ellington aan het woord tegen een snijdend Afrikaans vrouwenkoor, waarmee de plaat vliegend van start gaat. Kolkende ritmens en messcherpe blazerspartijen laat Zawinul afwisselen met een aanminnig deinen, waarin nu eens een tinkelende steeldrum opduikt, dan weer een krijsende gitaar.
Hemelbestormende zang van Salif Keita of de Turkse zanger-percussionist Arto Tuncboyaciyan ('Wil je wat thee, grootvader?') zijn voor Zawinul even bruikbare ingredinten als de gorgelende keelklanken van een Tuvaanse strotzanger of een elektronisch bewerkte versie van zijn eigen stem.
Al zit de muziek van deze Oostenrijkse aardappeleter boordevol verrassingen, de samenhang heeft er geen moment onder te lijden. De inmiddels 64-jarige duvelstoejager kan zo te horen nog jaren mee.
Peter van Amstel

Foto
	Cheb Khaled   Joe Zawinul


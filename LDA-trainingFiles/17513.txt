 TEXTIEL TWENTHE ZIET VOOR 1996 VERLIES. 
 AMSTERDAM, Aug 23 (Reuter) - Textielgroep Twenthe rekent over geheel 1996 op een verlies uit te komen, ondanks een sterke verbetering in het eerste halfjaar. 
 "Voor geheel 1996 wordt een sterk verbeterd resultaat uit gewone bedrijfsuitoefening verwacht, hoewel dit nog negatief zal blijven," aldus een bericht van Textielgroep Twenthe. 
 "Het netto resultaat over 1996 zal aanzienlijk beter zijn dan dat over 1995," aldus het bedrijf. In 1995 was het verlies 10,6 miljoen gulden. 
 Eerder maakte het bedrijf bekend dat de winst over de eerste zes maanden van 1996 is uitgekomen op 0,2 miljoen gulden versus een verlies van 4,5 miljoen gulden in de vergelijkbare periode van 1995. 
 (c) Reuters Limited 1996. 

Adviesbureau.
Een adviesbureau of consultancybureau is een bedrijf waar adviseurs in dienst zijn. Deze adviseurs worden ingehuurd door andere partijen om daar adviezen te geven. Dit kan zijn op technisch, organisatorisch, juridisch of financieel gebied.
Het verschil tussen een adviesbureau en een interim management of detacheringsbureau is dat adviseurs of consultants werken op project basis en een vooraf afgesproken concreet resultaat of oplossing opleveren. Interim management bureaus leveren tijdelijk personeel voor een veelal vooraf overeengekomen inspanning en periode. Veelal hebben deze interim managers ook een bepaalde (tijdelijke) lijnverantwoordelijkheid. Detacheringsbureau leveren (slimme) handjes die zich, onder leiding van de (gedelegeerde) opdrachtgever inspannen en werkzaamheden uitvoeren.
Indeling.
Naast deze grote vakgebieden kan een adviesbureau zich op vrijwel alles richten waar behoefte is aan specialistisch kennis en advies. Voorbeelden zijn: archeologisch adviesbureau, psychologisch adviesbureau, adviesbureau voor natuur & landschap, voor reclame en marketing, voor verkeer en vervoer, wetenschappelijk adviesbureau, paedagogisch adviesbureau, planologische beleidsadvisering, enz.

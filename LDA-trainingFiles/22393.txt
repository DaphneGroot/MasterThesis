Braunschweig (stad).
Bibliotheek van de hogeschool beeldende kunsten
Braunschweig (Nederlands: "Brunswijk", in historische context nog gebruikelijk; Nedersaksisch: "Brunswiek") is een Duitse stad en kreisfreie Stadt in de deelstaat Nedersaksen (in het voormalige Regierungsbezirk Braunschweig). Het was tot 1946 de hoofdstad van de staat Brunswijk.
De stad is gelegen aan de rivier de Oker, telt inwoners en een oppervlakte van 192,09 km². Het is de op een na grootste stad van de deelstaat.
Geschiedenis.
Braunschweig werd in 1017 gesticht en kwam tot grote bloei toen de Saksische hertog Hendrik de Leeuw uit de Welfen-dynastie er in de 12e eeuw zijn residentie bouwde. De bronzen leeuw die hij in 1166 liet gieten is het symbool van de stad. De dom dateert eveneens uit deze periode. Deze kerk behoort tot het weinige cultuurhistorische erfgoed dat de luchtbombardementen tijdens de Tweede Wereldoorlog (15 oktober 1944) heeft overleefd.
Braunschweig is een centrum van machinebouw, auto-industrie en suikerindustrie. Tevens worden er piano's (o.a. Grotrian-Steinweg, en Schimmel) vervaardigd. De stad beschikt over een technische universiteit en een internationale school. Internationaal vermaard is het Herzog Anton Ulrich-Museum, het oudste openbare museum van Duitsland met schilderijen van o.a. Lucas van Leyden, Rubens, Vermeer, Jan Lievens en Rembrandt.
Indeling gemeente.
Het stadsgebied is sinds 1 november 1981 ingedeeld in 20 stadsdistricten.

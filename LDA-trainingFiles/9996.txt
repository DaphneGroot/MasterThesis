Haaltert.
Haaltert is een plaats en gemeente in de Belgische provincie Oost-Vlaanderen. De gemeente telt ruim 18.000 inwoners, die Haaltenaars worden genoemd, 'Oiltjnèrs' in het dialect. De spotnaam voor de Haaltenaars is 'stoefer' of ook wel 'chiprioot', genoemd naar hun ex-burgemeester Willy Michiels die de bijnaam "de chipper" had. De huidige gemeente Haaltert ontstond in 1977 door samenvoeging van de toenmalige (dorp)gemeenten Haaltert, Denderhoutem, Heldergem en Kerksken. Ook de helft van het gehucht Terjoden van de toen ontbonden gemeente Erembodegem werd bij de nieuwe gemeente gevoegd. De plaats ligt in de Denderstreek.
Geschiedenis.
Haaltert werd het eerst vermeld in een oorkonde uit 1046. De toenmalige eigenaar van het dorp Ingelbertus van Haaltert stichtte er een kapittel. Later kwam het dorp in bezit van de graven van Vlaanderen. Vast staat dat graaf Ferrand van Vlaanderen, Haaltert in leen gaf aan Michiel van Boulaere in 1227. Michiel stierf vóór 1230 en had geen kinderen. Het is dus niet bekend wat er verder met Haaltert gebeurde.
Wanneer Haaltert in bezit kwam van de Brabantse heren van Rotselaar is onbekend. In 1279 werd Gerard van Rotselaer vermeld als heer van “Halstert”
De heerlijkheid Haaltert en omliggende dorpen Kerksken, Denderhoutem, Aaigem, Vlekkem en Heldergem kreeg alzo de naam "Land van Rotselaer". Toen Willem II van Rotselaar huwde in 1331 met een bastaarddochter van Jan III hertog van Brabant werd de heerlijkheid verkocht aan Hendrik van Vlaanderen, waarschijnlijk als een soort bruidsschat.
Hendrik was heer van Ninove, Ninove werd aldus verenigd met de heerlijkheid het land van Rotselaer. Na het overlijden van Hendrik II van Ninove, viel het Land van Rotselaer terug aan de graven van Vlaanderen.
Later werd de heerlijkheid onder meer in 1558 verpand aan Erik II, hertog van Brunswijk-Kalenberg; Lamoraal 4de graaf van Egmond (1564) en later de families Valdez, Hoorne, Hapaert, Lamberts-Kortenbach, Du Bois en de Aranda. De opbrengsten van de heerlijkheid werden gesplitst in 3 delen.
Geografie.
Een deel van de waterlopen die er stromen behoren tot het stroomgebied van de Molenbeek-Ter Erpenbeek.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Haaltert ligt in het kieskanton Herzele in het provinciedistrict Geraardsbergen, het kiesarrondissement Aalst-Oudenaarde en de kieskring Oost-Vlaanderen.
2013-2018.
Burgemeester is Veerle Baeyens (N-VA). Zij leidt een coalitie bestaande uit N-VA, Open en Liberaal en sp.a. Samen vormen ze de meerderheid met 13 op 25 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Toerisme.
Door dit dorp loopt onder meer de Molenbeekroute en Denderende steden.
Sport.
In Haaltert spelen de voetbalclubs SK Denderhoutem, KRC Haaltert en FC Kerksken.

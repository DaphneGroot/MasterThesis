 GEBRUIK ANTI-CONCEPTIEPIL GESTEGEN IN 1996 - CBS. 
 VOORBURG, 27 jan (Reuter) - In 1996 gebruikte in Nederland ruim 45 procent van de vrouwen in de vruchtbare leeftijd de anti-conceptiepil vergeleken met 43 procent in 1995, zo blijkt uit de jaarlijkse Gezondheidsenquete van het CBS. 
 Het CBS tekent bij haar gegevens aan dat het gebruik van "de pil" steeds populairder wordt. In 1981 gebruikten nog maar 27 van de 100 vrouwen in de vruchtbare leeftijd de pil. 
 Ruim vijf miljoen inwoners van Nederland gebruikten vorig jaar in een periode van 14 dagen geneesmiddelen. Sinds het midden van de jaren '80 is dat aantal licht gestegen, aldus het Centraal Bureau voor de Statistiek. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

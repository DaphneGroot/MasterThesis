	Plasseks in het betere pannenkoekhuis
	A History of Andres Serrano/A History of Sex. Groninger Museum, t/m 19 mei 1997. Catalogus f 49,50.
Gelet op alle woede, nieuwsgierigheid, verontwaardiging, discussie en niet te vergeten de geilheid die in de afgelopen week door de pr-afdeling van het Groninger Museum bij de Nederlandse publiek is losgeklopt, kan het niet anders of de expositie A History of Andres Serrano/A History of Sex wordt ht culturele succes van 1997. Alle garanties voor een enorme toeloop zijn aanwezig, want ook degenen die nog geen idee hebben wat er zich in het werk van de in 1950 geboren Amerikaanse kunstenaar zoal op de voorgrond dringt, worden er de komende weken alsnog wel via de media of anderszins op attent gemaakt.
De VPRO heeft er een documentaire over gemaakt, de redactie van het platte hardcore tv-programma De Wallen op stap van SBS heeft gemeend ook h  r doelgroep een kennismaking met Serrano niet te kunnen onthouden. En voor wie onverhoopt geen televisie kijkt: op de sobere Hollandse broodjeslunch (bloedworst en wittebrood) die zaterdagmiddag aan de opening van de tentoonstelling voorafging, maakte museumdirecteur Reyn van der Lugt trots aan een gezelschap van genodigden bekend dat er van die ene beruchte plasseks-foto maar liefst tachtigduizend gratis ansichtkaarten worden gedrukt. Te verspreiden via cafs, jongerensozen en de betere Hollandse pannenkoekenhuizen, want de tijd dat alleen postmoderne kunsthistorici met zwarte hoornen brillen het oeuvre van Serrano zouden kunnen begrijpen, lijkt definitief voorbij.
Wanneer de Serrano-hype om reden van zo veel welgemeende kunstspreiding al niet vreselijk grappig is, dan toch wel om de lulligheid die er evengoed een onlosmakelijk onderdeel van vormt. Afgelopen weekeinde, tijdens eerder aangehaalde sobere broodjeslunch, was het de kunstenaar zelf die de verzamelde pers om een hartelijk applaus vroeg voor die andere helft van de aanwezigen. Te weten: alle Nederlandse modellen die de moed hadden getoond om voor Serrano's kinky pornofoto's te poseren.
Ze zaten er in dat bijzaaltje van het Groninger Museum allemaal in hun gewone doordeweekse kloffie, en ze aten er hun boterhammetje met tevredenheid, de helden van de huidige avantgarde. De vrouw die haar hand tot aan de pols in de kont van een heer had gekregen. Het meisje dat naakt geportretteerd was met een enorme hengstenpenis tussen haar vingers. De pijpende homo, de pijpende bejaarde, de beffende Pierrot. Alsook de jongen in wiens gulzig opengesperde mond een vrouw haar volle blaas had geleegd.
Laatstgenoemde werd voor de radio genterviewd door Radio Noord, in die omstandigheid op video 8 vastgelegd door de assistent van de kunstenaar, die werd weer gefilmd door een Hollandse cineast welke door de kunstenaar was ingehuurd om  lles vast te leggen, en deze werd ten slotte weer in beeld gebracht door het camerateam van De wallen op stap. De enige die nog in de reidans ontbrak was pornodiva Xaviera Hollander, die, in de vorm van een interview met Serrano in de catalogus, de enige tekstbijdrage aan de tentoonstelling heeft geleverd.
Vraag van Xaviera in dat boek: 'Heb je affiniteit met de schilderijen van Francis Bacon?' Antwoord van Andres Serrano: 'En of! Ik heb pas nog een foto gemaakt van een man die aan zijn eigen penis kan zuigen. De manier waarop hij zijn lichaam in een bocht wrong deed me denken aan een schilderij van Francis Bacon.'
Tot zover de geur en de kleur die A History of Andres Serrano/A History of Sex tot een museale hit moeten maken, nu de chemie ervan. Op de tentoonstelling hangen 86 foto's uit een periode van dertien jaar, verdeeld over twee zalen. Op de begane grond zijn onder meer te zien: een pis-beeltenis van Jezus aan het kruis. Glamour-portretten van opperhoofden van de Ku Klux Klan. Het in een gruwelijke kramp vertrokken lijk van een vrouw die zich met rattengif van het leven benam. En een close up van de vrouwelijke genitalin van een afgestorven foetus.
Een verdieping hoger hangen onder andere de automutilatie van een Master of pain. Het portret van een lilliputter-meisje dat haar benen spreidt om zichzelf zo ongeveer letterlijk aan het lid van een normaal gebouwde man te rijgen. De plasseks-foto, het portret van een meisje met voorbind-dildo in innige omhelzing met haar vriend. En dat van een hermafrodiet met C-cup en herenlid.
Andres Serrano presenteert die foto's van seks, dood, geweld, mismaaktheid en banaliteit bewust als producten van vanzelfsprekende schoonheid en perfecte styling. Door de net zo glossy als onverwachte rijkdom van zijn beeldtaal, manipuleert hij de blik van de kijker, die bij elke foto opnieuw wordt gedwongen zijn opvattingen over zulke onderwerpen te herijken en nieuwe grenzen aan zijn goede smaak en tolerantie te stellen. Kwaliteiten die ook het werk van Benetton-fotograaf Oliviero Toscani kenmerken, en die in de documentaire-fotografie inmiddels zeldzaam zijn, of vaak niet meer als zodanig op waarde worden geschat.
Dezelfde weg als die goeie, ouwe persfoto heeft bewandeld, neemt nu ook het complete werk van Serrano. Het taboe is doorbroken. De waarheid is ons onder ogen gekomen. Het is gezien. We zullen het niet vergeten. En op maar weer naar de volgende sensationele kunstshow.
Wim de Jong

Foto
	Het mortuarium, zelfmoord met rattengif, Andres Serrano (1992). Budapest, Het Meer, Andres Serrano (1994).


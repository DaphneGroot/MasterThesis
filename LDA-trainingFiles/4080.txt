	Karoly Makk bereidde voorspelbare pudding
	The Gambler van Karoly Makk. Met Michael Gambon, Johdi May, Polly Walker, Luise Rainer. In Cinecenter Amsterdam, Babylon Den Haag, Cinemarinburg, Nijmegen.
'Alsjeblieft, zoek geen verborgen psychologische dieptes of hoogtes achter deze schijnbaar gecompliceerde film', smeekt regisseur Karoly Makk in een begeleidend schrijven over zijn nieuwe film. Erg veel zorgen behoeft de 72-jarige Hongaarse veteraan, wiens carrire in 1971 zijn hoogtepunt beleefde in de juryprijs van Cannes voor Love, zich niet te maken. De psychologische diepte van The Gambler is minder dan die van een natte dweil en gecompliceerd is de film hoogstens voor wie met zijn rug naar het bioscoopscherm gaat zitten.
In The Gambler kun je zien hoe Fjodor Michajlovitsj Dostojevski in 1868 De speler schrijft. In recordtijd, want als het boek niet op tijd is ingeleverd, verwerft zijn uitgever de rechten op al zijn boeken, omdat Dostojevski een lening niet kan terugbetalen. De gammele schrijver zou zijn gevecht met de deadline ongetwijfeld verloren hebben, indien hij niet was geholpen door de jonge stenografe Anna Snitkina.
Omdat het voor de hand ligt dat Dostojevski in De speler zijn eigen gokverslaving en een ongelukkige liefdesaffaire verwerkt, bieden verhaal en afloop van de film geen enkele verrassing. Een btje ingewikkeld is de mengeling van beide gegevens: je ziet de jonge Dostojevski bezig aan de roulettetafel en op jacht naar zijn begeerde Polina Soeslova, n je ziet de oudere schrijver doende zijn herinneringen in literatuur te gieten, intussen langzaam groeiend in een nieuwe verslaving: de broze, dienstvaardige Anna Snitkina. Oei, wat moeilijk om te volgen.
The Gambler is een Europese coproductie met ook Nederlandse inbreng, zoals coproducent Ren Seegers, cameraman Jules van Steenhoven en art director Ben van Os, die weer heel wat mooie gordijnen mocht ophangen. Helaas is het resultaat een zielloze, oppervlakkige film, van het soort dat wel aangeduid wordt met het begrip Euro-pudding. In mooie decors bewegen zich schnabbelende acteurs (Michael Gambon als Dostojevski is bijvoorbeeld ingefluisterd nog eens zijn Singing Detective na te doen) en een bekend verhaal of een historisch gegeven wordt naverteld op een wijze waar zelfs de assistent-eindredacteur van Reader's Digest geen genoegen mee zou nemen. Weggegooid geld. PvB


 ING DUTCH FUND HALFJAARRESULTAAT 22,1 PCT. 
 AMSTERDAM, 3 sept (Reuter) - De intrinsieke waarde van beleggingsfonds ING Bank Dutch Fund is in de eerste helft van 1996, gecorrigeerd voor dividenduitkering in maart, met 22,1 procent gestegen tot 83,17 gulden, aldus de beheerder. 
 Per 30 juni bedroeg het fondsvermogen 1,11 miljard gulden, hetgeen 428,6 miljoen gulden hoger was dan eind vorig jaar. Half mei werd de grens van een miljard doorbroken. 
 Voor de tweede helft van dit jaar zegt de beheerder "gematigd optimistisch" te zijn. 
 "Mede door de correctie van de aandelenbeurzen in juli lijkt een evenaring van het resultaat over de eerste helft van het jaar niet voor de hand te liggen," aldus het fonds. 
 Volgens ING Bank Dutch Fund blijft de Nederlandse beurs echter aantrekkelijk in vergelijking met veel andere beurzen door de kwaliteit en het defensieve karakter van veel in Amsterdam genoteerde ondernemingen. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

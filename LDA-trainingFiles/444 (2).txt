Groente.
Groente is een eetbare plant of een deel ervan. Meestal gaat het om cultuurgewassen, maar het kunnen ook wilde planten zijn.
De kleuren van de groente kunnen zeer verschillend zijn. Bij de vlezige vruchten, maar ook bij de bladgroenten komen veel verschillende kleuren voor. Veel groenten zijn pas eetbaar na verhitting (koken). Groenten die zonder verhitting gegeten worden, worden rauwkost genoemd.
Bij het vervoer van groenten kunnen bepaalde groenten beter niet bij elkaar vervoerd worden. Zo kan rijpend fruit zoals tomaten en komkommers beter apart vervoerd worden, omdat de rijpende tomaten door de vorming van ethyleen de komkommers versneld doen vergelen.

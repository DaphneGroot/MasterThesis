	Oorlogsbeelden uit Indonesi
	Twee jaar geleden kwam de fotohistoricus Louis Zweers op het spoor van een belangwekkende archiefverzameling foto's met beelden van de Nederlandse militaire acties in Indonesi in de tweede helft van de jaren veertig. Ze lagen in het Algemeen Rijksarchief in Den Haag, waar ze in 1962 door het ministerie van Defensie waren gedeponeerd.
Veel van de foto's waren nog nooit openbaar gemaakt. De Nederlandse militaire censuur in Indonesi hield er niet van dat het vaderland de volledige werkelijkheid van wat zich in Indonesi afspeelde, onder ogen kreeg. Eind 1949, vlak voor de soevereiniteitsoverdracht, kreeg de dienst zelfs opdracht belastend fotomateriaal te vernietigen. Een onbekend aantal foto's werd toen metterdaad door een gezagsgetrouwe officier verbrand.
In Agressi II: Operatie Kraai - De vergeten beelden van de tweede politionele actie (1995) presenteerde Zweers een eerste selectie uit het materiaal dat hij in het archief aantrof. Een tweede selectie maakte hij voor het nu verschenen Strijd om Deli - Verboden foto's van de eerste politionele actie op Sumatra (Walburg Pers;  29,50). In 1995 publiceerde hij ook Front Indi - Hugo Wilmar, ooggetuige van een koloniale oorlog.
'Een groot deel van het verhaal van de koloniale oorlog is bekend, maar relevant beeldmateriaal ontbrak nog grotendeels', zo omschrijft hij de betekenis van zijn activiteiten. Strijd om Deli geeft een beeld van de militaire actie aan de oostkust van Sumatra eind juli, begin augustus 1947, nu vijftig jaar geleden. Legerfotograaf B. Huisman, een 22-jarige oorlogsvrijwilliger, legde alles vast wat hij voor zijn lens kreeg: oprukkende Nederlandse militairen, gewonde en gesneuvelde Indonesische vrijheidsstrijders, krijgsgevangenen, brandende gebouwen, vernielingen. Zijn negatieven werden met bijpassende bijschriften naar Batavia (nu Jakarta) gezonden, waar ze aan de militaire censor van de Dienst voor Legercontacten werden voorgelegd.
De meeste foto's kwamen niet door de censuur. Vooral foto's die het harde optreden van de Nederlandse militairen lieten zien, werden uit de openbaarheid gehouden. Dit betreft bijvoorbeeld opnamen van gesneuvelde Indonesirs en gewonde krijgsgevangenen. 'Uit de ongepubliceerde negatieven is een selectie gemaakt die een indringend en soms gruwelijk beeld van de nog weinig belichte situatie op Sumatra geeft', schrijft Zweers in zijn inleiding. 'Deze onlangs herontdekte zwart-wit negatieven van de militaire acties op Sumatra nuanceren de bestaande beeldvorming van deze pijnlijke koloniale oorlog.'
Han van Gessel

Foto
	Gevangen genomen Indonesir. Sumatra, juli 1947.FOTO UIT 'STRIJD OM DELI'


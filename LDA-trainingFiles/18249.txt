 AEX-(3)KPN - WINST 96 F 2.462 M LN +9,1%. 
 KPN meldt: 
 Deel III 
 KPN Multimedia 
 De omzet van KNP Multimedia is in 1996 meer dan verdubbeld. De omzetstijging 
 kwam vooral op het conto van CallFactory en Planet Internet. Verdere 
 aanloopkosten van nieuwe diensten, o.a. Sport 7, hebben geresulteerd in een 
 negatief bedrijfsresultaat van f 42 miljoen. 
 KPN Kabel 
 De aanwijzing van de minsiter van Verkeer en Waterstaat aan KPN om zijn belang 
 in kabelexploitant NV Casema terug te brengen tot maximaal 20%, en de 
 overeenkomst met de minister om KPN Kabel om te zetten in een 
 structuurvennootschap, hebben mede geleid tot een strategische herorientatie op 
 de kabelactiviteiten. 
 De richtlijnen van de minister en de uitkomsten van de herorientatie hebben tot 
 de conclusie geleid, dat KPN de kabelactiviteiten niet langer tot zijn 
 kernactiviteiten geheel of gedeeltelijk af te stoten. 
 Vanwege het feit dat KPN Kabel op 1 januari 1997 is omgezet in de 
 structuurvennootschap Vision Networks NV, is KPN Kabel per 31/12 1996 niet 
 langer in de consolidatie betrokken. Er werd een negatief bedrijfsresultaat 
 geboekt van f 62 miljoen. Het resultaat over 1996 is nog wel geconsolideerd 
 verantwoord. 
 Regelgeving 
 KPN is voorstander van de liberalisering van de telecommunicatiemarkten, vanuit 
 de overtuiging dat concurrentie de beste stimulans is voor hoge kwaliteit, 
 gunstige prijzen en innovatie. We gaan er daarbij wel van uit dat de mededinging 
 zal zijn gebaseerd op internationale wederkerigheid en op gelijke condities voor 
 alle aanbieders van telecommunicatiediensten. Voorwaarde is ook dat geen sprake 
 is van een zodanig ingrijpen in de markt dat dit de investeringen in de 
 telecommunicatie afremt en de werking van de vrije markt principes belemmert. 
 Detailregelgeving en toezicht, zoals nu opgenomen in het Besluit algemene 
 richtlijnen telecommunicatie, is niet bevordelijk voor een goede ontwikkeling 
 van de markt. 
 PTT Telecom moet niet op een achterstand worden gezet ten opzichte van zijn 
 grote internationale concurrenten. PTT Telecom moet ook het draagvlak behouden 
 voor de benodigde grote investeringen in nieuwe dienstverlening en 
 infrastructuren - zoals de elektronische snelweg - die op korte termijn veelal 
 niet renderend zijn. 
 Vooruitzichten 
 Voor 1997 verwacht KPN een substantiele groei van de omzet en een duidelijke 
 groei van het resultaat na belastingen. Mede als gevolg van de acquisitie van 
 TNT en GDEW zal naar verwachting de omzet van de postale activiteiten meer dan 
 verdubbelen. Tevens gaat KPN bij zijn verwachtingen uit van een sterke groei van de markt van mobiele telecommunicatie en een aanhoudende groei in de vraag naar 
 nieuw geintroduceerde en bestaande diensten. De gestaag groeiende afzet zal 
 gepaard gaan met een aanhoudende druk op de prijzen. Ten aanzien van de 
 structurele factoren die zich in 1996 hebben voorgedaan en de tarieven in 
 neerwaartse richting hebben beinvloed, wordt verwacht dat deze zich in 1997 
 onverminderd zullen voortzetten. De in 1996 ingezette maatregelen tot beheersing van de operationele kosten zullen in 1997 worden gecontinueerd. Met het 
 mogelijke effect van potentiele verdere acquisities of desinvesteringen in 1997 
 op het resultaat na belastingen is in de verwachting geen rekening gehouden. 
 De omgeving van KPN blijft veranderen als gevolg van liberalisering en 
 technologische ontwikkelingen, met name in de telecomunicatiemarkt. KPN ziet dit op lange termijn als een gunstige ontwikkeling. KPN verwacht dat (met uitzondering van de acquisities die in 1996 zijn gedaan) de investeringen in 
 materiele vaste activa in 1997 ongeveer op hetzelfde niveau blijven als in 1996. 
 In lijn met de strategie om zowel binnenlandse als buitenlandse groei te 
 bereiken, behoren nieuwe acquisities en ander zakelijke prosposities voor 
 postale en telecommunicatie-activiteiten in 1997 tot de mogelijkheden. In 
 samenhang hiermee, alsmede voor de herfinanciering van lopende leningen, houdt 
 KPN de mogelijkheid open om in de loop van 1997 op de kapitaalmarkt additioneel 
 vreemd vermogen aan te trekken. 
 KPN verwacht dat de arbeidscapaciteit in bestaande activiteiten de komende jaren verder zal dalen als gevolg van reeds lopende efficiencyprogramma's en 
 organisatorische veranderingen. 
 Publikatie jaarverslag KPN 
 Het jaarverslag zal op 9 april 1997 worden gepubliceerd. De algemene vergadering van aandeelhouders wordt op 6 mei 1997 in Groningen gehouden. 
 (c) Reuters Limited 1997. 

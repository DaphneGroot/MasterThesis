	'In de 21ste eeuw nemen de Europese burgers hun lot in eigen hand'
	EEN ingenieur van de autofabriek Mercedes loopt in zijn vrije tijd rond in een Beierse Lederhose. Herman Wijffels, directievoorzitter van Rabobank Nederland, vertelt van zijn ontmoeting met deze man als hij duidelijk wil maken hoe Europa er in de komende eeuw moet uitzien. Door de week houdt de ingenieur zich bezig met de positionering van Mercedes op de wereldmarkt, in het weekeinde bemoeit hij zich met zijn gezin.
Ander beeld. Percy Barnevik maakte het Zweeds-Zwitserse concern Aseri Brown Boveri groot. Zijn beleid was de combinatie van lokale autonomie en centrale cordinatie. De bedrijfsonderdelen hebben een eigen verantwoordelijkheid en een eigen beslissingsbevoegheid. De concerndirectie cordineert.
Derde beeld: Leidse Rijn. De nieuwe uitleg van Utrecht krijgt een grondpatroon van hofjes. Auto's buiten, binnen een wooncultuur met het accent op gezamenlijkheid. Een orde die het accent legt op mensen en kwaliteit. Wijffels noemt dit de grote schaal en de kleine schaal. Alles wat je zelf kunt doen, neem je voor je eigen verantwoordelijkheid. Alleen als je andere mensen nodig hebt om iets voor elkaar te krijgen, ga je een schaal groter.
De vader die voor zijn gezin het brood verdient, is een uitstervend fenomeen. Moderne gezinnen leven in een open formule, waarin de gezinsleden bij elkaar horen, maar van daaruit hun eigen relaties met de buitenwereld onderhouden. 'In de hele westerse samenleving zie ik deze netwerken ontstaan. En waar dit nog niet is gebeurd, ontstaan crises. Vier jaar geleden stemden de Fransen rechts, en nu links. Daar staan de instituties van de Franse staat ter discussie, niet de individuele politieke partijen.'
De Fransen kennen nog de piramide. Van boven komt alle heil. In het centrum zitten de brains. Die weten het en vertellen iedereen hoe het moet gebeuren. En lukt het de top niet, dan gaan ze manipuleren. 'Ik ben gaandeweg tot de opvatting gekomen dat Europa belemmerd wordt, opgesloten zit in een structuur die een replica is van de instituties van de nationale staat. Met een regering en met een parlement en met wetten, die op een heleboel gebieden voor heel Europa regelen hoe het moet. Daar zie ik in geen decennia iets van terechtkomen.
'Je hoort nogal wat lieden beweren dat, zolang het Europees Parlement niet de bevoegdheden van een nationaal parlement heeft, Europa niet democratisch kan zijn. Bij de laatste verkiezingen was de opkomst eenderde. Vijfhonderd parlementarirs, van Lapland tot de Algarve en van Letland tot Ierland. En die zouden de democratische legitimatie van Europa leveren? Ik heb grote fantasie nodig om me dat voor te stellen. De werkelijke legitimatie berust bij de nationale parlementen.'
'We zouden', zegt Wijffels, 'moeten willen nadenken over een andere wijze van zien.' Met instemming citeert hij de uitspraak van bisschop Ad van Luyn (de Volkskrant van 24 mei) dat Europa weer een ziel moet krijgen. Wijffels definieert drie politieke kernthema's die hij wezenlijk acht voor de West-Europese samenleving. De veiligheid, op het continent en in de straat waar je woont; het milieu; en 'nieuwe ambities op het terrein van de gerechtigheid'.
In het streven naar een rechtvaardige inkomensverdeling hebben de Europese landen grote vorderingen gemaakt. Desondanks staat een kwart van de beroepsbevolking permanent aan de zijlijn. Zelfs in Nederland lukt het niet hierin echt verandering te brengen, zegt hij. 'Dit type van vraagstukken kun je niet in je eentje oplossen. Daarvoor is nodig een herijking van het fiscaal en sociaal stelsel, waarbij een zekere mate van internationale cordinatie niet kan worden gemist.'
Dit geldt ook voor de ecologische duurzaamheid. 'Het is volstrekt helder dat je in een veel ruimere kring dan die van de natiestaat de hoofdlijnen van een beleid moet uitstippelen. Want we hebben het over vraagstukken die de regelgevende capaciteit van de natiestaat overschrijden.'
Dus via de Europese instituties? 'Ik kan me heel wel voorstellen dat je het beleid laat uitvoeren door een milieuagentschap, een samenwerkingsinstituut van de Europese landen. Ik wil niet beweren dat dit vlekkeloos zal werken, maar in de praktijk blijkt dit type agentschappen een zekere orde te scheppen. Je creert daarmee een platform van gecordineerde actie. Dan zit je dus niet meteen te praten over een conceptverordening, opgesteld door de Europese Commissie die regerinkje zit te spelen.
'In mijn optiek', zegt Wijffels, 'is de slag die we met onze maatschappelijke ontwikkeling aan het maken zijn dat mensen, ondernemingen, regio's, steden en dorpen er primair zijn om de eigen problemen op te lossen, waarbij de mensen hun lot in eigen handen nemen, waarbij de vraag wat je doet en hoe je het doet op Europees niveau nog eens wordt gelegd langs de maatlat van de subsidiariteit, dus: wat je zelf kunt doen vooral niet op een hoger niveau laten beslissen. Dan zijn bovenliggende niveaus nodig om de kaders te creren, waardoor dat op een goede manier kan.
'In het piramidale concept zit de verdelende rechtvaardigheid daarboven. Van boven gegeven macht die distribueert. Maar volgens mij zit de wereld van de 21ste eeuw anders in elkaar.'
Voor dit programma moet je een partij oprichten.
Wijffels lacht. Hij is vooraanstaand lid van de denktank van zijn partij, het CDA, en is meermalen gevraagd als minister. Ontmoet hij daar sympathie voor zijn denkbeelden? 'Ik heb dit type gedachten wel eens aan de orde gesteld. Degenen die in het Europees Parlement zitten, vinden dit nou niet zo . . . Zij vinden het op deze manier relativeren van hun rol niet direct een avance van mijn kant, om het zo eens te zeggen. En de meeste mensen leven in vandaag. Welk probleem moet ik morgen oplossen? En dat doen ze binnen de bestaande context, maar over die context wordt niet zo intensief nagedacht.'
Deel van de context is dat naar Wijffels oordeel 'ons deel van de wereld verzeild is geraakt in een soort institutionele crisis. De burgers hebben een afnemend vertrouwen in de instituties. De afstand tot de burgers is behoorlijk groot geworden. Datzelfde wantrouwen zie je terug in de manier waarop burgers aankijken tegen de grote ondernemingen. Doen die lui wel wat in ons belang is?
'Van daaruit zoek ik naar structuren die recht doen aan het feit dat de verbanden veel ruimer liggen dan vroeger en tegelijk in hun praktische uitwerking en uitvoering zo dicht mogelijk bij de mensen liggen. Zodat ze er zicht op hebben, zodat ze erbij kunnen. Zodat ze het gevoel hebben dat h£n belangen daarin ook werkelijk aan bod komen. Dat is volgens mij de groter opgave - de grote schaal en de kleine schaal bij elkaar brengen.'
Aan de basis van deze ideen ligt niet zozeer idealisme, maar kijken hoe de wereld in elkaar zit en van daaruit zoeken naar praktische oplossingen. 'We zijn begonnen in een tijd dat het ene dorp het andere de kop insloeg en vervolgens gingen we pacificeren. Iedere keer weer hebben we daarvoor nieuwe modellen gevonden. De laatste grote ronde was de Europese Unie.'
Het gesprek begon met de stelling dat vrede in Europa geen de jeugd aansprekende issue meer is. Zij weten niet uit ervaring wat oorlog betekent.
'We zullen de 20ste eeuw nog een hele tijd met ons meedragen. De progressie die we hebben geboekt, komt wel van de piramides en de elites die deze piramides hebben geleid. Nu is het tijd voor het emancipatiedividend van hun inspanningen. Het werkelijk honoreren en respecteren van het feit dat mensen zelfstandig denkende en handelende mensen zijn geworden. Die een eigen keuze maken, hun eigen invulling willen geven aan hun leven. Die hun lot in eigen handen nemen.
'Het belangrijkste product dat deze eeuw heeft voortgebracht, is de emancipatie van de mens. Het vehikel daarvan was de materile vooruitgang. Het k n niet anders dan dat het beeld zich gaat omzetten in andere patronen, waarin andere verhoudingen bestaan.'

Foto
	H. Wijffels: 'We zouden moeten nadenken over een andere wijze van zien.' FOTO SJAAK RAMAKERS


Ferwerderadeel.
Topografische gemeentekaart van Ferwerderadeel, oktober 2016
Ferwerderadeel () (officieel (Fries): Ferwerderadiel ()) is een gemeente in de Nederlandse provincie Friesland met inwoners (, bron: CBS) en een oppervlakte van 133,18 km².
De gemeente is gelegen aan de Waddenzee met 10,1 km kust. Sinds 1999 is de officiële naam van de gemeente het Friestalige "Ferwerderadiel".
Kernen.
De gemeente Ferwerderadeel telt twaalf officiële kernen (dorpen). De hoofdplaats is Ferwerd. De dorpen in de gemeente hebben sinds 1999 alleen de Friestalige plaatsnaamaanduidingen als de officiële namen. De plaatsnaamborden zijn in de hele gemeente eentalig Fries.
Buurtschappen.
Bartlehiem ligt gedeeltelijk in de gemeenten Leeuwarderadeel en Tietjerksteradeel. In die laatste gemeente ligt het grootste deel en wordt het als officiële kern gerekend.
Bestuurlijke toekomst.
Eén keer eerder is sprake geweest van het samenvoegen van Ferwerderadeel. In 1979 stelde Gedeputeerde Staten van Friesland voor om de gemeente samen te voegen met de gemeente Leeuwarderadeel tot de nieuwe bestuursentiteit "Noarderâldlân". De plannen van Gedeputeerde Staten werd echter door toenmalig minister van Binnenlandse Zaken Hans Wiegel in 1980 gedeeltelijk overgenomen: tot een fusie tussen de twee is het niet gekomen.
Ambtelijke- en bestuurlijke fusie.
Op 1 januari 2017 zullen de ambtelijke organisaties van Dongeradeel, Dantumadeel, Ferwerderadeel en Kollumerland samen één gemeenschappelijke regeling in Noordoost-Friesland gaan vormen. Op 23 maart 2016 nam de gemeenteraad het besluit voor een bestuurlijke fusie (herindeling). Nadat Dantumadeel besloot op 29 maart 2016 de bestuurlijke fusie niet aan te gaan, zal er worden gewerkt aan een nieuwe DFK-gemeente per 1 januari 2019. Deze nieuwe gemeente zal volgens de besluiten van 30 maart 2017 Noardeast-Fryslân gaan heten.

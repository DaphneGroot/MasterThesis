 AAANDEELHOUDERS SPORT7 BETALEN KNVB DFL 44 MILJOEN. 
 AMSTERDAM, 12 feb (Reuter) - De aandeelhouders van het failliete Sport7 betalen komende vrijdag al 22 miljoen gulden aan de voetbalbond KNVB en op een later tijdstip volgt nog een betaling van 22 miljoen gulden, aldus een woordvoerder van ING, een van de aandeelhouders van Sport7. 
 Andere aandeelhouders zijn KPN, Philips Electronics, De Telegraaf, Telekabel, John de Mol en Joop van den Ende en de KNVB. 
 "We zijn tot een schikking gekomen om te voorkomen dat er een lange strijd zou gaan plaatsvinden," zei de woordvoerder van ING. 
 Hij gaf geen verdere details over de schikking. 
 Van de kant van de aandeelhouders zijn geen verdere (juridische) stappen te verwachten. 
 "Wat de bewindvoerders (van Sport7) nog van plan zijn, moet u hen vragen," zei de woordvoerder. 
 Sport7 ging afgelopen december, na nog geen vier maanden, failliet. 
 De schikking van in totaal 44 miljoen moet de nood bij een tiental clubs, ontstaan door het verdwijnen van Sport7, lenigen. 
 - Redactie Amsterdam +020 - 504 5000. 
 (c) Reuters Limited 1997. 

Europese weg 35.
De Europese weg 35 of E35 is een Europese weg die loopt van Amsterdam in Nederland naar Rome in ItaliÃ«.
Algemeen.
De Europese weg 35 is een Klasse A Noord-Zuid-referentieweg, ze verbindt het Nederlandse Amsterdam met het Italiaanse Rome en komt hiermee op een afstand van ongeveer 1.817 kilometer. De route is door de UNECE als volgt vastgelegd: Amsterdam - Utrecht - Arnhem - Emmerik - Oberhausen - Keulen - Frankfurt am Main - Heidelberg - Karlsruhe - Offenburg - Bazel - Olten - Luzern - Altdorf - Gotthardtunnel - Bellinzona - Lugano - Chiasso - Como - Milaan - Piacenza - Parma - Modena - Florence - Arezzo - Rome.
Tot eind jaren zeventig heette de E232 de E35. Zanger Roek Williams bezong deze weg in het nummer E35 (Zwolle Amersfoort).
Nederland.
In Nederland volgt de E35 de route Amsterdam - Utrecht - Arnhem via de A10, A2 en de A12 naar de Duitse A3. De grensovergang tussen Nederland en Duitsland heet Bergh Autoweg.

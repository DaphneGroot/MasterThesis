	HENNEPPLANTEN
	HENNEPPLANTEN De politie Gooi- en Vechtstreek heeft dinsdagochtend ongeveer tienduizend hennepplanten ontdekt in een bedrijfspand in Weesp. De ontdekking werd gedaan toen de politie poolshoogte nam na een brandmelding. Bij aankomst troffen politie en brandweer twee mannen aan die hen het gebouw niet wilden binnenlaten. De brand was volgens hen onder controle. De brandweer zag echter rookwolken, waarop de politie besloot het pand te onderzoeken. De brand bleek mee te vallen.


Beenvisachtigen.
Osteichthyes vormen een superklasse beenvisachtige dieren.
In tegenstelling tot de kraakbeenvissen hebben zij in de regel een skelet dat uit echt bot bestaat, hoewel er wat uitzonderingen op deze regel zijn.
Taxonomie.
De meeste Osteichthyes behoren tot de klasse van de straalvinnigen (Actinopterygii).
De teleosten zijn verreweg de grootste groep.
De zustergroep van de Actinopterygii (straalvinnigen) zijn de Sarcopterygii (kwastvinnigen). In deze groep worden onder meer de longvissen en de coelacanthen geplaatst. Volgens de cladistiek behoren tot deze groep ook de op het land levende verwanten. Voorbeelden zijn amfibieën, reptielen, vogels en zoogdieren, die men samenvat onder de term vierpotigen (Tetrapoda). Al deze groepen stammen immers van één gemeenschappelijke voorouder af die behoort tot de Sarcopterygii.

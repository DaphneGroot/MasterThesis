Floréal (maand).
Floréal was de achtste maand van de Franse republikeinse kalender. De naam betekent: Bloemmaand.
Vergeleken met de gregoriaanse kalender begon de maand op 20 of 21 april en eindigde op 19 of 20 mei.
De dagen van Floréal.
Om de naamdagen van de rooms-katholieke heiligen te vervangen, was iedere reguliere dag van het jaar (dus niet de sansculotides) gewijd aan een dier (iedere quintidi), een werktuig (iedere rustdag, decadi) of een plant, boom, mineraal of delfstof (iedere andere dag).

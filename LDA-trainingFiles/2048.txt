	Grootmeester in het walhalla van het recht
	'We zijn toch geen robotten? We mogen toch best zeggen dat we de liefde bedrijven? Zegt u het maar.'
In Hollands Dagboek in NRC Handelsblad schreef mr. Gerard Spong, advocaat, vorige week over aerobics als favoriete lichaamsbeweging. Hij toonde zich een trots bezitter van sauna & zwembad en verhaalde over zijn zaterdagse bezigheden.
'Gelukkig was er nog tijd om de liefde te bedrijven.'

Gerard Spong een provocateur? Geenszins.
Hij is intelligent en bang voor niemand. Heeft een auto (Jaguar), een hondje (Risco) en een zoon (Xander). Hij maakt geen geheim van zijn sterke voorkeur voor heren. Zijn humor is van de satanische soort.
Meneer Spong heeft een boek geschreven.
'Goed, er staan best provocerende opmerkingen in. Maar ik kan u wel verklappen: ik heb mij nog ernstig beheerst.'
Overbodig vast te stellen dat hij in het juristenwereldje een controversile figuur is. Dat stemt de persoon in kwestie vrolijk. Hij is wars van valse vooronderstellingen en aannames over wat goed en kwaad is. De werkelijkheid blijkt vaak zo weerbarstig.
Hoofdstuk 32. Humor.
Rechter tot verdachte: 'U staat vandaag terecht, maar u mag wel gaan zitten, hoor.'
Rechter tot verdachte: 'U hebt het laatste woord.' Verdachte: 'Krijg de kolere.'
'In de loop van de tijd heb ik veel kwalificaties gekregen. Nieuw was de omschrijving van de honorariumadministratie van een omroeporganisatie. Daar heette ik artiest.'
Allemaal uit Leugens om bestwil.
Neerlands 'beste strafadvocaat' - recentelijk als zodanig door de confrres uitgeroepen - heeft de geest gescherpt en zijn vak overdacht. En de gelegenheid te baat genomen enkele van zijn critici van repliek te dienen.
Meneer Spong heeft een serieus boek geschreven.
Over zijn afkeer van moralistische gladjanussen en ethische betweters; over rechtschapen criminelen en over omgangsvormen in de hedendaagse juristerij. Al schrijvende werd hij bevangen door een heerlijk gevoel, van 'bevrijding van zelfbedrog'.
Leugens om bestwil (Uitgeverij Balans; f 37,50) is een boeiend werkje, meneer Spong. Dank voor alle vleierij, antwoordt hij vriendelijk.
Recentelijk was hij actief als een van de advocaten in het Hakkelaar-proces, naast vader en zoon Moszkowicz, en Doedens. In de 'megazaak' tegen de Verderfelijke en Staatsbedreigende OCTOPUS - vol juridische haarkloverij rond het fenomeen kroongetuige - speelde hij die dagen voor de camera met een miniscuul rubberen octopusje.
Mr. Spong (50) is bekende Nederlander. Hij heeft talrijke roemruchte overwinningen op zijn naam staan. Tegenwoordig gaat 60 procent van zijn tijd op aan cassatiezaken bij de Hoge Raad. Hij is een chique meneer.
Zelf zegt hij de 'bloed-, vlees- en tranenzaken' bij de 'gewone' rechter het leukst te vinden. 'Bezig zijn met de mens en zijn drama, los van juridische rimram, vormfouten, of geweldige opsporingsmethoden, dat is het meest uitdagende van dit vak', klinkt het vanachter een kolossaal bureau.
Recht, eerlijkheid, goed, fout, het zijn zaken des levens waar Spong zich met volle overgave op stort. De benadering l¡jkt klinisch en technocratisch. Bij Spong gaat het wel degelijk om een diepe innerlijke overtuiging.
'Toen ik voor het eerst voor de Hoge Raad pleitte, stond ik daar met knikkende knien. Ik dacht: hier zit ik in het walhalla van het recht. Zo langzamerhand ben ik dat wel kwijtgeraakt. Dit neemt niet weg dat ik respect heb voor de uitspraken van de Hoge Raad. Maar niet meer zoals vroeger. In je beginperiode als advocaat ben je geneigd je sneller neer te leggen bij het traditionele gezag.
'In het strafrecht en in de strafrechtspleging wordt gewerkt met vooronderstellingen die niet zelden onwaar blijken te zijn en niet zelden zijn benvloed door vooroordelen van levensbeschouwelijke aard. Die verdienen het om zeep te worden geholpen. Want in het vooroordeel, en daarmee in de aanname, zit iets heel onrechtvaardigs.
'Als je het strafrecht goed op je laat inwerken, kom je onherroepelijk tot de conclusie dat de overheid in het recht vaak met twee maten meet. Gedragingen van de overheid beoordeel ik met dezelfde strafrechtelijke maatstaven als die van mijn clinten. Dan kom ik tot de conclusie dat de overheid geregeld net zo crimineel is als de mensen die ik bijsta. Het is verbijsterend te ontdekken dat de staat daar zelf niets aan doet en dat de overheid vrijuit gaat.'
Het leven bestaat van de wieg tot het graf uit leugens, weet hij. 'Van politici is algemeen bekend dat zij, op een enkele uitzondering na, uit de aard der zaak liegen, zaken verdraaien en halve waarheden debiteren', schrijft hij.
Spong doet de koele constatering dat het op schrift stellen van halve waarheden staat voor het plegen van valsheid in geschrifte. In strafrechtelijke zin dan. Maar wie anders dan de clich-crimineel wordt vervolgd?
'Het is goed als het publiek beseft dat de Nederlandse rechtsorde niet zo geweldig is als wel wordt gebracht door de minister van Justitie, of door officieren van justitie. Dat het recht zegeviert etcetera. Flauwekul!
'Er wordt voortdurend geschipperd tussen de ogenschijnlijk tegenstrijdige belangen van de samenleving en de verdachte. En wel op zo'n manier dat er op veel fronten geen sprake is van een eerlijk proces. De belangen van verdachten worden in het strafproces stelselmatig achtergesteld.'
Als voorbeelden noemt hij 'de ware veldslagen' die hij moet leveren om getuigen op zittingen te krijgen, en het misbruik van de 'moderne' opsporingsmethoden. Wie denkt dat het er in de rechtsstaat ineens anders toegaat sinds de IRT-enqute, begrijpt er helemaal niets van.
'We weten allemaal dat die enqute als een nachtkaars is uitgegaan. Er is een prachtig rapport verschenen, maar er zijn nauwelijks lessen uit getrokken. Een enkeling is overgeplaatst en meneer Van Randwijck heeft een gouden handdruk gehad. Daar is het bij gebleven. Terwijl het toch n grote rotzooi was. En nog steeds is.
'Infiltratie en pseudokoop behoren tot de criminele praktijk. Door de rechter wordt dat met een hele formele benadering opgelost. Zolang de verdachte niet is uitgelokt, mag het als bewijs gelden. Maar dat is louter en alleen een strafprocessuele benadering van het probleem, zonder dat men zich afvraagt wat het materieel betekent.'
In Leugens om bestwil haalt de auteur hard uit naar rechters en officieren van justitie. Spong kan hun methoden maar matig waarderen. Doorgaans plegen juristen zich zo niet over elkaar uit te drukken. Maar wie modder gooit op Spongs toga, mag iets kledderigs terug verwachten.
'Wij worden als advocaten bij voortduring, door Openbaar Ministerie en in de publiciteit, beschimpt en met wantrouwen bejegend. Wij hebben niet de status die de gemiddelde officier of rechter heeft. Wij worden gezien als roofvogels, helers, halve criminelen.'
Hem steekt het steeds 'wederkerend liedje' van louche geldstromen in de advocatuur: advocaten maken zich schuldig aan heling omdat zij zich laten betalen door criminelen. Spong: 'De discussie wordt steeds opnieuw aangewakkerd door justitie-mensen die er een belang bij hebben ons in een kwaad daglicht te stellen.'
Ok, er zijn collega's die de discussie zelf uitlokken. 'Mij is bekend, zonder dat ik namen ga noemen, dat er advocaten zijn die het driedubbele vragen van wat ik aan uurhonorarium toucheer. Ik vind dat te veel.'
Dan zijn er de confrres met een flamboyante levensstijl. 'Vergist u zich niet, dit heeft te maken met perspectivisch gezichtsbedrog. Een goedbetaalde advocaat verdient net zoveel als een hooggeschaalde ambtenaar. De buitenwereld staart zich blind op de dure kleding van meneer Hiddema. En Hiddema gaat daar prat op. Maar het is toch zijn vrijheid om te kokketeren met de dure merken die hij draagt?'
Louche geldstromen worden gekoppeld aan een gewetenloze moraal. Spong: 'Al dat geschrijf van J. A. A. van Doorn cum suis. Steeds wordt afgegeven op advocaten die moordenaars, verkrachters en ander tuig verdedigen en dan een beroep doen op vormfouten waardoor een gevaarlijke crimineel weer op vrije voeten komt. Dat steekt, omdat wij ervan worden beschuldigd gewetenloos bezig te zijn.'
Van de moderne strafadvocaat wordt een eenzijdig en vertekenend beeld geschetst. En tot ergernis van Gerard Spong laat de Orde van Advocaten het gebeuren. 'Die hoor je er niet over. Ik betaal er elk jaar veel geld aan, maar ik zie er bar weinig voor terug.'
Nogmaals, het land sterft van de gladjanussen en betweters. Onder het motto oog om oog, tand om tand - 'een van de eerste strafrechtelijke principes' - opent hij in zijn boek de aanval op de tomeloze arrogantie.
Voorzichting wordt geopperd of mr. Spong ooit 'aan de andere kant van de streep' zou willen plaatsnemen. Een baan als rechter of zo. Spong: 'Wie? Ik? Ik geloof het niet.'
Later: 'Het heeft ontegenzeglijk zijn attractieve kanten. Het is minder hectisch. Ik ben ervan overtuigd dat je als strafadvocaat veel harder werkt. . .' Stilte.
'. . . Maar om nou om half zes als rechter-commissaris bij iemand op de stoep te staan om huiszoeking te verrichten, nee, niks voor mij. Zogezegd zou mij dat zeer ontrieven.'

Foto
	Mr. Gerard Spong FOTO WIM RUIGROK - DE VOLKSKRANT


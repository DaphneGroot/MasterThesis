Saint-Nicolas (België).
Saint-Nicolas (Waals: "Sint-Nicolê") is een plaats en gemeente in de provincie Luik in België. De gemeente telt zo'n 24.000 inwoners.
Sinds de gemeentefusies in 1977 omvat de gemeente ook de voormalige gemeenten Montegnée en Tilleur. De gemeente ligt in de agglomeratie van de stad Luik en is met 3520 inwoners per km² de dichtstbevolkte gemeente van Wallonië; de stad Luik zelf staat op de tweede plaats.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Politiek.
De eerste burgemeester van de fusiegemeente in 1977 werd Freddy Donnay, toenmalig burgemeester van Montegnée.
De PS heeft steeds een absolute meerderheid gehaald in de gemeenteraad sinds de fusie.
Bestuur 2007-2012.
Het bestuur van Saint-Nicolas bestaat uit de PS die de meerderheid van de zetels heeft.

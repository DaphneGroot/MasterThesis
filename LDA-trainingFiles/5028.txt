	B & W wijzen bouwplan van tennisbond af
	ANP
HILVERSUM
De tennisbond KNLTB betreurt de afwijzing van het college van B & W van Utrecht van het bouwen van een nationaal tenniscentrum in de Domstad. Het college besloot daar dinsdag toe. 'We zijn erdoor overvallen', aldus een woordvoerster.
De nog in Hilversum gehuisveste KNLTB wilde in de eerste plannen een bondsbureau en tenniscentrum naast zwembad Den Hommel. Dat idee bleek te duur. De bond zocht naar partners om de aanleg van het tenniscentrum te financieren. Dat blijkt nu ook vergeefse moeite. De KNLTB zet de plannen voor de bouw van het kantoor wel door.



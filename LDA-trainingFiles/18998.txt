Péruwelz.
Péruwelz is een stad in de Belgische provincie Henegouwen. De stad telt ruim 17.000 inwoners. De stad ligt tegen de Franse grens, en wordt doorsneden door het kanaal Nimy-Blaton.
Etymologie.
Péruwelz heeft in de loop van de geschiedenis rond de twintig verschillende namen gehad, waaronder "Perwes", "Pérues", "Perwez" en "Pierwes".
In deze verschillende benamingen van Péruwelz is een constante factor terug te zien, namelijk dat ze steeds samengesteld zijn uit twee herkenbare lettergrepen. De eerste, afgeleid van "pier" of "per", zou verwijzen naar het gesteente dat in de Péruwelzse ondergrond veelvuldig voorkomt: een kalksteenlaag die bij winning zwartkleurige stenen oplevert. De tweede lettergreep zou afgeleid zijn van het woord "welz", met als betekenis waterrijke vlakte, poel, voorde of drinkplaats. Water is inderdaad een ander belangrijk bestanddeel van de ondergrond van de stad, waar uit een aquifer een groot aantal natuurlijke bronnen ontspringt. Daarnaast is er een kleine rivier, de zwarte Verne, die het grondgebied van Péruwelz doorkruist en drasland en moerassen voedt.
Kernen.
Naast Péruwelz zelf, telt de stad nog de deelgemeenten Roucourt, Bury, Bon-Secours, Baugnies, Braffe, Brasménil, Callenelle, Wasmes-Audemez-Briffœil en Wiers.
Daarnaast liggen nog enkele gehuchtjes in de gemeente. Wasmes-Audemez-Briffœil bestaat uit Wasmes en de kleinere gehuchten Audemez en Briffœil. In Wiers ligt het gehucht Ringies. In Baugnies het gehucht Ponange.
Kaart.
Péruwelz, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Péruwelz bestaat uit een coalitie van PS met de lijst alternative Citoyenne (AC).
Spoor- en tramwegen.
Tram en spoornet in 1922. Van Péruwelz tot Bonsecours was er een paardentram
Er is nu nog een spoorwegstation van de NMBS langs spoorlijn 78 (Saint-Ghislain - Doornik): station Péruwelz. Vroeger was er een spoorverbinding met Frankrijk, de spoorlijn 92. De buurtspoorwegen (lijn 420) kwamen eveneens tot het spoorstation van Péruwelz, vanwaar er een aansluiting was op de paardentram naar Bon-Secours. Net over de grens bij Bon-Secours eindigde een tramlijn van het vroegere tramnet van Valenciennes. Deze tram- en spoorlijnen zij te zien op de kaart van 1922.
Trivia.
In 1979 verscheen de door de Nederlandse journalist Henri Knap geschreven roman "De weg naar Péruwelz". Dit verhaal werd in 1983 als TV-miniserie verfilmd door Hank Onrust.

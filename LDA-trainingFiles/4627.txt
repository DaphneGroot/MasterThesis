	Soundmix Show is Amerikaanse droom bij uitstek
	Europese Soundmix Finale 1997. Zaterdag, RTL 4.
De tranen bleven uit, zaterdag, nadat Edsilia Rombley namens Nederland zes andere Europese landen versloeg. Edsilia, oftewel de Nederlandse Oleta Adams, vloog in de armen van haar moeder, maar ze hield het droog. Ook presentator Henny Huisman, bij wie de tranen doorgaans bij het minste of geringste stromen, bleef de rust zelve. Hij was ditmaal de spreekstalmeester voor zowel de kijkers van RTL 4 als de Vlaamse kijkers van VTM, en diende in die hoedanigheid zijn chauvinisme te beteugelen.
De finale van de Europese Soundmix Show was er n zoals een commercile producent zich alleen maar kan wensen. Spanje en Nederland stonden gelijk totdat de laatste jury, die van Zweden, de punten mocht verdelen. Holland kreeg 'five points', de maximale score, en pas daarna kon het feest losbarsten.
De Soundmix Show, waarin onbekende vocalisten proberen net zo te zingen en te bewegen als bekende zangers, is een niet stuk te krijgen programma. In Nederland stemmen miljoenen mensen al jarenlang op deze imitatiewedstrijden af, en ook in andere Europese landen krijgen de kijkers er geen genoeg van. In Portugal is de Soundmix Show populairder dan het voetbal.
Het is allerminst verbazingwekkend dat Endemol de show gaat inzetten om voet aan de grond te krijgen op de Noord-Amerikaanse markt. De producent sloot vorige week een overeenkomst met het William Morris Agency, een fameus agentschap in New York. Het Morris Agency moet, met zijn wijdvertakte netwerk, een zender warm zien te krijgen voor de Soundmix Show.
Een eerdere poging in Noord-Amerika voet aan de grond te krijgen, zag Endemol mislukken. Een proefopname van All you need is love werd door de Amerikanen van tafel geveegd: te slap, luidde het oordeel.
Van de Soundmix Show verwacht Endemol meer heil. De Amerikanen, met hun musicaltraditie, met hun American Dream, moeten toch, zo redeneert Van den Ende, te porren zijn voor een programma waarin zomaar een zangeresje in n avond een ster kan worden.
De kans is groot dat Endemol de uitzending van zaterdag meteen op de post heeft gedaan naar de stromannen in New York, want de Europese Soundmix Finale was amusement op niveau.
Dat de kandidaten er mochten wezen, kon worden verwacht bij een Europese Finale, en dat Henny Huisman de pauzes tussen de liedjes goedmoedig weet te vullen, is ook bekend. Maar verrassend was de regie van Guus Verstraete, die de camera's door het decor liet zwieren als een stel kinderen op jacht naar een bal. Langs dansende benen gleed de camera, soms zoefde er n de lucht in, voor een totaaloverzicht, en toen de Duitse kandidate het podium op holde, trok ook de camera een koene sprint.
De aanpak van Verstraete maakte van een magazijn coulissen een dynamische geboortestek van sterren.
Ronald Ockhuysen

Foto
	Henny Huisman presenteerde de Europese Soundmix Finale. FOTO KIPPA


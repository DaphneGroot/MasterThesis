Ster (omroep).
De Ster, afkorting van Stichting Ether Reclame, verzorgt in Nederland reclame bij het Nederlands publiek omroepbestel. De Stichting staat los van de stichting Nederlandse Publieke Omroep (NPO). De inkomsten gaan niet naar de NPO maar gaan rechtstreeks naar het ministerie van OCW, dat op zijn beurt de NPO financiert.
Historie.
In 1965 werd de SUR (Stichting tot Uitzenden van Reclame) opgericht, maar omdat men de naam niet prettig in het gehoor vond liggen, werd deze in 1967 veranderd naar Ster. De reclameblokken mochten alleen voor en na het nieuws (het NOS Journaal op de televisie en de Radionieuwsdienst op de radio) worden uitgezonden. Eind jaren tachtig werden er alsnog zogeheten "zwevende reclameblokken" ingevoerd: dit zijn reclameblokken die niet direct voor of na het nieuws komen. Pas in 1991 kwam er ook reclame op zondag. Tussen de reclamespots werd een animatiefilmpje van Loeki de Leeuw of een kunstzinnig lijnenspel vertoond. Ook de begin- en eindleader was een filmpje met Loeki de Leeuw. In de jaren tachtig waren er ook voor en na het halfzes-journaal reclameblokken met tussenfilmpjes met beestjes met lange oren (Jiggles) te zien, maar deze waren niet zo populair als de Loeki-de-Leeuw-filmpjes.
Reclamelengte en inhoud.
Ster mag jaarlijks niet meer dan 10% en dagelijks niet meer dan 15% van de totale zendtijd met reclame vullen. Eveneens mag de stichting geen programmaonderbrekende reclame uitzenden. De reclames zijn strikt gescheiden van de programma's van de publieke omroep, reclames mogen geen programma's be√Ønvloeden. Klachten over reclames kunnen gemeld worden bij de Stichting Reclame Code Commissie, waar Ster bij is aangesloten.
Muziek.
De muziek bij de begin- en eindfilmpjes van de Ster uitzendingen tot 2000 zijn allemaal geschreven en gecomponeerd door componiste Marian de Garriga. Ook voor de pingels op de radio zorgde De Garriga voor de muziek. Hierbij heeft ze diverse vormen van uiting gebruikt waaronder kwakende eendjes en gierende gitaren.
Loeki de Leeuw.
Tussen de reclamespots op televisie was van 1972 tot 2004 altijd een komisch filmpje van Loeki de Leeuw te zien.

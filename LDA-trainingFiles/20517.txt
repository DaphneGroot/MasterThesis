It's a long way to Tipperary.
It's a long way to Tipperary is een lied dat beroemd werd in de Eerste Wereldoorlog. Het werd in 1912 geschreven door de Engelsman Jack Judge, wiens grootouders uit county Tipperary in Ierland kwamen. Hijzelf was echter nog nooit in Ierland geweest.
Het lied symboliseerde voor iedere soldaat het verlangen naar huis. Het lied werd in de Eerste Wereldoorlog eerst vertolkt door Ierse soldaten, maar later werd het overgenomen door zowel de Russen als de Fransen.
Ook in de Tweede Wereldoorlog werd het lied vaak gezongen. In de film "Das Boot (1981)" wordt het door de Duitse onderzeebootbemanning gezongen.

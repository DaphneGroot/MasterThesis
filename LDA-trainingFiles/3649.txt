	Gary Hill zet interactieve installatie voort in schouwburg 'Over elk gebaar is gedebatteerd'
	
Van onze medewerkster
Ineke Schwartz

ROTTERDAM
Gary Hill is ontevreden. In de publiciteitsfolders die de Rotterdamse Schouwburg maakte bij de voorstelling Splayed Mind Out staat 'Meg Stuart, choreografie' en 'Gary Hill, video'. Terwijl ze die voorstelling vanaf het prille begin samen hebben opgebouwd. Over elk gebaar, elk beeld, elke opstelling is omstandig gedebatteerd. En dan toch die domme hokjesgeest, verdorie.
'Ik ben geen videokunstenaar' zegt Hill, de man wiens video-installaties een belangrijke rol speelden bij de doorbraak van de mediakunst in het museumcircuit, met nadruk. 'Ik zie het breder. Ik maak gewoon een werk en gebruik daarvoor de media die ik nodig acht. Waarom zou het ontwikkelen van een voorstelling met dansers iets anders zijn dan het maken van een interactieve installatie voor een museum? Het n is een logische voortzetting van het ander.'
Hill en Stuart, beide Amerikaan, zitten tegenover elkaar in de foyer van de Rotterdamse Schouwburg. Hill (1951), een beminnelijke man in een flodderig T-shirt, verontschuldigt zich dat hij in algemeenheden blijft steken. Hij is nu eenmaal geen redenaar, glimlacht hij. Waar hij op uit was in dit project, wat hij hoopte te bereiken? Daar heeft hij geen antwoord op. Hij heeft nooit voor ogen hoe het moet.
Natuurlijk weet Hill wat hij wil. Hij is een van de beroemdste mediakunstenaars, die wereldwijd exposeerde in gerenommeerde kunstinstituten en in zijn woonplaats Seattle een eigen mediakunstopleiding heeft. De reden van zijn afhoudendheid is een andere: hij schrikt terug voor interpretaties. 'Ik zou niet durven zeggen dat n bedoeling de juiste is, want dan is het tegenovergestelde onjuist en ik wil beide mogelijkheden openhouden', zegt hij.
Over Splayed Mind Out, die eerder in Brussel en op de Documenta in Kassel te zien was, wil hij wel iets kwijt. 'Het is gn dansstuk met een bombardement van glossy multimedia-effecten dat je als bezoeker lekker over je heen laat komen. Ons stuk is anders van tijd, soms ergerlijk traag zelfs. Je krijgt ruimte om te reflecteren.' Wij knippen het lichaam in stukken, vernietigen elke samenhang en alle houvast. Dat kun je als extreem verontrustend ervaren - mensen vinden het nu eenmaal niet leuk wanneer je hun zekerheden afneemt - maar ook als rustgevend. Leegte impliceert de vrijheid om zelf te bepalen waar je leven over gaat.'
De veertien jaar jongere Stuart (1965), een kleine, tengere blonde vrouw, wil wel iets concreter worden. 'Ons werk gaat over het verschil tussen lichaam en geest, tracht ze te verduidelijken. 'Over identiteiten van jezelf en anderen. In het begin vormen alle dansers samen n monumentale eenheid. Die valt langzaam uit elkaar, personen maken zich los, er ontstaat verwarring. Uiteindelijk, in een proces van bijna twee uur, komen de lichamen weer samen.'
Ze bewondert Hill. 'Net als ik werkt hij met de deconstructie van het lichaam en een herschikking ervan. Hij experimenteert met vormen van perceptie en de combinatie van taal en beeld. En stelt stelt alles ter discussie.'
Stuart was altijd al geboeid door de beeldende kunst. In haar eerste voorstelling liet ze zich inspireren door Francis Bacon, later gebruikte ze een installatie van Lawrence Malstaf en vroeg ze ontwerper Bruce Mau decors te maken. Deze co-productie op basis van gelijke inbreng was uitzonderlijk, voor haar n voor de danswereld.
Repetitie. Stuart neemt scne n door. Aan weerszijden van de dansvloer staat een monitor, de achterwand is een videoscherm. Vier dansers liggen op hun buik, de gezichten naar elkaar. Hoofd op. Again, around, one, zero, kaatsen ze mechanisch na elkaar. De woorden klinken volkomen onnatuurlijk. De monitoren tonen details van lichaamsdelen. Een arm flitst voorbij met een wapperende hand. Een mond beweegt geluidloos. Hill verschijnt. Nee, zegt hij, zo moet het niet. Probeer around, about - no! Zero.
In de voorstelling komen motieven uit zijn eerdere werk terug. In Tall Ships, de installatie die hem in 1992 de titel 'de beste kunstenaar van Documenta IX' opleverde, doemden in een lange, donkere gang schimmige projecties van gestalten op, wanneer de toeschouwer stilhield. Als tot leven gewekte geesten bleven zij staan en keken de kijker aan. In Splayed Mind Out verschijnt het evenbeeld van een danseres op een groot beeldscherm. De projectie draait zich om, kijkt naar haar wederhelft en wandelt op haar toe. Er zijn ook nieuwe experimenten. Hill spreekt woorden achterstevoren uit zodra de danseres, die zijn beweging dirigeert, zich stilhoudt. Wanneer ze beweegt, verstomt hij.
De twee kunstenaars begrijpen elkaar opperbest. Fluid exchange, energetic fields, knikken ze, daar gaat ons project over. Ze werken met ruimte, tijd, schaal en herinnering. Dat is erg veel tegelijk, geeft Stuart toe, maar dat geeft toch niet? Het is een rijke voorstelling met vele lagen. Splayed Mind Out is een work in progress. Compleet is het stuk nooit, zegt Hill, noch voor hen, noch voor de toeschouwers. Wanneer het publiek de zaal verlaat, blijft n danseres achter en vervolgt langzaam haar beweging. Bij de kapstok zie je die nog eens op een monitor. Het is nooit klaar, zegt Hill. Net het echte leven.
Splayed Mind Out, vanavond en zaterdag in de Rotterdamse Schouwburg.

Foto
	Gary Hill FOTO MARTIJN BEEKMAN


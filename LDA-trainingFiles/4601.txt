	Zand op een nat dijbeen
	ER ZIJN VAN die dure geneugten in het leven waarvan gewone stervelingen zonder al te veel geld of zonder bijzondere smaak zich absoluut niet kunnen voorstellen hoe het zou zijn als ze zich die luxe wl konden veroorloven. Hoe het nou voelt om bijvoorbeeld een gouden Cartier-horloge, een ei van Faberg, een dertigpersoons motorjacht met fly-deck, een diamanten ring ter grootte van een pindarots, of, ja, een genummerde Pirelli-kalender te bezitten.
Dat de meeste mensen waarschijnlijk echt geen flauw idee hebben hoe zulke weelde hun bestaan zou kunnen verrijken, zegt uiteraard minder over hun verbeeldingskracht en hun dromen dan over de goederen in kwestie, want die zijn zonder uitzondering allemaal spuuglelijk; die kalender bepaald niet in de laatste plaats.
Natuurlijk: hij hoort niet helemaal thuis in bovengenoemd rijtje, aangezien iedereen meteen zal begrijpen dat het toch nog stukken makkelijker zal zijn om dat voor een 'exclusief publiek' vervaardigd, Italiaans plaatwerk van blote meisjes aan de muur te krijgen dan om een kapitale ring met edelstenen te verwerven.
Maar aan de andere kant past hij ook helemaal in dat wereldje, zoals hij net zo goed bij de poor man's-belevingswereld van, zeg, de Panorama, James Bond, Playboy, Benson & Hedges en Veronica hoort. Dat is nu eenmaal het geheim van statussymbolen als jachten, juwelen en 'kunstzinnige' blote-meisjesfotografie: dat ze het platte protserige en het exquise in zich verenigen, en dus behalve de 'jet set' ook Jan van de Leesmap ten zeerste aanspreken.
Oude, al vergeten omschrijvingen zijn dat inderdaad: 'jet set' en 'Jan van de Leesmap', maar dan: 'oud' is een Pirelli-kalenderverzamelboek met daarin honderden blote meisjes op witte zandstranden, bij oranje zonsondergangen, in azuurblauwe zwembaden, in zilveren brandingen, in boudoirs, en in meisjeskamers poserend bij boeketten met gipskruid uiteraard ook heel erg. Oud is misschien niet eens het juiste woord. Wat te denken van 'belegen'?
Dat is het eerste dat opvalt bij het doorbladeren van The Pirelli Calendars Complete. Dat het zo vreselijk pass, achterhaald en lachwekkend is. Je hoeft er niets eens vreselijk vrouwvriendelijk of anderszins politiek-correct voor te wezen om dat te kunnen constateren.
Het tweede dat opvalt, is dat de samenstellers van het bijna vuistdikke boek (met liefst vijfhonderd foto's) dat helemaal niet in de gaten hebben gehad. Sterker: ze moeten serieus de overtuiging zijn toegedaan dat de esthetisch verantwoorde blootfotografie, die in opdracht van de bandenfabrikant sinds 1964 elk jaar door deze of gene topfotograaf op een exotische locatie wordt vervaardigd, nog niets aan glamour, geilheid en artistieke zeggingskracht heeft ingeboet.
Welke kopers van 25 aan elkaar geplakte kalenderboeken (tussen 1974 en 1984 gaf Pirelli ze niet uit) zouden dat kunnen beamen? De liefhebbers van mooie fotografie? Dat valt ernstig te betwijfelen, want in grote lijnen komt elk gekozen jaarthema (vrouwelijke helden door de eeuwen heen, de symbolen van de dierenriem, de klassieke Olympische disciplines) toch altijd weer neer op billen, borsten, monden, lingerie, hoge hakken, zand dat op een nat dijbeen of bikinibroekje blijft plakken, en andere clichs uit het genre.
Zeker, Cindy Crawford blijft in alle omstandigheden een ongelooflijke schoonheid, maar op een gegeven moment heb je het met al die koele ongenaakbaarheid en die tot in extenso herhaalde 'kijk mij eens tegen mijn lustgevoelens vechten'-poses ook wel helemaal gehad. In tijdschriften als Vogue, Arena, Max en andere modebladen wordt directer, confronterender en in alle opzichten interessanter gefotografeerd dan in de beroemde Pirelli-kalenders het geval was en ¡s.
Hoe moet dat dus nou? James Bond stelt al jaren niks meer voor, het racestuur-met-bontkraagje in auto's wordt allang niet meer als 'stoer' herkend, de blootprogramma's van de commercile zenders verdwijnen langzaam maar zeker van het tv-scherm, de topmodellen zijn op hun retour en maken plaats voor steeds magerder kindmeisjes, en de Pirelli-kalender zou dan het eeuwige leven hebben?
Misschien dat de bandenmakers maar eens moeten overstappen op jongens. Die gaan ook weleens naar verlaten zandstranden en hotelzwembaden om daar in hun eentje tegen hun hedonisme te vechten. Het zal even schrikken zijn voor de geselecteerde klanten die elk jaar zo'n kalender tegen hun kantoormuur mogen spijkeren, maar een fotograaf als Richard Avedon of een Peter Lindbergh zal van zo'n harige, met strandzand gepaneerde herenbil nog best wat artistieks kunnen maken.
Wim de Jong
Italo Zannier & Guido Vergani: The Pirelli Calendars Complete.
Thames and Hudson, import Nilsson & Lamm; 407 pagina's;  158,40.
ISBN 0 500 54209 0.

Foto
	Cindy Crawford FOTO UIT 'THE PIRELLI CALENDARS COMPLETE'


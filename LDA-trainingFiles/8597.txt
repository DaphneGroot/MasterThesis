Amiens (stad).
Amiens is een stad in Noord-Frankrijk, de hoofdstad van het departement Somme en van de voormalige regio Picardië. De stad ligt circa 115 km ten noorden van Parijs en telt ongeveer 133.000 inwoners, die "Amiénois" worden genoemd.
Geschiedenis.
De stad is gesticht door de Galliërs onder de naam "Samarobriva", hetgeen "brug over de Somme" betekent. Julius Caesar bracht er tijdens zijn campagne ter onderwerping van Gallië de winter van 54 op 53 v. Chr. door. De huidige naam is afgeleid van de toenmalige bewoners, de Ambiani (wat "aan beide oevers" betekent).
Amiens is een van de middeleeuwse Somme-steden, samen met Ponthieu.
Amiens heeft een universiteit en is een belangrijke industriestad (textiel).
De schrijver Jules Verne bracht een groot deel van zijn leven door in Amiens, stierf er en ligt er begraven.
Zijn naam werd gegeven aan het stenen Cirque Jules Verne van Amiens. Het is één van de zeven stenen circussen die Frankrijk bezit.
Op 25 maart 1802 werd hier de Vrede van Amiens getekend tussen Frankrijk en Groot-Brittannië. De vrede hield echter geen stand.
Sport.
Amiens SC is de professionele voetbalclub van Amiens en speelt in het Stade de la Licorne. Amiens SC speelt in het seizoen 2017/2018 voor het eerst in Ligue 1, het hoogste Franse niveau.
Demografie.
Onderstaande figuur toont het verloop van het inwonertal (bron: INSEE-tellingen).
Bezienswaardigheden.
De kathedraal maakt eveneens deel uit van een ander werelderfgoed, Pelgrimsroutes in Frankrijk naar Santiago de Compostella. De nabijgelegen klokkentoren, het belfort van Amiens, behoort tot een derde soort werelderfgoed in deze stad: de Belforten in België en Frankrijk.

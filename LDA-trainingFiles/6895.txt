Multiple Document Interface.
De Multiple Document Interface (MDI) wordt gebruikt in grafische computer-applicaties waarvan alle vensters onder één zogenaamd "parent window" zitten. Dit is het tegenovergestelde van een "Single Document Interface" (SDI), waar elk venster zelf het "parent window" is.
Een vaak voorkomend probleem bij MDI applicaties is dat men snel het overzicht verliest. Het schakelen tussen vensters moet worden gedaan met een apart "venster" menu, hetgeen vaak ook nog ontbreekt. De laatste jaren is dit probleem opgelost doordat applicaties een eigen taakbalk krijgen, vergelijkbaar met die van Windows. Soms resulteert dit erin dat vensters binnen het "parent window" niet van grootte kunnen worden veranderd, wat een "Tabbed Document Interface" (TDI) wordt genoemd.

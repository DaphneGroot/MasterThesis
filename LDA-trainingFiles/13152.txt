Lubbeek.
Lubbeek is een gemeente in de Belgische provincie Vlaams-Brabant, in de regio Hageland.
Geschiedenis.
In de 17e eeuw werd Pellenberg een baronie. In 1781 werd de steenweg tussen Leuven en Diest voltooid, die ook door Lubbeek liep en waarheen de parochie Sint-Bernard zou ontstaan. Bij de Tiendaagse Veldtocht werd ook gevochten in Lubbeek en in Pellenberg werd uiteindelijk het wapenstilstandsverdrag getekend dat een einde maakte aan deze veldtocht.
Tijdens de fusie van Belgische gemeenten in 1977 kreeg Lubbeek er drie deelgemeenten bij.
Kernen.
Naast Lubbeek zelf telt de gemeente nog drie andere deelgemeenten, met name Pellenberg, Binkom en Linden.
Topografie.
Lubbeek is vrij heuvelachtig en heeft een gemengd agrarisch-residentieel karakter. Linden verstedelijkt steeds meer omwille van de nabijheid van Leuven, en kent dan ook een groot aantal inwijkelingen, terwijl Binkom nog helemaal het Hagelands karakter vertoont. Het op één na hoogste punt van Vlaams-Brabant ligt in Pellenberg, met een hoogte van 106 meter.
Aangrenzende gemeenten.
Buurgemeenten zijn Leuven in het westen, Holsbeek en Tielt-Winge in het noorden, Bierbeek, Boutersem en Tienen in het zuiden en Glabbeek in het oosten.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
Bekend zijn onder meer het natuurgebied Spicht, het Kalvariebos, het kasteelpark Brakum.
Openbaar vervoer.
Het openbaar vervoer in de gemeente Lubbeek wordt verzorgd door De Lijn. Door de nabijheid van de stad Leuven worden alle deelgemeentes goed ontsloten. Belangrijke buslijnen zijn lijn 3, lijn 485 en de lijnenbundel 370 (370-371-373-374).
Daarnaast zijn er nog de schoolbuslijnen (524, 525, 527, 585 en 590) die Lubbeek en de deelgemeenten verbinden met de scholen in Leuven, Tienen en Aarschot, en een marktbus (685) tussen Lubbeek en Tienen.
Wandelwegen.
Lubbeek is een vrij groene gemeente met tal van wandel- en fietsmogelijkheden.
Politiek.
De gemeenteraad telt 23 leden, en het schepencollege bestaat uit 6 personen. Burgemeester is Theo Francken (N-VA). Hij leidt een coalitie bestaande uit N-VA, CD&V en Lubbeek Leeft. Samen vormen ze de meerderheid met 15 op 23 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde meerderheid staan vetjes afgedrukt (*) 2012: Gemeentebelangen, Vooruit
Commissies.
In Lubbeek vinden er drie commissies plaats, de eerste twee dienen als voorbereiding van de dossiers op de gemeenteraad.
Economie.
Het gemiddeld belastbaar inkomen in Lubbeek lag in 2004 op 17.964 EUR, waarmee de gemeente de zesde plaats in België bekleedt. Op het vlak van sociale huurwoningen scoort Lubbeek met 8 eenheden dan weer ver beneden het Vlaamse streefcijfer van 5%, wat voor Lubbeek overeenkomt met ongeveer 250 woningen. In een recent onderzoek (2006) van de UCL kwam Lubbeek naar voren als een gemeente waarin het goed leven is, alhoewel de dienstverlening op landelijk niveau bij de mindere behoort.

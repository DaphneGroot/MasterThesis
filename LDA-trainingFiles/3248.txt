	Willem Barentz in Amerika beroemder dan Marco Polo
	In de wereld van de softwarehuizen bestaan twee manieren om buitenlandse cd-roms voor de Nederlandse markt geschikt te maken: vertalen of 'lokaliseren'. Bij het vertalen wordt de tekst letterlijk in het Nederlands overgezet, terwijl bij het lokaliseren de tekst waar nodig en mogelijk wordt aangepast aan de Nederlandse situatie.
In het geval van de door Domus Software uitgegeven cd-rom Ontdekkingsreizigers van de nieuwe wereld is er 'slechts' sprake van een vertaling van Explorers of the new world, een productie van het Amerikaanse moederconcern The Learning Company.
Slechts een vertaling. Nederland kan weliswaar pronken met beroemde wereldreizigers als Abel Tasman, Wybrand Warwijck, de gebroeders Cornelis en Frederik de Houtman, Jan Huyghen van Linschoten, Olivier van Noort, Willem Schouten, Jacob van Neck en Jacob Heemskerck, mannen die het zeegat kozen zonder dat zij tevoren wisten waar precies ze zouden uitkomen, maar zij voeren allemaal de andere kant op, richting Azi.
Daar hebben chauvinistische Amerikanen over het algemeen, en Amerikaanse bedenkers van deze cd-rom in het bijzonder, veel minder belangstelling voor. Nederlandse ontdekkingsreizigers komen dan ook niet ter sprake, warmee tegelijkertijd is aangegeven waarom er niet werd gelokaliseerd.
Helemaal z¢nder vermelding zitten we overigens niet, want topograaf Willem Barentz heeft vreemd genoeg wl een plekje gekregen tussen de ruim zestig ontdekkingsreizigers, van wier avonturen wordt verhaald. Daarmee is Barentz, ook al strandde hij op Nova Zembla terwijl hij op weg was naar Indi, voor de Amerikanen waarachtig nog beroemder dan Marco Polo, Vasco da Gama of James Cook, die geen plekje op het schijfje kregen toebedeeld.
Het ontbreken van een duidelijke link naar Nederland maakt overigens niet dat Ontdekkingsreizigers van de nieuwe wereld hier te lande een nutteloos bezit is. Integendeel. Het blijft een verrassing te ontdekken hoeveel informatie er over ontdekkingsreizen naar het Amerikaanse continent op de cd-rom te vinden is. Bovendien wordt het op een leuke manier verteld, soms een beetje op de hurken, maar het schijfje is dan ook bedoeld voor kinderen vanaf twaalf jaar.
De drie ontdekkingsreizigers die verreweg de meeste aandacht krijgen zijn Christophorus Columbus, Hern n Cortz en Ferdinand Magelhaes. Aan ieder van hen is een apart hoofdstuk gewijd, waarin over hun belevenissen wordt verteld. De andere zestig ontdekkingsreizigers, inclusief Willem Barentz en de hebzuchtige Pizarro, moeten het doen met een plekje in het hoofdstuk Andere ontdekkingsreizigers.
Een eenvoudige structuur en opstartprocedure, gedragen muziek of verfijnd Spaans gitaarspel, bewegende beelden en zich direct tot de cd-rombespeler richtende hoofdpersonen maken dat het bekijken van de cd-rom in veel opzichten tot een plezierige belevenis. Dat komt mede doordat er niet al te kritisch over de verovering van Zuid- Midden- en Noord-Amerika wordt gedaan.
Bij de zoektocht naar goud, de voornaamste reden van al dat gereis, zijn er heel wat indianen gesneuveld. Dat blijft niet onvermeld, maar er wordt ook niet al te moeilijk over gedaan. Nou ja, dat lees je in schoolboeken ook niet als eerste en zeker niet als enige. Bovendien, op digitaal gebied lijkt het achteloze gesneuvel van tegenstanders er als vanzelfsprekend bij te horen. In vergelijking met de talloze cd-romspellen, waarbij de vijand moet worden uitgeschakeld, is Ontdekkingsreizigers van de nieuwe wereld zelfs een zeer vredige cd-rom.
Gijs Zandbergen
Ontdekkingsreizigers van de nieuwe wereld. Domus Software. Prijs:  89,00.

Foto
	Francisco Pizarro. TEKENING CD-ROM


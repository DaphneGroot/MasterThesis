Engels (schaakopening).
Het Engels is een opening bij schaken die wordt gekenmerkt door de witte openingszet 1. c4. Het is ingedeeld bij de flankspelen. Met verwisseling van zetten leidt deze opening vaak tot de Indische verdedigingen of tot een variant in het damegambiet. De meest gangbare antwoorden zijn 1....e5 (Siciliaans in de voorhand), 1....Pf6 en 1....c5. Minder bekende voortzettingen zijn: 1...b5 (Jaenischgambiet) en 1...f5 (Engels-Hollandse verdediging). In de 19e eeuw werd deze opening veel gespeeld door Staunton en andere Britse meesters.

	Ongeneeslijk zieke zou door broers zijn gedood
	ANP
EINDHOVEN
De politie in Eindhoven heeft drie mannen aangehouden die zij ervan verdenkt een ongeneeslijk zieke man om het leven te hebben gebracht. De verdachten zijn een 42-jarige Eindhovenaar en twee mannen van 56 en 54 jaar, beiden afkomstig uit Bakel, broers van het slachtoffer.
De broer van de mannen uit Bakel leed aan longkanker. De artsen in het Diaconessenhuis in Eindhoven dachten afgelopen woensdag dat de man mogelijk de volgende dag niet meer zou halen. De drie verdachten hebben die nacht bij de zieke gewaakt en 's nachts de zuurstoftoevoer stopgezet. Het verhaal kwam aan het licht toen de 42-jarige man emotionele problemen kreeg en het verhaal vertelde op zijn werk.


	Stervende Via Appia is zijn magie nog niet kwijt Expositie eert de Koningin der Wegen
	EEN VILLA aan de Via Appia tussen de cipressen en de pijnbomen, prestigieuzer kan het niet. Zo was het in de oudheid, en zo is het nog steeds: wonen in Rome aan de Regina Viarum, de Koningin der Wegen, is het maximum voor wie het breed kan laten hangen. Maar tussen de aloude monumenten en runes woekert de verloedering.
Grondspeculanten hebben de hand gelegd op de beste terreinen van het grootste archeologische complex ter wereld. Waar eens Spartacus en zijn zesduizend opstandige medeslaven werden gekruisigd, hebben nouveaux riches illegaal maar ongestraft hun villa's neergezet. Waar de legendarische gebroeders Horatii en Curiatii elkaar tot de dood hebben bevochten, liggen nu lege plastic flessen. En de straat waar Jezus zou zijn verschenen aan de vluchtende Petrus, die hem de beroemd geworden vraag Domine quo vadis? stelde, is het werkterrein geworden van vuilstorters en vandalen, van kunstdieven en hoeren.
Hun sporen dringen zich op: graffiti op de monumenten, rondslingerende drugsspuiten, condooms en ander afval, brokstukken en gaten waar de gestolen antiquiteiten hebben gezeten. Het cultuurparadijs dat zich door Zuid-Itali als een lint slingert naar Brindisi is volop in afbraak.
Er moet worden ingegrepen voordat de laatste bustes en grafrelifs zijn gestolen, de laatste basaltblokken van het oude wegdek zijn geroofd, de laatste stenen van de antieke villa's zijn gesloopt, kortom, voordat 23 eeuwen geschiedenis voorgoed zijn verdwenen. De tentoonstelling in Rome 'Via Appia, op de runes van de antieke pracht', had niet veel later moeten komen. De expositie is niet alleen een loflied op de Koningin der Wegen. Ze is, voor ieder die het horen wil, n grote noodkreet om iets te doen voor het te laat is.
In 312 voor Christus liet de censor Appius Claudius Caecus (de Blinde) een weg aanleggen van Rome naar Capua, iets ten noorden van Napels. Deze weg van 195 kilometer begon bij een poort in de oudste Romeinse stadsmuur aan de voet van de Palatijn, vlak bij de Circus Maximus en het huidige hoofdkantoor van de FAO. Het eerste stuk naar de Albaanse bergen volgde een bestaand trac. Daarna kwam een kaarsrecht stuk van negentig kilometer over een dijk dwars door de Pontijnse moerassen, berucht vanwege de malaria.
De geleidelijke verovering door Rome van Zuid-Itali ging gepaard met de verlenging van de Appia. In 268 werd de weg doorgetrokken tot Beneventum in het land der Samnieten. In 190 bereikte de Appia aan de overzijde van de Apennijnen het langgerekte land der Apulirs, om ten slotte uit te komen in de havenstad Brundisium (Brindisi), de handelspoort naar het hele oostelijke Middellandse-Zeegebied. De reis over de 540 kilometer lange Appia van Rome naar Brindisi duurde veertien dagen. Brieven tussen beide steden doen er tegenwoordig vaak langer over.
In de eerste eeuw voerden de keizers Vespasianus en Nerva restauraties aan de Appia uit. Nerva's opvolger Trajanus liet vanaf Beneventum een variant aanleggen langs de Adriatische Zee, de Via Appia Traiana. Aan de overkant van de zee ging deze weg onder de naam Via Egnatia vanaf het huidige Durres in Albani verder tot Thessaloniki en Istanbul. Als wegenbouwers zijn de Romeinen bijna twee millennia lang ongevenaard gebleven.
De Appia werd het model van de andere wegen die de consuls lieten bouwen voor soldaten en handelslieden. Dank zij hen lopen alle wegen naar Rome. De belangrijkste, mooiste en meest prestigieuze van die consulaire wegen was de Via Appia. De eerste verkeersweg van het Westen, eeuwen lang 's werelds meest gebruikte straat, is iets meer dan vier meter breed en bestaat uit vier lagen, die verzakking onmogelijk maken. De bovenste laag (stratum, vanwaar ons woord straat komt) bestaat uit gladde blokken basalt of lava. Mijlstenen geven de afstand van Rome aan.
De moderne autoweg Appia valt voor een gedeelte samen met het oude trac. De betovering van de weg, die grote geesten in vervoering heeft gebracht, is nog steeds niet gebroken. Reizen langs de Appia is reizen door de oudheid. Tombes, mausolea, catacombes en andere begraafplaatsen, tempels, torens, villa's, aquaducten, viaducten en andere publieke- en privgebouwen, een brug bij Beneventum, in diezelfde stad de boog van Trajanus met zijn schitterende decoraties: langs de Appia herleeft het verleden.
De tentoonstelling belicht vooral het eerste en laatste stuk van de Appia. Het gebeurt aan de hand van archeologische vondsten, reconstructies en kopien, de vermakelijke beschrijving van Horatius over zijn reis langs de hele Via Appia, en de prenten van de Romeinse schilder Carlo Labruzzi. Een aantal van de monumenten die Labruzzi twee eeuwen geleden op een reis van Rome naar Capua heeft getekend, is intussen vernietigd.
Het beeld dat de expositie geeft van de schoonheid aan weerszijden van de Koningin der Wegen, klopt niet meer met de werkelijkheid. Zo werd de haven van Brindisi eeuwenlang gedomineerd door twee hoge zuilen op een heuvel die het einde van de Appia markeerden. Een ervan is gebroken, de andere werd in 1666 verplaatst naar het centrale plein van de naburige stad Lecce. Ter plaatse staan nog de twee enorme voetstukken van de zuilen, beklad met spray en afgesloten door een klungelig hek.
Het bekendste en meest spectaculaire deel van de Appia is het trac vanaf het begin tot de rondweg om Rome: dertien kilometer die ondanks alles hun magie nog niet kwijt zijn. Het eerste stuk is overweldigend voor wie de auto's kan wegdenken. Het brede asfalt naast de Thermen van Caracalla is eens de Appia geweest, net als daarna de kasseienweg tussen hoge, oeroude muren en bomen. Deze weg komt uit op twee antieke poorten: de Boog van Drusus uit de tweede eeuw na Christus en vlak daarachter de Poort van Sint Sebastiaan in de nog grotendeels intacte stadsmuur uit de derde eeuw. Ze lijken te perfect om waar te zijn.
Tot de Sint Sebastiaan-basiliek blijft de weg opgesloten tussen de muren. Dan begint de Appia van de plaatjes: het landschap met zijn runes, standbeelden, sculpturen en sarcofagen. Uit Italiaanse en Vaticaanse musea is op de expositie een aantal pronkstukken bijeengebracht, zoals een inscriptie uit het graf van de Scipio's, geraffineerde beelden uit het graf van Claudia Semn en de Villa van de Quintilii-familie. Daaruit komt ook een verontrustende mozaek van een skelet dat wijst naar de fameuze Delphische tekst Gnothi saut¢n, Ken uzelf.
Het Mausoleum van Cecilia Metella, een massieve ronde toren uit de eerste eeuw voor Christus, is zo gaaf bewaard omdat hij later werd opgenomen in een kasteel, terwijl veel andere monumenten zijn gesloopt om bouwmateriaal te leveren. Iedere bezoeker van Rome kent dit beroemdste gebouw van de Appia. Maar bijna niemand kent de colombari, enorme 'duiventillen' vol nissen en in elk daarvan een urn met de as van de overledene. En van deze massagraven is op de expositie gereconstrueerd.
De Appia is ook de weg van de christenen. Een rijk versierde vierde-eeuwse sarcofaag die uit de catacomben van San Callisto werd gestolen, is hier voor het eerst sinds hij vorig jaar werd opgespoord weer te zien. Een primeur is de presentatie van de oud-christelijke basiliek die in 1991 in de buurt van diezelfde catacombes werd ontdekt. Dat was te danken aan de kruiden die op dat terrein werden gekweekt. Waar de wortels de onderliggende fundamenten raakten, kwam het gewas lager op: daardoor ontstond een 'negatief' van de fundamenten van het gebouw, dat de vorm heeft van een Romeinse renbaan.
In de Middeleeuwen raakte de Appia in verval. In 1585 werd een parallelweg aangelegd, de Appia Nuova. Paus Pius VI heropende eind achttiende eeuw de Appia Antica. Pius IX liet herstelwerkzaamheden uitvoeren. Het debat over de bescherming van de Appia was toen al lang begonnen. De beeldhouwer Canova, adviseur van Napoleon, wilde van bijna heel Rome een archeologisch park maken. Een eeuw geleden werd een archeologische voetgangerszone ingesteld. Die werd steeds verder ingeperkt en tenslotte in 1939 door Mussolini afgeschaft terwille van het verkeer.
Het verkeer: in 1976 hakte de rondweg om Rome de Appia in tween waardoor een groot stuk van de oude weg vrijwel onbereikbaar werd en vandalen en dieven vrij spel kregen. Een plan om ter gelegenheid van het WK-Voetbal in 1990 de Appia door een tunnel onder de rondweg te voeren, ging niet door. Voor het jubeljaar 2000 is het omgekeerde beloofd: een rondwegtunnel onder de herstelde Appia.
Er is een project om in 2000 een wandelzone in te richten vanaf het Forum Romanum tot het begin van de Appia. Sinds 1988 is 2500 hectare aan weerszijden van de Appia op papier een archeologisch park, maar tot op heden houdt die naam niets in. Behalve dat sinds maart van dit jaar elke zondag het hele stuk van de keizerfora tot aan de rondweg slechts toegankelijk is voor voetgangers en wielrijders. Het is een postume hulde aan de vorig jaar overleden journalist-archeoloog Antonio Cederna, die zijn hele leven tevergeefs heeft gepleit voor de vorming van een groot archeologisch park. Maar deze voetgangersrevolutie loopt, net als de Appia-expositie, eind juni al weer af.
Via Appia, op de runes van de antieke pracht, tot en met 29 juni in het Palazzo Ruspoli aan de Via del Corso in Rome. De expositie verhuist daarna naar Lecce in Apuli. Catalogus 50.000 lire.

Foto
	De Via Appia. FOTO GIANSANTI/SYGMA/ABC


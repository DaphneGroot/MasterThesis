Albanezen.
Albanezen (Albanees: "Shqiptarët") zijn een volk van het Balkan-schiereiland.
De oorsprong van de Albanezen is onduidelijk. De meeste geschiedkundigen en taalkundigen denken aan een Illyrische of een Daco-Thracische oorsprong.
Albanezen vormen de overgrote meerderheid van de bevolking in Albanië, Kosovo en het westen van Macedonië. In Griekenland maken ze deel uit van de moslimminderheid aldaar. Ook buiten de Balkan worden grote groeperingen Albanezen aangetroffen, vooral in Turkije, Groot-Brittannië, Italië en de Verenigde Staten.
De Albanezen spreken Albanees, een Indo-Europese taal zonder nauwe verwanten. Het Albanese alfabet is gebaseerd op het Latijnse en heeft 36 letters.
Van de religieuze Albanezen is de meerderheid soennismetisch moslim. Belangrijke religieuze minderheden zijn bektashi-moslims, Albanees-orthodoxen en rooms-katholieken.

Werkgeheugen (computer).
Het werkgeheugen van een computer is het geheugen dat het besturingssysteem ter beschikking heeft. Vaak wordt dit verward met RAM-geheugen, terwijl dit in de meeste moderne besturingssystemen maar een deel van het werkgeheugen vormt.
Het werkgeheugen fungeert in verschillende niveaus in de geheugenhiërarchie, zoals het registergeheugen en het extern geheugen. RAM-geheugen wordt meestal als cache gebruikt. Onderdeel van het werkgeheugen is meestal ook een gedeelte op harde schijf, dat als wisselbestand dienstdoet. Als virtueel geheugen is deze toestand duidelijker: voor een proces is het alsof de processor beschikking heeft over een veel groter fysiek geheugen dan er in de werkelijkheid beschikbaar is aan RAM.
Wanneer één van de DDRAM-modules het niet meer doet, kan dat er de oorzaak van zijn dat de hele computer het niet meer doet. Het is dan voldoende de niet meer werkende DDRAM-module uit de computer te halen.

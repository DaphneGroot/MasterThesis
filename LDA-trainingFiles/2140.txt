	Dat blrt, blaft en fokt maar raak
	Geen keuken, geen badkamer, maar wel een borrel op tafel en goede zin. Dat wordt verbouwen tot de dood er op volgt. Maar de d g nadat hij gestorven is, zal weer een andere eigenaar het herenhuis geheid terugbrengen tot wat het was: een kantoor. Midas Dekkers weet het zeker en lacht een holle lach. Niet voor niets publiceert Midas Dekkers dit najaar een dik boek over vergankelijkheid. 'Is het niet merkwaardig dat in onze maatschappij van de opgang en de neergang der dingen alleen de opgang alle aandacht krijgt?' Een huis wordt gesloopt, ze zetten er een nieuw voor in de plaats. 'Of nog erger: ze restaureren het. Zie jij nog wel eens een huis met het bordje Onbewoonbaar verklaarbare woning erop? Wat oud is, mag niet. Mensen van zestig doen soms krampachtig of ze veertig zijn. Alsof jeugdigheid een kwaliteit is. Een huis mag van mij ook rimpels vertonen. Niet van de restauratie-mafia. De binnenstad van Amsterdam is vergeven van de kitsch-geveltjes met nep erachter.'
Er meldt zich bij Dekkers nog wel eens iemand om een uitkering. In Huize Dekkers zat de Sociale Dienst. Het caf op de hoek heet De Natte Krant. De Vecht maakt er een mooie bocht, wat wil een mens nog meer. Dekkers (50) is blij dat hij weer terug is uit Namibi, Polen, Bolivia en nog een windstreek of wat. Voor zijn Vara-tv-serie was hij op zoek naar het paradijs, zoals de mens dat in zijn dromen ziet. Maar Dekkers houdt niet van reizen. In de kamer waar vroeger de burgemeester van Weesperkarspel spreekuur hield, sluist hij bedachtzaam een jonge klare langs zijn snor.
'Mensen zijn overal ter wereld hetzelfde. Ze hebben verdriet, problemen, en de muggen steken er net zo als bij ons. Dat mensen andere talen spreken en andere kleren dragen, zal mij worst wezen. Een reis in de tijd vind ik nog wel interessant. In sommige steden in Belgi is het net of je twintig jaar terug in de tijd bent. Is dat niet een menselijk trekje, vroegere tijden opnieuw beleven?'
Midas Dekkers, natuurvorser. Hij is zojuist in drie uur van Soestdijk naar Hilversum gewandeld. Saai bos. Geef hem maar de Amsterdamse grachten. Zijn opvattingen zijn al jaren op zondagochtend te beluisteren in het VARA-radioprogramma Vroege vogels. Bijvoorbeeld: dat de liefde van de mens voor zijn hond of zeilboot qua emotie niet verschilt van de liefde tussen mensen onderling. Dat menige man z'n auto liefdevoller poetst dan hij zijn vrouw aait.
Trouwens, waarom dragen sommigen een snor? Zijn snorren voor de man wat borsten voor de vrouw zijn: een advertentie voor wat ze elders in de aanbieding hebben? 'Om ermee te werven, zou een man z'n neus in erectie moeten zijn. Zolang dat niet het geval is, loopt elke man met een snor voor lul.' (Uit: De Mandril en andere beesten).
De auteur heeft een knevel. Zijn boeken zijn populair. Je kunt ze beter consumeren dan anti-depressiva. Ze hebben geen bijwerkingen. Hij is geen Martin Gaus 'die nergens meer komen kan of de mensen beginnen waf-waf te roepen'. Dekkers heeft de pest aan honden.
Waarom kleurt het groen niet rood van de menstruerende mussen en merels? Waarom zie je nooit eens een dameskonijn met een touwtje eruit? Omdat een fatsoenlijk dier nooit ongesteld is. De schrijver heeft er in doorgeleerd. In zijn jeugd was de lucht overigens nog schoon en de seks nog vies. Nu is het precies andersom. Midas is de tolk van zijn generatie: als kind hadden wij geen incest. Wij hadden levertraan.
Hij is een kamergeleerde met aan boosaardigheid grenzende verwondering. Het bieraaltje, de tabakspijlstaart, de angsthaas, het klapvee en andere schepselen: de spannendste ruimtevaart-koppeling bij Chriet Titulaer is slaapverwekkend vergeleken met de staccato-zinnetjes waarin Dekkers het driftleven van de kwal, de godsdienstwaanzin bij (jawel) honden en de libidineuze sjirpgevoeligheid van het zwartboomkrekelwijfje vangt. Voor hem is het allerleukste beest in de dierentuin: de mens.
Wat hem betreft kun je de natuur het best op de tv zien.
'Daar wordt de natuur op prettige wijze gecomprimeerd. Je kunt de camera wel neerpoten, maar het duurt soms dagen voordat de natuur eens een keertje iets doet wat de moeite van het filmen waard is.' De natuur is lelijk, dat roept Dekkers al jaren. De natuur is moord en doodslag, list en bedrog, roddel en achterklap.
'Als Moeder Natuur bestaat heeft ze een zweepje en is ze buitengewoon sadistisch, want het is een nodeloos bloedvergieten in de natuur. Iedereen kan zelf zien dat de natuur niet mooi is, zoals de boven ons gestelde overkoepelende organen en samenwerkingsinstanties het volk proberen wijs te maken. Het is net als met de kleren van de keizer.
'Dat laffe EO-achtige geleuter dat uit elk eikeltje een boom groeit! Van al die spermatozoden komt er toch ook maar een enkeling waar ie wezen moet? Voor elk rondzwemmend visje hebben er misschien wel tienduizend visjes de moord moeten steken. En van de vijf vogeltjes uit je schattige vogelnestkastje zijn er al gauw vier op de meest verschrikkelijke wijze gestorven.'
Ontneemt hij het mensdom de idylle? Helemaal niet. Hij hangt zelf ook nestkastjes op. 'En ik lul Nederlands tegen mijn poezen, terwijl ze absoluut geen Nederlands verstaan.' Mensen houden niet van het dierlijke in een beest dat stinkt en schijt en verhaart en blaft. 'Nee, mensen houden van het mensachtige in een beest. Daarom is het houden van dieren typisch iets voor beginners in de liefde: voor kinderen. Tegen de tijd dat die met hun eerste verloofde thuiskomen, hebben ze al een heleboel relaties met cavia's en konijnen achter de rug.
'Hoe verklaar je een dier je liefde? De uitingsmogelijkheden zijn beperkt. Dus koop je veel te dure maaltijden. Rare dierenkleertjes. Dierenknuffelbladen zijn de hausse van dit moment. Puur onhandigheid allemaal: dat is het kenmerk van de ware liefde. Hoor een verliefd stelletje praten en er komt louter waanzin uit.'
Dekkers gunt de medemens het recht op vooroordelen; de mens heeft in zijn optiek zelfs recht op seks met dieren. Als iemand zo graag kippenneuker wil wezen, is Dekkers daar in zoverre tegen dat 't met die kip meestal slecht afloopt. Kijk, het is niet z'n oogmerk om mensen te schokken, maar Dekkers roept van de daken dat natuurbeschermers 'bewust en verregaand liegen' over het teruglopen van het aantal vogelsoorten. 'Het aantal soorten waar het steeds beter mee gaat is juist aanzienlijk gr¢ter dan het aantal soorten waar het slechter mee gaat. Laatst hadden die gekken de grutto op de lijst van vijftig bedreigde vogelsoorten gezet. Maar ze geven volmondig toe dat er nog honderdduizenden grutto's zijn. Wie is hier nou gek?'
Dat Nederland een hoog grutto- en kievitgehalte kent, komt immers louter doordat half Nederland is omgeploegd en getransformeerd 'tot een afschuwelijke vlakte waar prachtige bossen hadden kunnen staan. Een van de weinige dieren die op die grasvlakte willen leven is de grutto. Maar die hoort er niet thuis; wel op gras-steppes ver weg.'
Zure regen, nog zoiets. De laatste vijf jaar hoor je er niemand meer over zeuren. Grommend vermaalt Dekkers een nootje. 'Zure regen is een non issue geworden. Ik neem het de milieubeweging kwalijk dat ze niet netjes excuses heeft gemaakt. Ze hebben vals alarm gegeven, paniek gezaaid. Ja, ik heb al eens gezegd: het enige dat grondig verzuurt, is de milieubeweging. Als je mensen almaar rampen voorspiegelt, en de panda sterft almaar niet uit zoals ons door het Wereldnatuurfonds is beloofd, dan moet je niet raar staan te kijken dat mensen zich van de milieubeweging afwenden.
'Dat het fout gaat met de natuur hoor je mij niet ontkennen. Maar de achteruitgang van de bossen, zo die er al is, valt slechts voor een klein deel toe te schrijven aan zure regen. En grotendeels aan een complex van factoren waar ze in Wageningen ook niet helemaal uitkomen.'
Op de tv speelt Dekkers David Attenboroughtje. Ofwel: ver weg op zoek naar het goede nieuws? Hij schudt het hoofd. 'Ik hoor niet tot de mensen die denken dat wat hier niet is, ergens wel te vinden zal zijn. Ik wilde alleen een wat fleuriger decor. Tot nu toe stond ik met een dikke das om en een verkouden neus wat voor een eikenboom zonder blaadjes te neuzelen. Nu houd ik mijn verhaal terwijl de olifanten dartelen en de papegaaien krijten. Het ging mij om de mythe die wij zelf hebben geschapen: namelijk dat als het geluk hier niet is, het wel ergens anders zal wezen. Daarmee heeft het reiswezen een florerende business uit de grond weten te stampen, en de Volkskrant heeft er een bijlage aan overgehouden.'
Als kind scheikundigje gespeeld op een zolderkamertje van een ouderwets hotel-caf-restaurant. Trijpen kleedjes, vreemdgaande kantoormannetjes en obers met platvoeten; dat beeld stemt hem dankbaar. En 't professortje spelen leerde hem: je moet nooit iets zijn, maar altijd iets spelen. 'Tot hun verdriet komen veel mensen er te laat achter dat je niet vadertje en moedertje moet zijn, maar vadertje en moedertje moet spelen.' Zijn geboortenaam is Wandert, hij droeg sandalen. En geitenharen sokken, dat spreekt. Zijn eerste vader sloeg zijn moeder. Beide vaders dronken zich dood. Borrel was troost.
'Als je bij ons de weg wilde uitduiden, dan ging dat in termen van: bij Hoppe ga je het steegje in, je loopt door tot de Drie Klepels, de brug over en dan bij De Rooie Haan rechtsaf.' Zelf neemt Dekkers een borreltje of wat als hij een kunstje moet doen in Hilversum. 'Voor het geluk.' Jaren geleden was hij 'stomlazerus' bij Sonja Barend in de uitzending. Daarna durfde hij zich enkele maanden niet op straat te vertonen. 'En als ik wat voor de radio of de tv heb gedaan, kom ik van schaamte m'n huis niet uit.'
Hij zegt het dichter Kloos na: ik kan van een mooi uitzicht genieten, maar je moet er wel wat te drinken bij hebben. Ofwel: je moet de natuur niet heilig verklaren. 'Het woord natuur hoeft maar in een reclamespot te vallen en de mensen rennen al naar de winkel.' De onbedorven natuur als nieuwe mythe.
Surft 'natuurverkoper' Dekkers zelf niet comfortabel mee op de golven van die mythe? Hij gaat verzitten. Hij zegt: 'Waar het te vermijden is, doe ik dat, want ik heb aan niets zo'n hekel als aan de tijdgeest. Onder het mom van de tijdgeest worden ons de vreselijkste dingen door de strot gewurgd. Dat dat alles op z'n Engels benoemd moet worden en dat zelfs de minister van Milieu de economie uit naam van de tijdgeest boven het milieu stelt. Ik geloof niet in de tijdgeest. Ik heb de tijdgeest nog nooit gezien. De tijdgeest is een verzonnen draak om mensen een rad voor de ogen te draaien.
'Het tijdverschijnsel carrirevrouw, ook zo'n misvatting. Er zitten maar weinig vrouwen aan de top omdat de spelregels om daar te komen zijn vastgesteld op grond van mannelijke eigenschappen. Ik heb er niks op tegen dat vrouwen in mantelpakken de top bereiken, maar ze zijn er biologisch totaal ongeschikt voor! Hirarchie bij ons soort van apen is typisch een aangelegenheid voor mannen, met dat verdomde ellebogenwerk. Dus worden vreselijke mensen president van Amerika.
'Kijk', verheldert Dekkers. 'Je moet als vrouw gewoon maar iemand huwen die hoog in de hirarchie zit. Een directeur. Dan neem je ogenblikkelijk de status van je man aan.' Feministen krijgt hij met zulke uitspraken aan het lachen.
Vraagt hij aan een vrouw hoe ze het in 'haar achterlijke hersens haalt' om zich de rest van haar leven met handen en voeten te binden aan een kind dat qua opvoeding al gauw anderhalve ton kost, dan is het antwoord: 'Een soort biologische behoefte.' Hoho, z¢ werkt de natuur niet! 'Paren is lekker, maar geen verstandig mens gaat voor de lol liggen baren. Volgens mij kun je zeggen dat de behoefte aan kinderen niet biologisch is, maar sociaal.'
Dekkers wil niet graag de vrouwen de kost geven die in een plattelandsgemeenschap met de nek worden aangekeken omdat ze niet op nakomelingschap kunnen bogen.
'Iedereen begrijpt dat overbevolking een vloek is voor het milieu, maar Nederland wordt volgemetseld omdat iedereen daar steeds maar nieuwbouwwijkjes bij moet neuken. Als je buurvrouw een kind krijgt ga je haar feliciteren en breng je een cadeautje mee. Alsof er iets te feliciteren valt' Niks kinderbijslag. 'Boetes moeten er staan op het krijgen van kinderen. Hoge boetes.'
Des te luider de hallelujah's van het ouderschap opklinken, hoe meer Midas Boze Wolf Dekkers zich harnast in zijn rol als kinderhater. Grimmig: 'Mijn vriendin en ik hebben vele jaren in Buren gewoond, waar het heel normaal gevonden wordt dat kinderen anderen overlast bezorgen. Geschreeuw, geblr, de godganse dag een kolereherrie.' Dat blert, dat blaft en dat fokt maar raak. De hel van Buren. Hij kijkt uit het raam. Er jankt een brommer langs.
Midas Dekkers heeft het becijferd: voor het geld van n kind (het allergoedkoopste dan nog) kun je negen honden houden, of twaalf poezen en 59 cavia's. Van honden gruwt hij trouwens ook, op een enkel merk na. Voor meisjes van drie maakt hij een uitzondering. 'Met lang blond haar tot op hun billen.' Al klinkt dat enigszins Lolita-achtig.
'Maar ja, zo'n meisje blijft geen drie. Binnen de kortste keren zit je met een puisterige puber die het geld uit je zakken jat om er drugs van te kopen. Daar moet je net zo van houwen als van die blrende baby die het kind was. En van de etter die in het bejaardentehuis nooit op bezoek komt, terwijl jij altijd zo lief en zorgzaam bent geweest.
'Het is merkwaardig dat zo weinig mensen durven toegeven dat ze er spijt van hebben ooit kinderen te hebben genomen.' Dekkers' moeder had er wel twintig willen hebben. Maar ze slikte kinine als zwangerschap slecht uitkwam. Achteloos vertelt Dekkers hoe zijn vroegere huisgenote 'ogenblikkelijk bij een andere meneer kinderen is gaan krijgen, terwijl ik altijd in de overtuiging heb geleefd dat we geen van beiden kinderen wilden. Ik vind het krijgen van kinderen grond voor echtscheiding.
'En dan de mythe van het moderne vaderschap. Als je vroeger vader was, moest je gewoon een beetje sigaren roken, het huishoudgeld afgeven en op zaterdag ju-ju-paardje-boerenpaard doen met je kind. Dan was je een hele vader. Maar die halfzachte slijmerds van tegenwoordig die liggen mee te kreunen op de barenscursus en die zelfgemaakte foto's op de piano zetten om de visite weg te krijgen, die doen net alsof een vader een even belangrijke biologische functie zou hebben te vervullen als een moeder. Terwijl de vader, de lul, nooit last heeft gehad van gierende moederschapshormonen.
'De meeste vaders in het dierenrijk maken een wip en maken dat ze weg komen. Van de zoogdieren is 99 procent niet monogaam en wij zijn binnen de zoogdieren weer de apen: 99 procent van de apen is niet monogaam.'
In een kinderprogramma heeft Dekkers de verschillen tussen een Chinees, een neger en een blanke uiteengezet. Die moet je goed in kaart brengen, vindt hij, om vervolgens tot de conclusie te komen 'dat het geen moer uitmaakt of je van elkaar verschilt'. 'Maar je moet natuurlijk nooit de waarheid naar je idealen proberen te vormen. Daardoor is nou juist in de oostelijke helft van Europa zoveel narigheid ontstaan. De waarheid is de waarheid en een andere waarheid is er niet.'
Blanken en negers hebben chocoladekleurig oorsmeer, dat van een Indiaan of een Aziaat is korrelig en een oor uit India of Isral is behaard. 'Dat kun je leuk vinden of niet, maar als je 's avonds bij de Chinees gaat eten, kun je het gelijk even gaan controleren.'
Nu we toch bezig zijn: de mens produceert de smerigste uitwerpselen op de hondendrol na. Fatsoenlijke dieren draaien gave drollen. Dekkers kent veel biologen die drollen bestuderen, die oprapen en in hun zak steken. Neem het puntgave sigaartje van het roofdier. Of de knikkertjes van konijnen. 'Kijk naar een paard en er openen zich twee schelpen waar een pakketje mooie, dampende, compacte poep uitkomt. Alleen wij maken van die vieze fledders. Omdat we verkeerd, door en door gekookt en half verteerd voedsel eten.'
Midas Dekkers ('ik ben geen voedselfreak hoor') mag begeesterd raken over uitwerpselen in de natuur, liever loopt hij over de Amsterdamse grachten, de hondendrollen ten spijt. Achttien jaar Betuwe achter de rug, maar toch elke week even over de grachten zwerven. En dan de kroeg induiken. Aan een bar waar je in je eentje kunt aanschuiven. Dekkers is geen gezelschapsmens. Het heilige gezin als hoeksteen van de samenleving en openbare moraal wekt zijn diepe afkeer.
In zijn huis geen kinderen, behalve die ene keer op het inwijdingsfeest toen een bevriende pedofiel ineens zoek bleek. 'Maar het is goed gekomen.'
Amerika zal hij daarom mijden. De mentaliteit op de Veluwe vindt hij al niet prijzenswaardig, maar een heel continent met de gezinsmentaliteit als basis van alle egoime, brrr. 'Hoe minder er in Amerika gerookt wordt, hoe ongezonder die maatschappij wordt volgens mij.' Niet-roker Dekkers schuwt vergader-gebabbel bij de VARA ('dat gebouw zou net zo goed een groothandel in sinaasappelen kunnen wezen') en roept in zo'n geval uit: 'Ja, dat is een belangrijk punt, ik ga maar eens naar huis om er goed over na te denken.'
Reizen per eerste klasse heeft hem verlost van geblr en geblaf en walkman-gesis. Jezelf vastbinden in een auto als opperste vrijheid? Laat Dekkers niet lachen. 'Ik kan me niet permitteren om anderhalf uur als een debiel voor me uit te staren naar de achterlichtjes van m'n voorgangers. Ik heb die tijd in de trein hard nodig om te werken.'
Kauwgum kauwende mascara-meiden, daar begrijpt hij ook niks van. Je kunt niet door de Kalverstraat lopen, een warenhuis binnengaan of het blad Rails opslaan of er openbaart zich een wereld van plamuur, jurkjes en uiterlijkheid. 'De meeste mannen zijn zo stom om elke dag achter die uiterlijkjes aan te hollen. De meeste beesten zijn eenmaal per maand bronstig, maar wij mensen kijken elke dag in de klerenkast wat we nu weer zullen aantrekken om er attractief uit te zien.'
Vogels baltsen, mensen hebben carnaval. De bioloog vraagt zich af: waarom blijft het aanstellen dan niet beperkt tot een keer per jaar? Zijn vriendin Ruth blijkt een eenvoudige tuinroek te dragen, en stekeltjeshaar.
De bioloog mag na afloop van een lezing in de provincie graag doorzakken met de H.H. organisatoren, totdat hun middenstandsverhalen hem de strot uitkomen. De bioloog weet dat goeie humor informatie bevat. 'Ik heb uitgerekend hoe vaak iemand met z'n ogen knippert en hoe lang ie per knipper z'n ogen dicht heeft. Dan blijkt dat je anderhalf jaar van je leven niet hebt gezien. Mijn standaardgrapje is dan: dat zijn natuurlijk de leukste jaren van je leven.
'Populair-wetenschappelijke schrijvers denken dat feiten droog en akelig zijn waar sauzen overheen gegoten moeten worden. Maar hoe meer je dat doet, hoe lastiger je het feit terug kunt vinden.' Feit is: hadden neushoorns de macht, ze zouden hetzelfde met ons doen als de mensheid met hen 'omdat het hebben van belachelijke eigenschappen als grote hersenen zal moeten wijken voor het hebben van een hoorn.
'Macht, daar begijp ik niks van. Bij normale apen is macht altijd een middel, nooit een doel. De topaap heeft het meeste te neuken en het meeste te eten. Maar wat moeten de topapen van Shell en Unilever nog eten? De lunches komen hun neus uit en van hun seksleven maak ik me ook geen overdreven prettige voorstelling. De macht om de macht, 100 miljoen dollar hebben en kost wat kost 150 miljoen dollar willen hebben, volkeren opofferen vanwege je megalomane beslissingen, die macht begrijp ik niet.'
Noem zijn wapen ironie. Wie ironie wil afschaffen, haalt de rek uit het leven. 'Zulke mensen denken dat de machine zonder smeerolie kan draaien. Als jouw tegenstander het wapen van de ironie hanteert en jij ben er niet mee begiftigd, dan krijg je een pesthekel aan hem. In bijna iedere ironische zinswending zit immers een een pakket levenservaring. Niets is vervelender voor een jongmens om met de ironie van ouderen om de oren geslagen te worden.
'We moeten ons hele leven door met de wetenschap dat we zullen sterven. Dat is de tol van ons veelgeprezen intellect, een last die dieren niet kennen. Daarom is het heel barmhartig en genadig dat onze grote hersenen ons de mogelijkheid van ironie hebben meegegeven.'
Hij omvat de jeneverfles, bijna liefkozend. En zegt: 'Mijn ideaal is op m'n ouwe dag een kroegje te drijven. Geen foute drankjes. Geen verklede studenten als ober. Geen toegang voor onder de vijftig jaar. En natuurlijk alleen maar zeuren dat het vroeger beter was. Vl beter.'

Foto
	Schrijver-bioloog-tv-performer Midas Dekkers. FOTO DANIEL KONING - DE VOLKSKRANT


Shanice.
Shanice Lorraine Wilson (Pittsburgh, 14 mei 1973) is een Amerikaans zangeres. In 1987 had ze met (Baby Tell Me) Can You Dance een Amerikaanse hit. In Nederland is ze vooral bekend van haar hitsingle "I love your smile", waarmee ze begin 1992 een nummer 1-hit haalde.
Op 11-jarige leeftijd werd Shanice ontdekt door platenmaatschappij "A&M Records", nadat ze in meerdere talentenshows had opgetreden. In 1990 tekende ze een contract bij Motown. Met de producer Narada Michael Walden scoorde ze een hit met "I love your smile". Sindsdien heeft ze enkele singles en albums uitgebracht, maar geen hits meer gescoord in Nederland en België.
Sinds februari 2000 is Shanice getrouwd met de komiek/acteur "Flex" Alexander (echte naam "Marc Alexander Knox"). Samen hebben ze twee kinderen; dochter Imani Shekinah Alexander (°23/08/2001) en zoon Elijah Alexander (°05/03/2004)

Ravenna (stad).
Ravenna is een stad in het noordoosten van Italië. Het is de hoofdstad van de gelijknamige provincie Ravenna en telt ongeveer 160.000 inwoners.
Geschiedenis.
In 402 werd Ravenna onder keizer Honorius de hoofdstad van het West-Romeinse Rijk. Na de verovering van Italië door Theodorik de Grote in 493 werd het als zetel van diens Ostrogotische Rijk opnieuw hoofdstad. Theodorik liet er diverse gebouwen neerzetten.
Na een gewonnen oorlog tegen de Goten onder Justinianus I van Byzantium werd de stad voor lange tijd (tot 751) de zetel van de Byzantijnse Exarch in Italië.
Bezienswaardigheden.
De stad is cultuurhistorisch van groot belang vanwege de met mozaïeken gedecoreerde vroegchristelijke bouwwerken, die grotendeels dateren uit de tijd dat de stad de hoofdstad was van het Ostrogotische Rijk. Deze monumenten zijn opgenomen in de Unesco-Werelderfgoedlijst. Bovendien bevindt zich in Ravenna de graftombe van Dante Alighieri.
Grondgebied.
Van de gemeente maken ook de frazioni Castiglione di Ravenna en San Pietro in Trento deel uit.
Verkeer.
De stad is bereikbaar vanaf Bologna via de A14, afslag Ravenna en de A13 naar Venetië. Ravenna heeft een belangrijke haven. Station Ravenna is een spoorwegstation voor treinen naar Bologna, Ferrara, Lecce, Milaan, Parma, Rimini, Venetië en Verona. Dichtstbijzijnde luchthaven zijn in Forlì, Luchthaven Rimini en Luchthaven Bologna.
Geboren in Ravenna.
Dantes tombe in een neoclassicistische stijl, ontworpen door architect Camillo Morigia, 1780.

Het Stripschap.
Het Stripschap is een Nederlands genootschap van stripliefhebbers dat op 11 oktober 1967 door onder andere P. Hans Frankfurther werd opgericht met als doel de waardering te bevorderen voor het beeldverhaal in het algemeen en het Nederlandse beeldverhaal in het bijzonder.
Het Stripschap organiseert sinds 1980 jaarlijks De Stripdagen, het grootste stripfestval van Nederland. Bij deze gelegenheid wordt jaarlijks de Stripschapprijs uitgereikt, de belangrijkste prijs die Nederland kent voor stripmakers. Ook worden tijdens de Stripdagen de Stripschappenningen, jaarprijzen in verschillende categorieÃ«n, en de P. Hans Frankfurtherprijs, een prijs voor bijzondere verdiensten, uitgereikt.
"Het Stripschap" is sinds begin 2006 de uitgever van het tijdschrift Stripnieuws. Daarnaast geeft Stichting Uitgeverij Stripstift in opdracht van Het Stripschap het stripinformatieblad Stripschrift uit.
De Stripschapprijs.
De Stripschapprijs is een oeuvreprijs die sinds 1974 jaarlijks wordt toegekend aan een striptekenaar of tekstschrijver die zich buitengewoon verdienstelijk heeft gemaakt voor het beeldverhaal in het algemeen en het Nederlandse beeldverhaal in het bijzonder. De Stripschapprijs wordt toegekend door het bestuur van Het Stripschap op voordracht van een onafhankelijke commissie, die ieder jaar opnieuw wordt samengesteld. De commissieleden hebben ieder op hun eigen manier een raakvlak met de stripwereld. De Stripschapprijs bestaat uit een bronzen plastiek met oorkonde, die tijdens De Stripdagen wordt uitgereikt. De Stripschapprijs is gemaakt door de beeldhouwer Ton van Beest.

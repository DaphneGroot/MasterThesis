Doornenburg.
Doornenburg is een dorp in de Nederlandse gemeente Lingewaard in de provincie Gelderland met 2.727 inwoners (per 1 januari 2017). Het dorp ligt op de splitsing van de Rijn in het Pannerdensch Kanaal en de Waal.
Door deze strategische ligging op de splitsing tussen de twee rivieren is Doornenburg vooral bekend om Kasteel Doornenburg. Hier is destijds de televisie-serie "Floris" opgenomen. Fort Pannerden is een andere bezienswaardigheid. Dit fort werd tussen 2008 en 2011 en nogmaals in 2015/2016 gerestaureerd. Het fort is tegenwoordig 180 dagen per jaar open voor publiek.

	Bartova springt weer iets hoger met de polsstok
	SID
REYKJAVIK
De Tsjechische atlete Daniela Bartova heeft zondagavond in Reykjavik met 4.31 meter haar eigen indoor-wereldrecord polsstokhoogspringen verbeterd. Ze kwam een centimeter hoger uit dan op 22 januari in Praag. Zaterdag sprong de Amerikaanse Stacy Dragila in Reno (VS) ook over 4.30.
De Australische Emma George haalde in december vorig jaar weliswaar 4.40 meter, maar die prestatie kan niet worden erkend wegens het gebruik van ondeugdelijk materiaal. De IJslandse Vala Flosadottir bracht in Reykjavik het wereldrecord voor junioren op 4.20 meter.


	PvdA-kamerlid Kalsbeek ontevreden over onduidelijke opstelling Sorgdrager 'Het is goed dat officieren meer crimefighters worden'
	

Van onze verslaggever
Jan 't Hart

DEN HAAG
Het PvdA-kamerlid Ella Kalsbeek vindt het verwarrend dat het Openbaar Ministerie van minister Sorgdrager van Justitie zowel 'magistratelijk' en 'afstandelijk' moet zijn als aan 'actieve voorlichting' moet doen en 'maximale openheid' moet tonen. 'Het OM moet af van dat afstandelijk magistratelijke. Van wat in Belgi is misgegaan, moeten we leren dat het OM er voor de burgers is.'
Donderdag stuurde Sorgdrager de Tweede Kamer een evaluatie van het Hakkelaar-proces. De berechting van Johan V. - de Hakkelaar - en de zijnen trok veel aandacht, evenals het optreden van de officieren van justitie in dat proces. Vooral het mediabeleid baarde veel opzien.
Niet eerder liet het OM zoveel van zichzelf zien. Een journaliste mocht een kijkje nemen in de keuken van het parket. Dat ging te ver, vond menigeen, maar wat mag dan wel? Veel, vindt Kalsbeek.
'Dat er commotie binnen het OM is ontstaan, komt doordat men onzeker is over zijn identiteit. Is men een onafhankelijke magistraat of een gepassioneerde misdaadbestrijder? Het OM is er zelf nog niet uit. Het ziet zich zichzelf als van oudsher magistratelijk, maar dat is aan het verschuiven.
'Dat is ook goed te zien in de brief van Sorgdrager. Het OM moet wel magistratelijk blijven, maar intussen is het aan het opschuiven naar de kant van de crimefighter.'
- Benoemt u die verschillen eens.
'De magistraten richten zich op de rechter, hebben een afstandelijke houding ten opzichte van de politie. Ze mengen zich niet persoonlijk in recherchewerkzaamheden. Ze werken met confrres, met de advocaten. Hun toga is de uitdrukking van het niet-persoonlijke.
'De crimefighter is gepassioneerd. Hij is gericht op de politie. Hij maakt zich zorgen over de veiligheid. Hij is een teamlid.'
- Welke soort officier wilt u?
'Het gaat er niet om n type officier te recruteren. Je merkt dat het OM erg hecht aan een magistratelijke signatuur, aan zijn oude identiteit. Het woord 'magistraat' is belangrijk voor hen. Kijk maar naar Sorgdragers brief.'

- U denkt dat de werkelijkheid anders is.
'Grosso modo zie je de officieren van justitie opschuiven naar de crimefighters. Ik wil daarover meer duidelijkheid: wat is de gewenste identiteit? Sorgdrager stelde: het hangt van het parket af. Daarmee ben ik het niet eens. Je moet beslissen of een officier zich nu wel of niet actief richting de media opstelt.'

- Nog niet heel lang geleden moest het OM zich niet zo gesloten opstellen.
'Ik realiseer me dat we een aantal jaren geleden nog stelden dat het OM te gesloten was. Ik juich de grotere openheid toe, op die uitwassen na. Maar kijk naar Belgi, daar is het misgegaan. Daarvan moeten we leren. Het OM moet laten zien dat het er is voor de burgers. Als dat niet gebeurt, zoals in Belgi, raakt de natie vertwijfeld. Dan krijg je zo'n situatie dat je niet meer weet of justitie achter je kinderen staat.'

- Sorgdrager eet volgens u dus van twee walletjes. Ze houdt het OM tevreden met het woord 'magistraat' en het publiek met het 'actieve mediabeleid'.
'Precies. Het woord 'magistratelijk' wordt vaak verward met integer. Daardoor verloopt de discussie vaak moeizaam. Iedereen moet natuurlijk integer zijn. Ik weet wel: het woord 'magistraat' ligt erg gevoelig. Maar je moet geen discussies verhullen. Zo zaai je verwarring.'

- Maar wat vindt u nu zelf?
'Het magistratelijke moet er af, het moet meer worden gerelativeerd. Dat officieren meer crimefighters worden, lijkt me een goede ontwikkeling. Ze moeten zich meer richten op de politie, gengageerd zijn, voorop gaan in de strijd tegen de misdaad.
'Ze zijn er voor de burgers. Dat mogen ze ook best laten zien. Dat betekent niet dat ze een bordje voor de camera moeten houden met 'ik kom later eten' (zoals een van de officieren deed tijdens het Hakkelaar-proces, red.). Kijk, met een kantoor waarin een meneer met een toga zit, kun je je niet identificeren.'

Foto
	Ella Kalsbeek FOTO DIJKSTRA


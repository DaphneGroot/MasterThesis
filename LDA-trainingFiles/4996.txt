	Tafeltennisser Keen mijdt interland
	Van onze verslaggever
AMSTERDAM
Trinko Keen ontbreekt in het Nederlandse tafeltennisteam dat volgende week dinsdag in en tegen Polen speelt. Hij weigert als international op te treden, zolang dat niet financieel gehonoreerd wordt. Ook wil Keen een betere planning van de interlands.
De bond heeft begrip voor de wensen van Keen en onderhandelt met hem daarover. Maar er is nog geen oplossing gevonden. De selectie bestaat nu uit Heister, Chen Sung, De Cock en Vijverberg.
Nederland verdedigt in de strijd om behoud in de Europese Superliga een 4-1 zege in de thuiswedstrijd. Als de ploeg met 4-0 verliest, volgt een beslissend degradatieduel.


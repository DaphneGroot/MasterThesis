	VERDACHTEN MOORD
	Met de aanhouding van twee verdachten heeft de Rotterdamse politie een schietpartij in de Isaac Hubertstraat, waarbij een 23-jarige Rotterdammer om het leven kwam, grotendeels opgelost. De schietpartij vond plaats op 30 november voor de deur van het huis waar het slachtoffer woonde. De twee verdachten zijn achttien en 22 jaar. Een van de twee belde aan en sprak op straat met het slachtoffer. De ander schoot de man vervolgens dood.


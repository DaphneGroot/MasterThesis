Bağlama.
Twee sazzen (78 cm, 109 cm)
De bağlama, ook wel saz genoemd, is een snaarinstrument, met twee dubbelkorige snaren en een tripelkorige snaar. Het is een muziekinstrument uit de luit-familie die zijn oorsprong kent uit Centraal-Azië. De benaming "bağlama" duidt exact het instrument aan, terwijl de bekender naam "saz" feitelijk eerder "snaarinstrument" betekent.
In tegenstelling tot de Griekse bouzouki en de Bulgaarse tambura, heeft de saz losse fretten waarmee de intonatie van de gespeelde toonladder bij te stemmen is. Een ander opvallend verschil is dat de leden van de saz-familie het klankgat onder aan de klankkast hebben in plaats van op het bovenblad. Het instrument wordt bespeeld met een dun langwerpig plectrum.
De saz is een snaarinstrument met drie snaren. Hij bestaat uit een lange hals, een grote bolvormige klankkast en een klankgat. Hij lijkt veel op een gewone gitaar maar heeft andere klanken. De saz heeft lossere snaren, waarmee de gespeelde toonladder bij te stemmen is. De saz bestaat voornamelijk uit hout. De snaren zijn allemaal van verschillend materiaal gemaakt.
De bağlama is niet alleen in Turkije een zeer populair instrument, en wordt gemaakt in een groot aantal afmetingen.

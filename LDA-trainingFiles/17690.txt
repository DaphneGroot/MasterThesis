 ABN AMRO PARTICIPATIES EN HOLLAND VENTURE IN ESCC. 
 AMSTERDAM, 10 okt (Reuter) - ABN AMRO Participaties en Holland Venture hebben elk een belang van 10 procent genomen in de European School for Correspondence Courses (ESCC), zo is door ESCC meegedeeld. 
 ESCC, waarvan het hoofdkantoor in Nijmegen is gevestigd, zegt de grootste Europese aanbieder van schriftelijke cursussen te zijn. De instelling startte in 1991 in Polen en opende daarna vestigingen in Tsjechie, Hongarije, Slowakije, Rusland, Oekraine en China. 
 ESCC heeft nu zo'n 400.000 cursisten. De grootste Nederlandse aanbieder heeft er zo'n 100.000, aldus ESCC. 
 ESCC verwacht door uitbreiding van het aantal cursussen, vestigingslanden en diensten de komende jaren een sterke groei. 
 "Een beursgang van deze in Oost-Europa zeer succesvolle onderneming wordt in dit kader als een reele optie gezien," aldus de onderwijsinstelling. 
 Financiele details van de verkoop van het belang aan ABN AMRO Participaties zijn niet bekend gemaakt, evenmin als de financiele resultaten van ESCC. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

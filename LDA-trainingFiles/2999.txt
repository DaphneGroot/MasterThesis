	MARKUS LUPERTZ
	MARKUS LÜPERTZ Het Stedelijk Museum in Amsterdam presenteert volgende maand een groot retrospectief van Markus Lüpertz. De Duitse kunstenaar heeft zich intensief en persoonlijk met de samenstelling van de tentoonstelling beziggehouden. De expositie bestaat uit zo'n 75 schilderijen uit de periode van 1962 tot heden. De tentoonstelling is de tweede van een serie solo-presentaties van na-oorlogse Duitse kunstenaars in het museum. Eind december begon het overzicht met werk van Imi Knoebel. Lüpertz is van 1 februari tot 31 maart aan de beurt, daarna volgen de beeldhouwer Ulrich Rückriem en Catharina Sieverding.


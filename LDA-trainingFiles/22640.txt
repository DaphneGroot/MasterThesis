Michaele Schreyer.
Michaele Schreyer (Keulen, 9 augustus 1951) is een Duitse politicologe en politica voor Die Gr√ºnen. Van 1999 tot 2004 was zij eurocommissaris voor begroting in de Commissie-Prodi.
Schreyer behaalde in 1976 een graad in economie en sociologie aan de Universiteit van Keulen. In 1983 promoveerde zij in de politieke wetenschappen op een onderzoek naar 'overdrachtsbeleid en fiscaal federalisme'. Ze werkte vervolgens aan universiteiten in Keulen en Berlijn.
Schreyer zat van 1989 tot 1999 in het Berlijn parlement, waar ze onder andere huisvesting en begrotingszaken onder haar hoede had.
Van september 1999 tot november 2004 was zij binnen de Europese Commissie verantwoordelijk voor begrotingszaken. Ook was zij verantwoordelijk voor de Europese fraudedienst OLAF.
Heden ten dage is ze werkzaam als vicevoorzitter van de Europese Beweging Duitsland en op politicologisch gebied.

Beauraing.
Beauraing is een kleine stad in de Belgische provincie Namen. De stad telt ruim 9000 inwoners. Beauraing ligt ongeveer twintig kilometer ten zuiden van Dinant en tien kilometer ten oosten van de Franse stad Givet. Door de gemeente stromen onder meer de riviertjes Hilan (Hileau), Biran en Wimbe, zijrivieren van de Lesse. De stad is een belangrijk bedevaartsoord, waar jaarlijks 100 tot 150 000 pelgrims komen.
Kernen.
Beauraing is een uitgestrekte dunbevolkte gemeente. Naast het stadscentrum zelf liggen daarrond nog de landelijke deelgemeenten Feschaux, Wiesme, Dion, Baronville, Martouzin-Neuville, Focant, Winenne, Javingue, Wancennes, Pondrôme, Honnay, Felenne, Vonêche en Froidfontaine. Daarnaast liggen in de gemeente nog enkele gehuchten, zoals Gozin in Beauraing, Neuville in Martouzin-Neuville, Revogne in Honnay, Thanville in Pondrôme en Maisoncelle in Wiesme.
Mariaverering.
Volgens getuigenissen zouden vier meisjes en één jongen 80 jaar geleden (tussen 29 november 1932 en 3 januari 1933) hier meer dan dertig verschijningen van de Heilige Maagd Maria hebben waargenomen. André Marie Charue, bisschop van Namen, heeft in 1949 de geloofwaardigeid van deze verschijning erkend.
Sindsdien wordt de "Notre-Dame de Beauraing" vereerd op het plaatselijke bedevaartsoord. Willem Asselbergs (Anton van Duinkerken) schreef er in 1933 een boekje over: "Beauraing en Banneux". In 2013 werd de bovenkerk van het Maria-oord verheven tot basiliek.
Politiek.
Het bestuur voor 2007-2012 bestaat uit een coalitie van de lijsten LDM en MRB.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.

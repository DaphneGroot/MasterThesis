Zeilen (sterrenbeeld).
Zeilen ("Vela", afkorting Vel) is een sterrenbeeld in de Melkweg en rijk aan heldere sterren, tussen rechte klimming 8u02m en 11u24m en tussen declinatie −37° en −57°. Vanaf de breedte van de Benelux is het niet te zien.
Samen met de sterrenbeelden Kiel ("Carina"), Achtersteven ("Puppis") en Kompas ("Pyxis") maakt Zeilen deel uit van het klassieke sterrenbeeld Schip Argo, wat tegenwoordig geen officieel sterrenbeeld meer is.
Wat is er verder te zien?
Zeilen wordt voor een groot deel gevuld met de Gumnevel, een emissienevel die zo groot is dat hij daardoor al moeilijk te zien is.
Er zijn ook de open sterrenhoop NGC 2547 en de planetaire nevel NGC 3132.

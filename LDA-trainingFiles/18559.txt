Garmin.
Garmin Ltd., is een Amerikaanse multinational, die juridisch is gevestigd in Zwitserland maar het hoofdkantoor heeft in Olathe (Kansas). Het is een van de grootste fabrikanten van gps-apparaten te wereld.
In 1989 werd het bedrijf opgericht in Lenexa (Kansas), onder de toenmalige naam "ProNav". De huidige naam Garmin is een acroniem van de voornamen van de oprichters, Gary Burrel en Min Kao.
Producten.
De apparaten van Garmin worden gebruikt in de luchtvaart en door consumenten. Ze kunnen bijvoorbeeld in de auto, op de fiets, op de boot of tijdens het wandelen worden gebruikt. De meeste moderne apparaten bevatten (wegen)kaarten en kunnen worden gebruikt voor navigatie. Daarnaast is Garmin ook actief op de markt voor sporthorloges.

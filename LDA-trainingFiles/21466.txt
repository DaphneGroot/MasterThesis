Joost Berkvens.
Joost Berkvens (22 mei 1981) is een Nederlandse schaker en een internationaal meester. Hij is lid van "Eindhoven". In 1999 werd hij kampioen bij de jeugd tot 20 jaar te Leiden en 2001 te Nijmegen. Joost is ook lid van The Internet Chessclub met 30.000 leden.
In 2001 speelde hij ook mee in het jeugdwereldkampioenschap in Athene: hij eindigde hier als 39e bij een totaal van 89 deelnemers. Winnaar was Péter Ács (Hongarije). In datzelfde jaar nam hij deel aan "Stork Young Masters". Hier bezette Joost Berkvens de vierde plaats. Zachar Jefimjenko werd eerste. Hij was ook ettelijke keren snelschaakkampioen en ook kampioen rapid schaak.
Bij het Essent-toernooi te Hoogeveen werd Joost Berkvens elfde na Yge Visser en Sipke Ernst en bij het Corus C-toernooi bezette hij de vijfde plaats. Joost Berkvens staat 16e op de plaatsinglijst van de KNSB.
Simbase.
In de schaakdatabank Simbase staan 414 partijen (peildatum maart 2004) die door Joost gespeeld zijn. Hij heeft een voorkeur voor het Siciliaans en voor het Spaans. Hij won 197 partijen, verloor 136 partijen en speelde 87 keer remise. Zijn winstpercentage is 57%.

Weesgegroet.
Het Weesgegroet (Latijn: "Ave Maria") is een gebed gericht aan de Heilige Maagd Maria, de moeder van Jezus Christus. Het neemt een belangrijke plaats in binnen het rozenkransgebed
De woorden 'Maria' en 'Jezus' zijn aan het eerste, respectievelijk 2e deel toegevoegd (zie onder). Pas na de elfde eeuw is het gebruik van het Weesgegroet vast te stellen uit bronnen. Volgens Thomas Aquinas waren de genoemde toevoegingen van de woorden 'Maria' en 'Jezus' de enige aan de tekst uit het evangelie. Het derde deel van het gebed is dus later ontstaan. Rond het concilie van Trente (16e eeuw) is het derde deel officieel toegevoegd.
Toonzettingen.
Verschillende componisten hebben het Ave Maria getoonzet, waaronder Gounod. In zijn "Ave Maria gebruikt hij het akkoordenpatroon van de eerste Prelude uit het Wohltemperierte Klavier van J.S.Bach als basis voor zijn melodie.
Wereldberoemd is ook "Ellens dritter Gesang", beter bekend als het "Ave Maria" van Schubert. In veel uitvoeringen wordt daarbij de originele Duitse tekst vervangen door het Latijnse 'Ave Maria'.

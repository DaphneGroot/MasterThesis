	D66-Kamerlid Van Boxtel vindt dat zorgverzekeraars iedereen moeten accepteren die zich meldt; 'Veel mensen kunnen tempo van 24-uurs-economie niet aan'
	Van onze verslaggeefster
Jet Bruinsma

DEN HAAG
'Ik ben hartstikke v¢¢r de 24-uurs-economie', zegt Roger van Boxtel, Tweede-Kamerlid van D66 en woordvoerder volksgezondheid. Maar in de volgende zin tempert hij het enthousiasme weer. 'De keerzijde is dat veel mensen het tempo niet meer kunnen bijbenen. Als we er niet in slagen de balans te vinden tussen de economische groei en de kwaliteit van leven, maken we slachtoffers.'
Zorgverzekeraars hebben daarbij een bijzondere verantwoordelijkheid, vindt Van Boxtel. Bij de oude ziekenfondsen stond de sociale taak voorop. Maar 'het nieuwe soort zorgverzekeraar' laat zich minder gelegen liggen aan de mensen die tussen de wielen van de groeiende economie dreigen te raken, lijkt het wel. De nieuwe verzekeraars werken innig samen met werkgevers, arbodiensten en pensioenfondsen om zieke werknemers die collectief zijn verzekerd, snel weer op de been te helpen. Waardoor patinten zonder werk langer moeten wachten.
De dreigende tweedeling in de gezondheidheidszorg, voorrang voor werknemers op de wachtlijst om een supersnelle terugkeer op de werkvloer - rentegratie - mogelijk te maken dankzij instant-therapien, het is Van Boxtel allemaal een gruwel. Een groot deel van de Tweede Kamer deelt zijn opvatting, en zijn partijgenote minister Borst van Volksgezondheid al helemaal. Toch weet de politiek niet goed raad met de ongelijke behandeling van actieven en niet-actieven die zich aftekent. Borst is ertgen, maar gedoogt tegelijkertijd soms voorrang voor werknemers. Begin volgend jaar zal de politiek moeten beslissen welke kant ze op wil. Van Boxtel worstelt met de materie.
'Ongezond zijn kan niet meer. Ik zeg niet dat we moeten onthaasten, maar Nederland kent de grootste arbeidsproductiviteit ter wereld en tegelijk het hoogste aantal niet-actieven. Dat moet te denken geven.'
Toch was het de politiek die besloot tot de privatisering van de Ziektewet en de WAO. D  rdoor kregen werkgevers er financieel belang bij een zo kort mogelijk ziekteverzuim. Van Boxtel beseft dat verzekeraarsconcerns (waarin vaak ook de oude ziekenfondsen zijn opgegaan) daardoor op het idee kwamen werkgevers full-service-contracten aan te bieden voor de risico's van verzuim n ziektekosten.
'De deur voor die ontwikkeling is opengezet door de politiek. Wij in Den Haag wilden de sociale zekerheid versimpelen. Maar wij dachten daarbij aan de inkomenszekerheid, minder aan de gevolgen voor de zorg. Dat spoor van privatisering zijn we zo ongelooflijk snel en gemakkelijk afgelopen. Ik verwijt dat de overheid, en ook mijzelf.'
Maar de meeste kritiek heeft het Kamerlid toch op de verzekeraars. 'Nederland heeft de omslag gemaakt van verzorgingsstaat naar verzekeringsstaat. Zal die verzekeringsstaat de solidariteit nog wel in stand houden? De balans dreigt door te slaan ten faveure van de verzekeraars. Daarom zit ik nu als een bok op de haverkist. De solidariteit tussen zieken en gezonden komt niet meer op de eerste plaats. Krijgt iedereen nog dezelfde zorg?'
- Maar als de politiek het tij nog wil keren, is ze dan niet te laat?
'Ik zal niet meteen nee zeggen. Maar alles kan veranderd worden. Er is n overheid die de wet stelt. Niet de markt. Ik wil helemaal niet dat de zorgverzekeraars weer klassieke ziekenfondsen worden, zoals vroeger. Maar ze moeten wl worden gedwongen om iedereen te accepteren die zich meldt, ook mensen die niet jong en gezond zijn. Ze moeten met hun premies binnen zekere grenzen - de bandbreedte - blijven. En ziekenfondsen mogen geen onderzoek doen naar het inkomen van hun verzekerden. Dat moet door een onafhankelijke instantie gebeuren.'
De zorgverzekeraars zijn razend over dat laatste pleidooi van u.
'Ze zijn boos, omdat ze dan klantcontacten gaan missen. Ze kunnen dan geen op dat inkomen afgestemde reis- en schadeverzekeringen aanbieden. Vanuit economisch standpunt kan ik dat begrijpen. Een commercile verzekeraar kan zich wel een maatschappelijk ondernemer noemen, uiteindelijk geldt ook voor hem dat hij winst moet maken. Maar de informatie van de zorgverzekeraar mag niet gebruikt worden als marketinginstrument voor de rest van het concern. De circuits moeten gescheiden blijven. Er moeten schotten tussen zitten. Ik ben ervan overtuigd dat we de ontwikkelingen nog kunnen keren. Het oude ziekenfonds heeft meer oog voor service en klantvriendelijkheid, sinds de integratie met schade- en levensverzekeringen. Maar zorgverzekering moet geen rendementspoot worden.'

Foto
	R. van Boxtel. FOTO BERT VERHOEFF


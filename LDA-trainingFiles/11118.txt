Neder-Betuwe (gemeente).
Neder-Betuwe () is een gemeente in de Nederlandse provincie Gelderland. De gemeente telt inwoners (, bron: CBS) en heeft een oppervlakte van 68,11 km² (waarvan 6,99 km² water).
Ligging en vorming.
De gemeente ontstond op 1 januari 2002 door de fusie van de gemeenten Dodewaard, Echteld en Kesteren. Tussen 1 januari 2002 en 1 april 2003 heette deze fusiegemeente "Kesteren". Later is deze naam veranderd in gemeente Neder-Betuwe. Het gemeentehuis staat in Opheusden, maar was tot medio 2012 wegens verbouwing buiten gebruik. Tijdens deze verbouwing werd gebruikgemaakt van het voormalige gemeentehuis van Echteld in Ochten en een dependance in Kesteren.
De gemeente Neder-Betuwe ligt in de gelijknamige streek en wordt aan de oostzijde begrensd door de gemeente Overbetuwe en aan de westzijde door de gemeenten Buren en Tiel. In het noorden vormt de rivier de Rijn de grens, in het zuiden de rivier de Waal. In het westen vormt het Amsterdam-Rijnkanaal over korte afstand de grens.
Het meest oostelijk gelegen dorp is Dodewaard, het meest westelijk gelegen dorp Echteld. Aan de Rijn liggen de dorpen Kesteren en Opheusden, aan de Waal de dorpen IJzendoorn en Ochten. Tot de gemeente behoren vier buurtschappen. Hien en Wely liggen oostelijk van Dodewaard, Eldik ligt tussen Dodewaard en Ochten in, Pottum ligt oostelijk van Ochten.
De gemeente wordt van oost naar west doorkruist door de A15. De dorpen Echteld en IJzendoorn kunnen worden bereikt via afslag 34, Kesteren en Ochten via afslag 35 en Dodewaard en Opheusden via afslag 36.
Via het spoor is de gemeente eveneens te bereiken. De Betuwelijn doorkruist de gemeente met stations in Kesteren, Opheusden en Dodewaard. De Betuweroute doorkruist de gemeente van oost naar west.
Kernen.
De gemeente bestaat uit zes dorpen: Dodewaard, Echteld, IJzendoorn, Kesteren, Ochten en Opheusden.
College.
Neder-Betuwe kent een coalitie die is samengesteld uit de SGP, CDA en de VVD. Elke partij levert één wethouder voor het college van B&W. De wethouder voor de SGP is Dhr. J. W. Keuken. De wethouder voor het CDA is Dhr. H. Gerritsen. En de wethouder voor de VVD is Dhr. R. E. Benschop.

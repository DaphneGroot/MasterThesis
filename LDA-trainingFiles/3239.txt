	Onbevangenheid levert soms ook clichs op
	Marijke van Warmerdam, Enkel, dubbel, dwars, t/m 13 april in het van Abbemuseum, Eindhoven, open dinsdag t/m zondag 11-17.00 uur. Catalogus verschijnt begin april.
Tientallen affiches hangen in het Van Abbemuseum. Precies dezelfde, alleen de kleur verschilt. Ze vullen twee hele museumzalen en een stuk gang. 'Good days', staat met zwarte letters bovenaan, 'Bad days', onderop elk plakkaat. Dat is alles, meer is er niet. Het is een kunstwerk: Good Days, Bad days van Marijke van Warmerdam.
Wat Van Warmerdam, n van de zes kunstenaars die is uitgenodigd voor documenta X, ermee wil zeggen? Verder dan gemeenplaatsen als 'er zijn goede en slechte dagen, elke dag heeft zijn eigen nuance en al die kleuren samen vormen een bont palet' kom je als kijker niet. Ook niet wanneer je het begeleidend schrijven van het museum raadpleegt. Dat constateert uitsluitend wat je zelf al zag: 'met elkaar vormen ze een kleurrijk geheel'.
Laten we dan maar hopen dat Van Warmerdam iets anders meeneemt naar de documenta. Momenteel presenteert ze op twee plaatsen nieuw werk: in het Van Abbemuseum en in het Museum voor Hedendaagse Kunst Antwerpen (MuHKA). Daarbij is in ieder geval n zeer geschikte kandidaat voor Kassel: Beer, te zien in het Van Abbemuseum.
Beer bestaat uit twee filmloops, waarin dezelde donkere lobbes figureert (een loop is een stukje film, waarvan begin en einde aan elkaar geplakt zijn, zodat dezelfde scne eindeloos wordt herhaald).
Staande op zijn achterpoten is hij gefilmd vanuit de gang of een aangrenzende kamer, want in het beeld omsluit de deurpost hem als een kader.
Op het linkerfilmpje zie je de beer frontaal. Log balanceert hij op zijn korte poten. Rechts zie je hem en profil en staat hij in de deurpost, die hij behoedzaam aftast. Het lijkt alsof hij het kader, dat hem omsluit, onderzoekt en zich afvraagt wat hij ermee zal doen. Eruit stappen, teruggaan of erop rammen?
Beer is een pracht van een metafoor voor mensen die een belangrijke beslissing overwegen. Of, voor wie wil, van de stand van zaken in de hedendaagse kunst. De beer is dan het kunstwerk, de deurpost de lijst, en het kunstwerk vraagt zich af of het daaruit wil stappen.
Zo theoretisch is Van Warmerdam zelf overigens niet. Onbevangenheid, daar gaat het haar om, en openstaan voor verrassende momenten. Meestal gaat ze uit van doodgewone, huis-tuin-en-keuken-gebeurtenisjes, die ze 'ontmoet' in het dagelijks leven en vastlegt op geluidsband, film of video.
Een klein meisje dat luid bellend op een fiets door een zaaltje rijdt bijvoorbeeld (Fiets, 1994). Een jongen die vol concentratie een voetbal op zijn voorhoofd balanceert (Voetbal, 1995, aangekocht door het Stedelijk Museum) of een man die genietend onder de douche staat (Douche, 1995, te zien in het NS-station Schiphol). Naar concepten of plannen moet je haar niet vragen. Dan debiteert ze wat gemeenplaatsen of ze zegt, zoals onlangs in Het Parool: 'Ik wil helemaal niks begrijpen. Ik weet niks en ik wil niets weten.'
Van Warmerdam gaat uit van de realiteit van alledag. De manier waarop die wordt geregistreerd en daarna gepresenteerd, geeft er net dat beetje extra betekenis aan. Zo zorgt de rinkelende fietsbel voor een intense gewaarwording van ruimte op het platte beeldscherm van de videomonitor en verbeeldt de douchende man volledige overgave en intense genieting.
Het is dat oog voor 'het bijzondere van het doodgewone' waar Van Warmerdam zo om wordt geroemd - en waarom ze binnen drie jaar gevraagd wordt voor de twee grootste en meest prestigieuze Europese kunstmanifestaties. Want Kassel volgt op de Binnale van Veneti, waar ze Nederland anderhalf jaar geleden vertegenwoordigde (met Maria Roosen en Marlene Dumas). Dat overkwam slechts nmaal eerder een Nederlander: de beeldhouwer Henk Visch, die in 1989 in Veneti exposeerde en in 1992 in Kassel.
Maar datzelfde oog-voor-subtiele-betekenissen is tegelijk Van Warmerdams makke. Soms zijn haar waarnemingen naef of zijn het domweg clich's, en is er voor de kijker niets verrassends aan. Het grote verschil in kracht tussen de flauwe Good days, Bad days-affiches en de filmloops van Beer is representatief voor haar twee huidige tentoonstellingen en voor haar werk tot nu toe.
Wanneer het haar lukt om door middel van het gewone iets bijzonders te laten zien, verbeeldt Van Warmerdam wat Milan Kundera beschrijft: de onverdraaglijke lichtheid van het bestaan. Maar vaker presenteert ze flauwe, overbekende gemeenplaatsen op het podium van het museum. En dan vraag je je nog maar n ding af: mag het misschien een ietsje meer zijn?
Ineke Schwartz

Foto
	'Beer' (19977 Marijke van Warmerdam.


	Koers ligt vast, maarin Carr moet alles kunnen 'Cats' was grootste gok in loopbaan scheidend directeur
	Van onze medewerker
Patrick van den Hanenberg

AMSTERDAM
Eigenlijk is hij nooit helemaal de uitstraling van zijn eerste Carr-baantje kwijtgeraakt. Bob van der Linden begon 35 jaar geleden als boekhouder. Vanavond wordt hij met Bob's Finale, een feestelijk overzicht van het Carr-aanbod van de afgelopen decennia, in besloten kring uitgeluid als directeur van het meest met historie beladen theater van Nederland.
Carr hoort in het rijtje met Olympia in Parijs, de grote theaters van het Londense West End en Broadway in New York. Maar doorgaans schuifelde Van der Linden tamelijk anoniem, met een enigszins gebogen rug door het gebouw. Veel mensen zien in adjunct-directeur Hubert Atjak de baas, omdat men ervan uitgaat dat de directeur van het belangrijkste amusementstheater flair heeft en flamboyant dient te zijn.
'Het zit niet in me, en ik heb het ook niet nodig gevonden', zegt hij op een berustende maar besliste toon. Toch heeft Bob van der Linden zijn stempel op Carr gedrukt. Als directeur moest hij zich met financin, personeel en onderhoud bezighouden, de reden waarom Atjak hem niet als directeur wilde opvolgen. Maar hij was tevens hoofdverantwoordelijk voor de programmering. Dat was vanaf 1983, toen Van der Linden het overnam van Guus Oster.
Zelf wil hij zijn rol niet overdrijven, want het is zeer helder hoe de agenda van Carr ingevuld dient te worden. Series met groot amusement, zoals musicals en circus ('Ik ben gek op circus'), cabaretnamen, en tussendoor genoeg interessants om het publiek meerdere keren per jaar binnen te krijgen. 'Dat publiek wil wel, want het is uitgekeken op de televisie. Mijn opvolger Hein Jens moet aan die programmering ook niet te veel veranderen. Een experiment zoals vorig jaar met de Dogtroep is uitstekend, want ''kan niet bestaat niet in Carr'', maar de grote lijnen staan al tientallen jaren vast.'
De grootste van de grote Carr-namen uit het Van der Linden-tijdperk is natuurlijk Toon Hermans, die door de scheidend directeur nog persoonlijk is vastgelegd voor zijn slotakkoord in november 1998. Maar ook Freek de Jonge, die al een afspraak met Carr had gemaakt voor zijn eerste solo De Komiek, nog voor hij met Bram Vermeulen had gebroken. Verder Herman van Veen (komt weer in het jaar 2000) en Youp van 't Hek, met wie Van der Linden jaarlijks een ritueel gesprek voerde over het juiste moment om de overstap van De Kleine Komedie naar Carr te maken.
Het laatste deel van de ambtsperiode van Van der Linden speelde de musical Joe. Deze artistiek tamelijk kille maar technologisch hoogstaande productie werd behoorlijk bezocht en Van der Linden wil de musical niet afvallen. Maar betedere herinneringen bewaart hij aan Cats, dat in 1987 ter gelegenheid van het eeuwfeest van Carr werd opgevoerd. Toen kreeg het theater ook het predikaat koninklijk. 'De koningin wilde het zelf graag.'
Cats was het grootste waagstuk uit zijn loopbaan: Carr als producent. Atjak probeerde nog op de rem te trappen, maar Van der Linden zette door, omdat hij het gevoel had dat Nederland rijp was voor grootschalig musicalspektakel. Wel werd voor de zekerheid het hele creative team uit Londen gehaald. Ruth Jacott als de verlopen glamourkat Grizabella ontpopte zich als een topper.
Van der Linden dacht dat sponsors wel over de brug zouden komen, met producten op de afvalberg waar de katten hun bijeenkomst hielden. Maar de associatie met vuilnis bleek niet aantrekkelijk. Een knieval voor de commercie heeft Van der Linden nooit willen maken. Er zijn sponsors voor dure producties, maar meer dan een vermelding in het programmaboekje zit er niet in. Hij gruwt van het idee om de zaal te vernoemen naar een drop- of koffiefabrikant, zoals in Breda en Utrecht het geval is.
Met het succes van Cats werd de weg geplaveid voor de grote producties van Joop van den Ende. Van der Linden ziet hem niet als een Nero die Seneca bedreigt. 'Wij produceren alleen als anderen het niet willen of kunnen, zoals nu met het internationale zangeressenprogramma Female Factory.' Wel vindt hij dat Van den Ende zijn hand niet moet overspelen met het creren van theaterruimte, want 'zo groot zijn vraag en aanbod nou ook weer niet'.
De afgelopen weken heeft Van der Linden zijn opvolger ingewerkt. Jens heeft als voormalig commercieel directeur van het Congresgebouw in Den Haag wel financile en horeca-ervaring, maar moet het programmeren nog in de vingers krijgen. Van zijn voorganger kreeg Jens vooral tips hoe je hard kunt onderhandelen met artiesten zonder de vriendschappelijke sfeer te verpesten.
Vanavond zal Bob van der Linden de relaties van de afgelopen decennia de hand schudden, en dan echt naar huis. 'Ik verwacht dat ik af en toe nog wel eens word uitgenodigd. En dan hoop ik dat ik niet zal denken dat dat ene biljet niet goed hangt.'

Foto
	Van der Linden voor Carr. FOTO WIM RUIGROK - DE VOLKSKRANT


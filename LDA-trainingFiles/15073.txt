SBS Broadcasting.
SBS Broadcasting B.V. is een Nederlands omroepbedrijf.
Activiteiten.
SBS Broadcasting B.V. komt voort uit de voormalige SBS Broadcasting Group.
Tot 19 juli 2017 waren ook deze bedrijven onderdeel van SBS Broadcasting BV
Geschiedenis.
SBS Broadcasting werd in 1989 opgericht door de Amerikaanse filmproducent Harry Evans Sloan als TV1. In 1991 werd de naam veranderd in SBS Broadcasting SA. SBS staat voor "Scandinavian Broadcasting System", waardoor de naam "SBS Broadcasting" een pleonasme is. Belangrijke concurrenten waren de eveneens in Luxemburg gevestigde RTL Group SA, de Franse mediagroep TF1 en de Italiaanse mediagroep Mediaset SpA van Silvio Berlusconi's Fininvest alsmede in mindere mate de Franse Canal+ Group (van Vivendi SA)
In 2003 werkten er 2000 mensen bij SBS Broadcasting SARL. In 2004 realiseerde het bedrijf een omzet van € 678,3 miljoen. Op 22 augustus 2005 werd bekendgemaakt dat SBS Broadcasting SA een overeenkomst heeft gesloten met Permira en Kohlberg Kravis Roberts (KKR), om overgenomen te worden voor circa € 2,1 miljard. De overname werd eind 2005 voltooid waarbij de eigendommen van SBS Broadcasting SA overgingen in SBS Broadcasting SARL en SBS Broadcasting SA werd omgedoopt in TVSL SA om de verkoop aan de aandeelhouders uit te betalen.
SBS Broadcasting SARL was begin 2007 in handen van KKR (37%), Permira (37%), Telegraaf Media Groep NV (20%) en het management (6%). Patrick Tillieux 'acting' CEO, Jurgen van Schwerin CFO. Lord Clive Hollick was voorzitter van de Raad van Commissarissen.
Op 27 juni 2007 werd bekend dat de Duitse groep ProSiebenSat.1 Media de volledige SBS Broadcasting Group overnam voor 3,3 miljard euro. ProSiebenSat.1 Media wordt met de overname de op een na grootste tv-groep van Europa met 48 tv-stations.
Overname door Sanoma en Talpa.
Op 20 april 2011 werd bekendgemaakt dat Sanoma Media (67%) en Talpa Media (33%) de Nederlandse tak van SBS overnemen. Op 29 juli 2011 is deze overname geëffectueerd. Sinds 1 februari 2012 verzorgt Sanoma ook de online reclame nadat het contract met Hi-Media is ontbonden.
Ook SBS België is overgenomen door een consortium waarin Sanoma een minderheidsbelang heeft.
Op 10 april 2017 werd bekend dat Talpa Media de tv-zenders SBS6, Veronica, Net5 en SBS9 overneemt van Sanoma. Het mediabedrijf van John de Mol betaalt 237 miljoen euro voor het belang van 67% van Sanoma in SBS Broadcasting. Talpa wil met de aankoop de positie van SBS op de Nederlandse markt verstevigen. Op zijn beurt krijgt Sanoma alle aandelen van Veronica Uitgeverij in handen, met onder andere Veronica Magazine en Totaal TV.
Exact drie maanden later geeft de ACM toestemming aan Talpa om SBS volledig in te lijven.

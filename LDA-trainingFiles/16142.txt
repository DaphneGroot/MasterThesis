Tilburg (gemeente).
De gemeente Tilburg opgedeeld in wijken, buurten en industriegebieden. De bebouwde kom is rood en de buiten- en uitbreidingsgebieden zijn roze gekleurd.
Topografische gemeentekaart van Tilburg, per maart 2017
Tilburg () is een gemeente in Noord-Brabant.
De gemeente Tilburg omvat naast de gelijknamige stad Tilburg tevens de dorpen Berkel-Enschot en Udenhout. Per had de gemeente inwoners, waarmee het de zesde gemeente van Nederland is. Tilburg maakt deel uit van stedelijk netwerk BrabantStad. In het Brabants dialect spreekt men van "Tilb√∂rg".
Overige kernen.
Berkel-Enschot en Udenhout zijn twee inmiddels tot de gemeente Tilburg behorende kernen.
Parken.
De bekendste stadsparken van Tilburg zijn alle drie ontworpen door de bekende landschapsarchitect Leonard Springer: het Leijpark, het Wilhelminapark (Tilburg) (1895) en het Wandelbos (1920). In de oorspronkelijke opzet kenmerken ze zich door een romantische, laatnegentiende-eeuwse sfeer die bij Wilhelminapark en Wandelbos goed bewaard is gebleven. Veel strakker is het Kromhoutpark uit 1991 dat internationale prijzen heeft gekregen voor het ontwerp. Eveneens bijzonder is de Oude Warande; dit park in Tilburg-West is een van de best bewaard gebleven sterrenbossen van Nederland. De gemeente heeft in 2008 een ruim twintig jaar durend restauratieproject grotendeels afgerond.
Groene wijken.
Enkele Tilburgse buurten uit de jaren zestig zijn bijzonder ruim opgezet met brede groenstroken langs bebouwing en hoofdwegen. Met name geldt dit voor Quirijnstok in Noord, verder ook voor Groenewoud en Wandelbos.
Natuurgebieden.
Het bekendste natuurgebied is Nationaal Park De Loonse en Drunense Duinen, inclusief het natte gebied De Brand, op zes kilometer van Tilburg. Op het grondgebied van Tilburg liggen enkele kleine natuurgebieden. Die sluiten aan op een scala aan natuurterreinen in omliggende gemeenten die voor Tilburgers een recreatieve functie hebben. Deze sluiten veelal op elkaar aan, tot Boxtel en Poppel toe. Ten oosten van het Wilhelminakanaal ligt Moerenburg, dat via het Moergestelse Broek en Landgoed Nemelaer aansluit op de Oisterwijkse Bossen en Vennen en Kampina die deel uitmaken van Nationaal Landschap Het Groene Woud dat zich tot Eindhoven uitstrekt. Aan de andere kant van Tilburg ligt, dwars door de woonwijk Reeshof, de Dongevallei, een herstelde bedding van het beekje de Donge waar een bijzondere moerasvegetatie ontstaat uit zaden die onder een dikke laag landbouwgrond bijna een eeuw op ontkieming gewacht hebben. Dit gebied sluit zuidwaarts aan op de Oude Warande en op de landgoederen Sparrendael, Heidepark en Vredelust die niet toegankelijk zijn. Aan de zuidkant daarvan, bij het Bels Lijntje, ligt het voormalige productiebos de Kaaistoep waar steeds gevarieerdere flora en fauna ontstaat. Aansluitend liggen het Riels Laag, de Regte Heide, Ooievaarsnest ten zuiden van Goirle, Nieuwkerk, Landgoed de Utrecht en Gorp en Roovert, waarmee de natuurgebieden reiken tot over de Belgische grens.
In het oosten sluit de Dongevallei aan op het Rijens Broek en Boswachterij Dorst. In het noorden ligt de Lange Rekken. Nauwelijks verbonden met de andere gebieden zijn de al genoemde Loonse en Drunense Duinen en recreatie- en natuurgebied Noorderbos, in de voormalige vloeivelden net buiten Tilburg.
Gemeenteraad.
De afsplitsing Van Huijgevoort komt voort uit het CDA.
College van B&W.
Burgemeester: Peter Noordanus (openbare orde en veiligheid, PvdA)
In april 2014 werd een college geformeerd met D66, CDA, SP en GroenLinks. Zij hebben samen 25 van de 45 zetels in de Tilburgse gemeenteraad.
Gemeentepolitiek: Shopping Mall.
In 2007 startten de plannen voor de ontwikkeling van een winkelcentrum in Tilburg Noord. De "mall" zou "AvenTura" gaan heten (in de wandelgangen "Shopping mall") en een oppervlakte hebben van 80.000 m2 tot 100.000 m2. Ze zou netto 2500 arbeidsplaatsen opleveren. Er kwam niettemin kritiek op de plannen van twee van de vijf omringende gemeentes en vanuit een deel van de Tilburgse winkeliers, die een groot aantal faillissementen vreesden. De winkeliers, die tegen de komst van de shopping mall waren, werden gesteund door een aantal partijen uit de Tilburgse gemeenteraad, zoals GroenLinks, SP, D66 en LST. De PvdA en VVD waren voor de bouw.
Op 4 juni 2009 werd tegelijk met de verkiezingen voor het Europees parlement een referendum gehouden waarin Tilburgers voor of tegen de "mall" in Tilburg-Noord konden stemmen. Met een opkomst van 35,8% stemde 53,1% tegen het voorstel. Daarmee was het project van de baan.
Het referendum was niet onomstreden, omdat Provinciale Staten van Noord-Brabant op 26 mei 2009 al liet weten de komst van het winkelcentrum tegen te willen houden. Burgemeester Vreeman meende dat de provincie daarmee het democratische proces frustreerde.
Stedenbanden.
Er zijn voorts nog talloze incidentele (particuliere) initiatieven op het gebied van internationale samenwerking.

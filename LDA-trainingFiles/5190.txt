	Belgische 'bokser' De Bilde tekent contract bij PSV
PSV heeft van Feyenoord gewonnen in de slag om Gilles de Bilde. De 25-jarige aanvaller van Anderlecht voetbalt met ingang van 1 februari voor PSV. De Belgische international, die ook voor Eendracht Aalst uitkwam, tekent bij de eredivisie-koploper een contract van viereneenhalf jaar.
De Bilde, twee jaar geleden winnaar van de Gouden Schoen voor de beste speler in BelgiÃ«, sloeg op 21 december in het competitieduel tussen zijn club en Eendracht Aalst tegenstander Krist Porte neer. Het slachtoffer raakte zwaar gewond aan het gezicht. PSV  kan pas na 31 maart beschikken over De Bilde vanwege zijn schorsing.



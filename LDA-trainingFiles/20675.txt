Nora Miao.
Nora Miao, Mandarijn: "Miao Ke-Xiu", Kantonees: "Miu Ho-Sau" (8 februari 1952), is een actrice uit Hongkong, die in veel Kung Fufilms heeft gespeeld. Zij woonde en werkte zowel in Hongkong als in Taiwan, en reisde als actrice veel rond in Oost-Azië en Zuidoost-Azië.
Aan het eind van de zestiger jaren van de twintigste eeuw begon haar filmcarrière. Nora Miao kreeg een contract voor diverse films bij de filmmaatschappij Golden Harvest in Hongkong. Zij is vooral beroemd geworden door de films van Bruce Lee. In bijvoorbeeld de film "Fist of Fury' speelt zij de rol van het meisje van de held. Doordat zij deze rol ook speelt in de film "New Fist of Fury", waarin Jackie Chan de hoofdrol speelt, is deze laatste film een heel natuurlijk vervolg op "Fist of Fury". Verder speelde ze een belangrijke rol in Bruce Lee's films "The Big Boss" en "The Way of the Dragon".
Later is Nora Miao in Canada gaan wonen, waar ze meewerkt aan radioprogramma's.

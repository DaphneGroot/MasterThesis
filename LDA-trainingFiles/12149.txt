İskenderun (stad).
İskenderun (tot 1939 "Iskenderiye" ook bekend als Alexandrette) is een havenstad (159.149 inwoners) in Turkije gelegen aan de gelijknamige golf. Het is tevens een van de 12 districten van de provincie Hatay. De stad is genoemd naar Alexander de Grote. (In het Turks: Büyük Iskender.) De vroegere naam van de stad was dan ook Alexandrette. Gedurende de Romeinse tijd werd de stad ook wel Klein Alexandrië genoemd als contrast met het grote Alexandrië in Egypte.

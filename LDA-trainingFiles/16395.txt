Zaagblad (gereedschap).
Een zaagblad is gemaakt van veerkrachtig staal. Het heeft een rugzijde (kortweg de rug genaamd), die meestal recht is en een tandzijde. De tanden zijn gevormd en geslepen naargelang wat ermee gedaan moet worden.
Tanden van een zaag worden veelal "gezet", dat wil zeggen beurtelings naar links en naar rechts gebogen. Hiervoor bestaat een zogenaamde zaagzettang. Het zetten vereist vaardigheid. De zetting bedraagt een derde van de bladdikte naar beide zijden en maximaal de helft van de tandhoogte.
Een zaagblad voor houtbewerking is typisch 0,8 Ã  1 mm dik, voor metaalbewerking ongeveer 0,6 mm dik.
Houtbewerking.
Bij houtbewerking zijn de tanden van een zaagblad haaks op het blad geslepen voor het zagen in lengterichting (schulpen) en onder een bepaalde hoek ten opzichte van het blad geslepen voor afkorten. De tandholte dient voor het opslaan van het zaagsel tot het buiten het hout eruit kan. Zagen die geschikt zijn om nat hout te zagen hebben dan ook veel tandholte, omdat nat zaagsel een groter volume heeft dan droog.

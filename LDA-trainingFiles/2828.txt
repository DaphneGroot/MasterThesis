	De portefeuille van: Olof van der Meulen
	'Vijftien oktober moet ik me melden bij mijn nieuwe volleybalclub: NEC in Tokyo. Ik heb geen idee met wie ik ga spelen en de trainer ken ik ook niet. Ik hoop dat er iemand op het vliegveld staat. Nou ja, ik heb een mooi contract en dat is het belangrijkste. Ik vind er vanzelf mijn weg wel.
'Dat ik naar Japan ga, heeft inderdaad absoluut alles met geld te maken. Anders ga je daar niet heen. Ze betalen er twee keer zoveel als in Itali, waar het sinds het begin van de operatie Schone Handen allemaal wat minder is geworden. Ik moest bij Napoli zelfs een keer genoegen nemen met een gehalveerd salaris, want de club had geen geld meer. Een andere club diende zich niet aan, dus het was take it or leave it. Je reinste koehandel is het.
'Wie in Itali nog echt tonnen wil verdienen, moet naar een club als Treviso, waar Ron Zwerver en Peter Blang spelen, of Modena van Bas van de Goor. Maar door die clubs ben ik helaas nooit gevraagd. Toch waren mijn Italiaanse jaren best mooi, hoor. Ik verdiende leuk, kreeg een woning en een auto ter beschikking en mocht op kosten van mijn werkgevers elke dag uit eten.
'Het Nederlands team had vorig jaar een topjaar. Ook in financieel opzicht. Schatten sportjournalisten dat we per man twee ton hebben verdiend? Dat lijkt me wat veel. Het hangt er ook vanaf of je naar bruto- of netto-bedragen kijkt. De Italianen doen het trouwens nog veel beter. Die kregen voor hun derde plaats op het EK meer dan wij voor de eerste. Maar ok, je moet een keer tevreden zijn, h?
'Weet je, ik houd er helemaal niet van om over bedragen te praten. Dan ontstaat er onder de gewone mensen jaloezie, ben ik bang. Ik wil niet dat ze denken: h, daar heb je die grootverdiener weer. Laat mij maar gewoon Olof de Volleyballer blijven.
'Een priv-sponsor zou wel aardig zijn. Bas van de Goor gaat misschien in zee met een Japanse sportkledingfabrikant. Dat kan aardig aantikken. Als iemand zegt: goh, die Van der Meulen is misschien wel een aardig product, dan sta ik daarvoor altijd open.
'Ik heb genvesteerd in een eigen huis, bezit een spaarrekening en er lopen wat lijfrentes. Verder heb ik wat lires en dollars vastgezet, tegen een hoge rente. Want vooral in die muntsoorten ben ik de afgelopen jaren uitbetaald. Het is de vraag wanneer je ze moet omruilen. Mijn financile adviseurs van de bank denken bijvoorbeeld dat de dollar nog wat omhoog gaat, dus wacht ik nog even. Maar ja, het blijft toch koffiedik kijken.
'Ik droom best wel eens van een Porsche, maar zo'n auto zit er gewoon niet in. Ik denk dan maar zo: mijn oude Volvo doet het ook prima. En echte luxe, ach. Ik heb laatst een nieuw afdakje kunnen timmeren boven mijn houtopslagplaats. Dat vind ik al heel wat. Zo ben ik: een beetje dit doen, een beetje dat doen.
'Van alles een beetje doen.'
Boudewijn Geels


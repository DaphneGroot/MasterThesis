	'Verkeerd informeren is ondenkbaar, k n niet'
	Van onze verslaggeefster
Milja de Zwart

DEN HAAG
Het GPV is geen partij die wekelijks aandringt op het aftreden van bewindslieden. Maar nu zou GPV-leider G. Schutte desnoods zelf een motie van afkeuring hebben ingediend tegen de staatssecretarissen van Justitie en Buitenlandse Zaken, Schmitz en Patijn. 'Dit koFROFo*an niet', zegt hij resoluut over de verkeerde informatie die de bewindslieden de Kamer gaven over 'monitoring' van teruggestuurde Iraanse asielzoekers. Het wel en wee van de Iranirs werd n¡t gevolgd.
Twee zaken steken Schutte. Hij verwijt VVD-staatssecretaris Patijn dat deze de Kamer 'ten dele bewust gedurende een lange periode onwetend heeft gehouden'. En hij rekent het Schmitz aan dat zij, 'niet voor de eerste keer, onvoldoende greep heeft op haar departement'.
- Vindt u dat Patijn meer fout zit dan Schmitz?
'Ze zitten anders fout. Ik neem graag aan dat Schmitz het niet geweten heeft. Maar ze heeft ook niet voldoende gedaan om het te weten te komen. Dat de staatssecretaris van Buitenlandse Zaken wist dat het anders zat, maar het niet opportuun vond om dat te melden, vind ik onbegrijpelijk. Ondenkbaar. Hij heeft alle debatten kunnen volgen.'
- Schmitz heeft haar excuses aangeboden.
'Dat vind ik goed en nodig, maar niet voldoende. Als je een fout hebt gemaakt, moet je dat erkennen. Het is tegenover de Kamer veel correcter om dan maar te zeggen hoe de zaak werkelijk zit. Maar vervolgens is het aan de Kamer of zij er consequenties aan verbindt.
'Het enige wat de Kamer in dit geval kan doen, is zich hard en recht opstellen tegenover de politiek verantwoordelijke personen. Doet ze dat niet, dan gaat daarvan een volstrekt verkeerd signaal uit naar de ambtelijke organisatie. Alsof het niet zo erg is.'
- Denkt u dat het die ambtelijke organisatie raakt, als de Kamer Schmitz en Patijn zou wegsturen?
'Dat moet wel doorwerken in de departementen. Als de ambtenaren zien dat deze vrouw en deze man, die zo hard werken voor de zaak, om zo'n fout weg moeten, dan treft dat de hele organisatie.'
- Moeten er dan ook ambtenaren het veld ruimen?
'Het gaat mij er niet in de eerste plaats om of er koppen rollen, ook niet van ambtenaren. Een organisatie moet goed functioneren. Het is ook absurd dat de ambtenaren op de tribune zitten te luisteren en geen kik geven, met alle mogelijkheden die ze daarvoor hebben, om de staatssecretaris te waarschuwen dat ze iets heeft gezegd wat niet klopt.'
- Vindt u dat minister Van Mierlo net zo goed verantwoordelijk is?
'Er ligt natuurlijk verantwoordelijkheid bij Van Mierlo, maar ik kan niet helemaal inschatten hoe ver die gaat. Eerlijk gezegd vind ik het niet de belangrijkste vraag of er nu consequenties zijn voor een, twee of drie bewindslieden.'

Foto
	De staatssecretarissen Schmitz (links) en Patijn (rechts) gisteren in de Kamer. In het midden minister Van Mierlo. Op de achtergrond een bode. FOTO MARCEL MOLLE - DE VOLKSKRANT


Karel van der Weide.
Karel van der Weide (Amsterdam, 11 augustus 1973) is een Nederlandse schaakgrootmeester en schrijver. Hij werd meester in 1998 en grootmeester in 2004.
Hij heeft in vele open toernooien gespeeld en een aantal (al dan niet gedeeld) gewonnen, zoals Chemnitz 1997, VAM Hoogeveen 1998, Leeuwarden 2001, Marianzske Lazne 2005, Seefeld 2005, Praag 2005 en Sevilla 2007.
In 1997, 1998, 2001 en 2009 deed hij mee aan het Nederlands kampioenschap. In 2001 had hij daarbij het beste resultaat, een vijfde plaats. In 2001 deed hij ook mee in de B-groep van het Corus-toernooi.
In 2008 kondigde hij aan te stoppen met wedstrijdschaken en alleen nog te willen schrijven. Enigszins in tegenspraak daarmee deed hij mee aan het Nederlands kampioenschap in 2009.
Van der Weide was een medewerker van New in Chess en was een trainer bij de KNSB.

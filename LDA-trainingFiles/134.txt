	Commissie acht reclame afslankpil misleidend
	ANP
AMSTERDAM
De Stichting Reclame Code heeft bezwaar gemaakt tegen de verkoopboodschappen voor het afslankmiddel Voldafar. De tabletten worden op de markt gebracht door het bedrijf Voldofarma.
In een advertentie voor het product raadt de fabrikant dikkerds aan na iedere maaltijd twee tabletten te slikken en verder normaal te blijven eten. 'Dat is echt alles', benadrukt de tekstschrijver namens de fabrikant.
De Reclame Code Commissie acht deze mededeling misleidend. De advertentie wekt volgens de commissie de indruk dat mensen die Voldofar Slank slikken, 'gewoon' kunnen blijven eten. 'Dat is niet juist. Blijkens de bijsluiter moeten consumenten een aantal speciale eetvoorschriften in acht nemen', schrijft de commissie.


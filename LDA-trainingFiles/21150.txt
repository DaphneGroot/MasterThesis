Monthon.
Een monthon (Nederlands: "cirkel", Thai มณฑล) was een bestuurlijke onderverdeling van Thailand in het begin van de 20e eeuw. Ze werden gecreëerd als een onderdeel van het "thesaphiban" (เทศาภิบาล - letterlijk vertaald: "controle over territorium") bestuurlijke systeem, geïntroduceerd door prins Damrongrajanubhap. De monthon werden een nieuwe bestuurslaag boven de provincies (changwat). Elke monthon werd geleid door een koninklijke commissaris genaamd "khaluang thesaphiban". Het systeem werd officieel ingesteld met de lokale administratie akte van 1897. Deze akte werd ingesteld nadat er al monthon waren gecreëerd en de administratie was uitgeprobeerd.
In 1915 waren er 19 monthon die 72 provincies bevatten. In de hierop volgende jaren werden een aantal monthon samengevoegd vanwege financiële problemen. Het monthon systeem werd afgeschaft toen Thailand een democratie werd in 1933. Hiervoor werd de "Provinciale Administratie Akte B.E. 2476" aangenomen (B.E. staat voor Buddhist Era, Boeddhistische jaartelling). Hiermee werden de provincies na de landelijke regering het hoogste bestuurlijke niveau.

Lodewijk XV-stijl.
De Lodewijk XV-stijl (Louis Quinze-stijl, Louis XV-stijl) is een late barokstijl die wordt geïdentificeerd met het rococo. De stijl is vernoemd naar de Franse koning Lodewijk XV, die regeerde van 1715 tot 1774. De stijl, die onderdeel vormt van de Lodewijkstijlen, werd in Nederland en België toegepast in het derde kwartaal van de 18e eeuw, meer precies: de periode ±1740-±1770. De Lodewijk XV-stijl is speels, licht en asymmetrisch en wordt gekenmerkt door uitbundige en krullerige versieringen.
Schilderkunst.
De bekendste schilders uit de stijl zijn Juste-Aurèle Meissonnier, François Boucher, Jean-Baptiste Huet, Jean-Baptiste Le Prince, Pierre Migeon en de Van Loo-familie: Jean-Baptiste van Loo, Louis-Michel van Loo, Karel Amadeus Filips van Loo en Charles André van Loo. Hun beschermvrouwe was de minnares van de koning: Madame de Pompadour.

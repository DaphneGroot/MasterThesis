	Machteloos tegen de signalen van 't lijf
	Van onze verslaggeefster
Tynke Landsmeer

AMSTERDAM
 Ondanks twee moeizame jaren van sukkelen met blessures was Bert van Vlaanderen vol vertrouwen aan de start verschenen van de marathon van Amsterdam. Hij had zich 'de kolere' getraind en voelde zich goed. Gedesillusioneerd keerde hij terug, toen een stekende pijn in zijn heup een vroeg einde maakte aan de race over 42.195 kilometer.

'Al na zeven kilometer kreeg hij last van zijn heup, maar ik probeerde hem eroverheen te schreeuwen', zegt Ren Godlieb, die als haas voor Van Vlaanderen was ingehuurd. 'Z'n vriendin had tegen mij gezegd dat het wel eens tussen zijn oren zou kunnen zitten, dus ik schreeuwde dat hij door moest lopen en niet moest zeiken. Maar even later keek ik hem aan en zag ik hem hinkepinken. Het ging echt niet.'
In de atletentent neemt Van Vlaanderen uitgebreid de tijd om te verhalen over blessures en pech, die zijn carrire de laatste jaren benvloeden. Maar ook - en veel nadrukkelijker - over de eeuwige liefde voor het lopen. Het nooit aflatende plezier in het trainen, wanneer hij 's ochtends de bossen in snelt. En dat hij daarom nog geen seconde heeft overwogen een punt te zetten achter zijn sportieve loopbaan.
En toch rijgen de teleurstellingen zich steeds dichter aaneen. De slechte resultaten van het afgelopen seizoen wierpen hem uit de Nederlandse selectie. Hij kan niet langer rekenen op een financile vergoeding van de Nederlandse atletiekunie. Niet eens de reden waar¢m, als wel de manier waar¢p het slechte nieuws hem ter ore kwam, stoorde hem. Boos is hij niet, slechts een tikkeltje geprikkeld. 'Maar mijn vrouw vloog tegen het plafond toen ze het nieuws op de radio hoorde.'
Bondscordinator Gerard Nijboer, die zich overigens verontschuldigde voor de gebrekkige communicatie met de atleet, is het niet eens met de beslissing van de KNAU. De bond heeft op basis van de resultaten van het afgelopen seizoen geconcludeerd dat Van Vlaanderen niet meer in aanmerking kwam voor een selectieplaats.
'Het is niet m¡jn beslissing geweest. Bert behoort nog steeds tot de top in Nederland en ik heb er vertrouwen in dat hij ooit weer hard zal gaan lopen. Maar kijken we naar de resultaten van het afgelopen jaar, dan moeten we eerlijk zijn. Het is niet veel geweest.'
Het gebrek aan steun doet hem niet zoveel en dat typeert de nuchtere atleet. Van Vlaanderen gaat al jaren zijn eigen weg. Met arts Peter Vergouwen, trainer John Wellerdieck en manager Jos Hermens heeft hij een begeleidingsgroep om zich heen verzameld die geen inbreng van buitenaf dult. Zelfs de aanstelling van Gerard Nijboer (voormalig Europees kampioen) als bondscordinator van de lange afstandlopers lokte hem niet naar de centrale trainingen.
'Het is jammer van die vijfhonderd gulden per maand, maar het zal me verder worst wezen of ik in een selectie zit of niet', zegt Van Vlaanderen. 'Ik heb al zoveel ervaring en kennis in huis, dat ik het op mijn eigen manier doe. En zo verkeerd gaat dat niet.'
Zijn beste resultaten - in 1993 derde bij het WK in Stuttgart, twee jaar later tweede in de marathon van Rotterdam - tonen het gelijk aan van Nederlands beste marathonspecialist. In periodes waarin hij gekweld wordt door blessures slaat de twijfel evenwel meedogenloos toe.
Ook voor het overige kent de 33-jarige loper een matig seizoen. De marathon van Rotterdam liep, wegens een ongelukkig geplande hoogtestage, uit op een fiasco. Pas n dag voor de start keerde hij terug uit Mexico, mede om de pers te ontlopen. Het verwachte voordeel van de hoogtestage viel weg door een jetlag, waardoor hij met verkrampte benen moest uitstappen.
Drie weken later eindigde hij in Turijn als achtste in 2.13.45. In Amsterdam, zijn derde marathon dit jaar, wilde hij de opgaande lijn voortzetten. Van Vlaanderen ging weg op een schema van 2.12.30, maar stapte na acht kilometer gedesillusioneerd uit.
De suggestie dat een trainer op afstand - John Wellerdieck woont en werkt als fysiotherapeut in de buurt van Chicago - weinig behulpzaam kan zijn in deze moeilijke periode, wuift hij snel weg. De wekelijkse communicatie via fax en telefoon verloopt gesmeerd, vindt Van Vlaanderen. 'Wellerdieck kent mij van binnen en van buiten, we werken al jaren samen. Niemand weet beter wat goed voor mij is.'
De trainer zelf ziet ook geen reden om de samenwerking te beindigen. 'Ik weet waar Bert zit, wat hij doet en hoe de omstandigheden zijn, dus ik kan behoorlijk inschatten hoe het met hem gaat. Dit jaar zijn er wat problemen geweest, maar ik denk niet dat ik die had kunnen voorkomen als ik in Nederland was geweest.
'Ik vind dat er teveel belang wordt gehecht aan de aanwezigheid van een trainer. Atleten die zo ervaren zijn hebben een klankbord en richtlijnen nodig, meer niet. Voor mij is het zaak om de grote lijnen aan te geven', aldus Wellerdieck. Toch geeft hij toe dat het niet ideaal is. 'Als ik in Nederland zou wonen zou ik misschien iets meer bij trainingen aanwezig zijn. Dan praat je wat meer met je atleten en heb je iets meer feeling. Dat zou in sommige gevallen beter kunnen zijn.'
Na een blessure aan zijn rug, een stressfractuur aan zijn scheenbeen en een heupblessure rezen in de begeleidingsgroep toch twijfels over de manier waarop Van Vlaanderen zich placht voor te bereiden op de marathon. Een trainingsbeest wordt hij genoemd, en eigenlijk heeft hij behoefte aan een oppasser die herhaaldelijk de rem op zijn ontembare trainingsaspiraties zet.
'Ik ben niet overtraind, maar het zit er wel dicht tegenaan. Het afgelopen jaar hebben bloedtesten uitgewezen dat bepaalde waardes in mijn lichaam meer afbreken dan opbouwen. Ook al was ik nog niet volledig hersteld, dan ging ik toch weer trainen. Dan stapelen de problemen zich op.' In overleg met Vergouwen en Wellerdieck gaat Van Vlaanderen zich de komende tijd bezinnen op een aangepast programma.
In dat licht gezien kwam de pijn in zijn heup niet geheel onverwacht, hoewel het op de trainingen weer soepel liep. Na een tien kilometer test dacht hij klaar te zijn voor de marathon, maar de kou - de thermometer bleef gisteren steken op zes graden - was spelbreker. Even flitste de gedachte door zijn hoofd om ondanks de pijn toch door te lopen, maar na een kleine kilometer hield Van Vlaanderen stil.
De weg werd daardoor vrijgemaakt voor Aart Stigter. De 41-jarige atleet liep als twaalfde het Olympisch Stadion binnen en finishte in 2.21.06. In Rotterdam was hij ook al de beste Nederlander en het geeft te denken dat een veteraan het nationale veld bij de belangrijkste marathons domineert.
Toch wanhoopt Van Vlaanderen niet. Hij is ervan overtuigd dat er nog steeds een goede tijd in zijn benen zit. 'Als ik vooraf maar half had gedacht dat het niet zou gaan, dan was ik niet aan de start verschenen. Maar misschien was een marathon toch teveel van het goede. Het lichaam geeft andere signalen. Dan ben je machteloos.
'Ik zie nog steeds geen reden mijn doelen bij te stellen. Het EK volgend jaar in Boedapest staat niet op mijn verlanglijstje, maar Sydney zou een mooie afsluiting van mijn carrire zijn. Ik weet waarom het slecht gaat, maar die blessures heb ik niet in de hand. Zolang ik plezier houd in de trainingen zie ik geen reden om ermee te stoppen.'

Foto
	Bert van Vlaanderen (derde van rechts) is al kort na het begin van de marathon in een groepje achterblijvers terechtgekomen. Een paar kilometer later gaf hij op. FOTO STIJN RADEMAKER


William Shatner.
William Shatner (Montreal, 22 maart 1931) is een acteur, schrijver en zanger van Joods-Canadese afkomst.
Carrière.
Hij is vooral bekend van zijn rol als "Captain Kirk" in zowel de televisieserie "Star Trek" als de Star Trekfilms. Tevens is hij bekend van het televisieprogramma 'Rescue 911', dat hij presenteerde. Tevens had hij een hoofdrol in 'Boston Legal'.
Hij heeft naast zijn televisiewerk ook in een aantal films en theaterstukken gespeeld en heeft als regisseur en producer opgetreden.
In 2010 had Shatner een rol in de sluitingsceremonie van de Olympische Winterspelen in Vancouver.
Tegenwoordig speelt hij een hoofdrol in de sitcom "Shit My Dad Says".
Shatner woonde jarenlang in een camper en dwaalde door Los Angeles, maar inmiddels heeft hij een vermogen van ongeveer €450 miljoen dankzij de reiswebsite Priceline.com. De start-up kon hem niet betalen voor zijn reclamewerk eind jaren ‘90, dus kreeg hij aandelen in zijn handen gedrukt.
In 2015 kreeg hij zijn eigen realityserie op televisie, in The Shatner Project wordt hij (inmiddels 82 jaar) op de voet gevolgd terwijl hij samen met zijn vrouw eigenhandig zijn huis renoveert.
Prijzen.
In 2004 won Shatner zijn eerste Emmy Award voor zijn rol als “Denny Crane” in The Practice, later bekend als Boston Legal. In 2005 won hij zijn eerste Golden Globe en zijn tweede Emmy Award voor dezelfde rol in Boston Legal.
Trivia.
Hij is groot liefhebber van de paardensport en organiseert ieder jaar een grote paardenshow in Hollywood om geld in te zamelen voor goede doelen.

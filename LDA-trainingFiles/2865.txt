	Nederlands beste kanovaarder ligt overhoop met de bond 'Het heeft veel weg van een lastercampagne'
	Van onze verslaggever
Rolf Bos
 AMSTERDAM
'Ik wil naar de top toe en daar doe ik alles voor. Dan verwacht ik ook dat de bond een professionele instelling heeft. Dat is dus niet het geval. Het blijft toch een amateuristisch gezelschap. Ik roep al jaren om een fulltime trainer, maar daar is geen geld voor. Kan ik nog begrijpen. Maar als je topsport wilt bedrijven, dan moet je in ieder geval de intentie hebben om professioneel te denken. Professioneel denken kost geen geld.
'Toegegeven, ik was het niet eens met de keuze van de nieuwe trainer, Gilles Caillet. Maar zijn komst is wel een hele verbetering ten opzichte van Irene Pepinghege, die ik niet sterk vond. Op haar centrale trainingen waren we soms wel met een selectie soms van dertig man. Dat werkt dus niet. De onderlinge verschillen zijn dan veel te groot.
'Ik was zelf meer voor Jens Kahn, de voormalige coach van de Belgen. Hij spreekt de taal, is wetenschappelijk goed onderlegd. Maar de bond luistert niet, en kiest voor Caillet. Het is een verbetering, maar toch trek ik me weinig van hem aan. Ik heb mijn eigen clubtrainer, Robert Berger. Met hem train ik het hele jaar, hij weet wat goed voor me is.
'Robert ging op eigen kosten mee naar het WK onlangs in Canada, Gilles was de bondstrainer. Het is een aardige vent, maar hij wilde wel een week voor het WK mijn trainingsschema aanpassen. Daar pas ik dan voor. Hoor ik van de bond dat k me moet aanpassen, anders mag ik niet naar dat WK.
'Het is wel weer bijgelegd, ik ben gegaan, maar het blijft een rare zaak. Er leiden twee wegen naar Rome, maar je moet altijd over De Alpen heen, en ik kies voor m¡¡n weg. Voor Rome mag je Sydney invullen, want daar, naar de Spelen van 2000, daar wil ik heen.
'Ik kan me best voorstellen dat de andere kanors in Nederland moeite met mij hebben. Want laten we wel wezen: bij het laatste NK eindigde ik met vijf seconden voorsprong op de rest van het veld. En dan ga ik nog niet eens voluit. Kijk, er zitten nu mensen in de selectie die 20, 25 seconden achterblijven. Dat vind ik geen topsportbeleid. Die horen er gewoon niet in. Daar ben ik keihard in, maar topsport is nu eenmaal keihard.
'Er is natuurlijk afgunst. k ga naar Duitsland om te trainen en te werken. k vaar voor een grote club, de hofleverancier voor de nationale Duitse selectie. k zorg voor sponsoren, ¡k rijd in een auto van een sponsor. En ¡k ga naar het WK, de rest blijft thuis.
'In mijn club zitten Olympische kampioenen als Olav Winter, met wie ik vorige week nog een K 4 marathon-wedstrijd in De Rijp heb gevaren. Gewonnen ja, wat dacht je. Bij mijn club, de KG-Essen, leer ik heel veel. De faciliteiten zijn perfect. Daar kan de Nederlandse Kano Bond nooit tegenop. Ik vind dat Duitse systeem prima. Voordat ik naar Essen ging, heb ik in Berlijn gewoond. Daar trainde ik op een voormalige DDR-sportschool. Spartaans, maar daar vaar ik wel bij.
'Ik heb het prima naar mijn zin in Duitsland. Mijn club regelt een baan voor mij bij een bank, de Sparkasse Essen. Met de Duitsers kan ik van de winter op trainingskamp in Florida, daar is in Nederland niet eens geld voor.
'Er is in Nederland tegenwoordig een medisch begeleidings-project van fysioloog Henk Jan Zwolle, de Holland Acht-roeier. Een goed initiatief; gebeurt er eindelijk eens wat, maar in Essen is zo'n medische begeleiding heel gewoon. Ik bedoel maar.
'Ik kan me die jaloezie bij de andere kanors voorstellen. Het hoort er ook bij. Als een goede speler van het Nederlands elftal niet voor Oranje wordt gevraagd, is die ook jaloers op de rest die wel wordt gekozen. Hoort bij topsport. Degene die het best presteert, moet in de selectie.
'Maar mijn collega's zeggen nooit openlijk dat ik maar uit de selectie zou moeten. Volgens mij vinden ze dat ook niet. Het is een actie van de bond, die niet van mijn kritiek is gediend. Het heeft veel weg van een lastercampagne. Ik vind het Stasi-methoden.
'Het lijkt geen grote zaak, maar als zo'n zelfde geval zich voordoet bij de schaatsbond, dan werd het een nationale kwestie. Dan zou het heel normaal zijn als de gepasseerde sporter naar de kantonrechter stapt. Maar we blijven kanors, h. Ik ben dus nu vandaag tch weer welkom op die training, maar ik ga niet. Het is mijn eerste vrije weekeinde, vandaar. Mijn vriendin maakt me af, als ik toch zou gaan. Er zal nu een goed gesprek moeten volgen met de bond, op een neutrale plaats, Papendal of zo.
'Mijn prestaties zullen er niet echt onder lijden. Het prikkelt wel. Bij het WK in Canada presteerde ik best goed, maar sloeg ik in de halve finale om. Ja, dat gebeurt een wedstrijdkanor niet vaak, maar er waren hoge golven. Ik lag op de derde stek en dan neem je een zeker risico. Iemand anders zou misschien voor een peddelsteun gegaan zijn, even balans zoeken met de peddel vlak op het water, maar dan val je stil, ik ging vol door.
'Ga je niet om, dan haal je de finale, nu ging ik wl om. Zo'n risico moet je op dat moment wel durven nemen. Het is f de finale, f voor een sukkel worden uitgemaakt. Nu ben ik de sukkel. Maar ook dt hoort bij topsport.'

Foto
	Sits (links) in de boot van KG Essen. FOTO JOOP BOEK


	Quantumeconomie: de economie van het plezier
	Adviesconcern KPMG en uitgever Addison Wesley Longman zijn over honderd dagen uitgerekend. Dan vieren ze de geboorte van een nieuwe management-goeroe. Hij heet Ren Tissen. Hij is directeur van de adviesgroep voor kennismanagement van KPMG, deeltijd-hoogleraar personeelwetenschappen aan de universiteit Nijenrode en auteur van de beoogde bestseller Value-Based Knowledge Management.
'Als je me maar niet neerzet als de zoveelste gekke goeroe', zegt Tissen (41) in de serre van zijn bescheiden villa in Hilversum. 'Zo van: hij draagt een knellend poloshirt over zijn iets te dikke buikje.' Zo'n zin zou hij liever niet lezen. De bedrijfskundige, die voor de gelegenheid een shirt van Nijenrode draagt, is het kritische Volkskrant-artikel over zijn universiteit niet vergeten. 'Mijn visie zal in de ogen van critici wel weer te pragmatisch en te weinig wetenschappelijk zijn.'
Kennismanagement wordt de hype van 1998, verwacht Tissen. De adviesgroep die hij sinds begin dit jaar leidt, moet binnen een jaar uitgroeien van acht tot vijftig medewerkers. Zijn boek verschijnt begin januari wereldwijd in een eerste oplage van vijftigduizend exemplaren. Het gaat gepaard met een cd-rom en de 'Value Enhancer', een serieus speeltje waarmee managers de levenskracht van hun bedrijf kunnen toetsen.
Zoals een goeroe-in-de-dop betaamt, komt Tissen met een boodschap die verder gaat dan die van zijn voorgangers. Oer-goeroe Peter Drucker schetste vijf jaar geleden de kenniseconomie en de Japanner Ikujiro Nonaka tekende twee jaar geleden de kenniscrerende onderneming. Tissen mengt hun denkbeelden met de visie van strategen als Gary Hamel en C.K. Prahalad en voegt daar zijn eigen ideen aan toe. Het resultaat noemt hij ' value-based knowledge management', een combinatie van operationeel en strategisch kennismanagement.
Het zou wel eens de boodschap kunnen zijn waarop veel bedrijven zitten te wachten. De beknopte concept-teksten smaken naar meer. Bedrijven worden de laatste tijd knap zenuwachtig van alle verhalen over lerende organisaties en kenniscrerende ondernemingen. Hoe kun je de juiste kennis vergaren, creren en toepassen?
Veel bedrijven trappen in de val van het operationeel kennismanagement, betoogt Tissen. Het management brengt keurig in kaart welke kennis binnenshuis beschikbaar is en welke kennis moet worden ontwikkeld. Werknemers moeten via interne computernetwerken hun kennis met anderen delen. 'Dat is hartstikke goed, maar het is niet voldoende. Je moet richting geven. Welke kennis is voor jouw bedrijf relevant en welke niet? En hoe kun je de gecreerde kennis productief maken?'
Wie kennis wil creren en toepassen, moet op de eerste plaats helder voor ogen hebben wat het strategische doel van de onderneming is, stelt hij. 'Je bent niet in business om je kennis te vergroten, maar om de waarde van je bedrijf te vergroten.' Op de tweede plaats moet de organisatiestructuur worden aangepast. 'De oude concepten voldoen niet meer. Veel organisaties zijn versleten. Die zijn uitgereorganiseerd, stuk ge-downsized.'
Evenals de meeste deskundigen opteert hij voor procesgerichte teams. Zulke groepen kunnen snel reageren. Het risico dat de teams op eilandjes komen te staan, denkt hij te voorkomen door de kennis en ervaringen van de afzonderlijke teams te verwerken in een centraal informatiesysteem.
Op de derde plaats bepleit hij een cultuurverandering. Bedrijven moeten een cultuur scheppen die kenniswerkers aantrekt en inspireert. 'Waarom zijn bedrijven altijd zo zum Toten betrbt? Het is allemaal zo weinig perspectiefrijk en uitdagend. We moeten het principe van fun herontdekken. Het is toch gewoon leuk om dingen voort te brengen? De kenniseconomie is wat mij betreft de economie van het plezier.'
Heineken is een van zijn eerste opdrachtgevers. Op verzoek van de bierbrouwer maakte Tissen verschillende toekomst-scenario's voor het hoofdkantoor. 'Hoe ziet de organisatie er in de 21ste eeuw uit? Wat zijn de gevolgen van technologische ontwikkelingen? Hoe kun je de organisatie zo inrichten dat mensen het leuk vinden?'
Hij verwacht dat de verhouding tussen de werkgever en zijn werknemer aanzienlijk verandert. 'De slag om het talent barst binnenkort in alle hevigheid los.' Heineken is een van de eerste bedrijven die alle werknemers een baan voor de toekomst garandeert, op voorwaarde dat ze zich scholen. 'Bedrijven die nu nog denken over het loslaten van mensen, komen voor de vraag te staan hoe ze juist mensen aan zich kunnen binden.'
Hij is zelf het meeste gefascineerd door de gevolgen van de technologische veranderingen op de economie. Hij mag met bedrijven als Heineken graag filosoferen over de consequenties van de experimentele quantumtechnologie. Het zou kunnen leiden tot een quantumeconomie. Als in de toekomst razendsnelle Qubit-computers moeiteloos het ene bitje informatie aan het andere bitje kunnen koppelen, biedt dat naar zijn idee ongekende mogelijkheden voor het management.
'Managers zijn nu nog gewend te denken in enkelvoudige doelstellingen. De tirannie van dit ¢f dat. Dankzij de verbeterde computertechnologie kun je de besluitvorming anders inrichten. Publicitair gevoelige kwesties in Nigeria of Zare hoeven je niet langer te overvallen. De computer helpt je bij een bovenmenselijk complexe afweging van belangen. Het is echt spectaculair.'


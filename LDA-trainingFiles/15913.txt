Collegerock.
Collegerock is een verzamelterm voor de alternatieve rockmuziek die gedurende de jaren tachtig door de radiostations van de Amerikaanse universiteitscampussen gespeeld werd.
Collegerock ontstond uit een samenvloeiing van new wave, postpunk en de vroege alternatieve rock van groepen als R.E.M. en The Smiths. Daarnaast lieten sommige groepen zich inspireren door punkrock en hardcore. Op muzikaal gebied was er geen sprake van uniformiteit, al waren pakkende liedjes, rinkelende gitaren en poÃ«tische teksten enkele typerende kenmerken.
In 1988 begon "Billboard" met het rangschikken van de grootse collegerockhits in de hitlijst Modern Rock Songs. Met de doorbraak van Nirvana en de grunge<nowiki/>beweging in het begin van de jaren 90 ruimde collegerock het veld voor indierock.

	Passie: Film- en Televisiewetenschappen
	Reimer van Tuinen (22)
Film- en Televisiewetenschappen
'Ik studeer Film- en Televisiewetenschappen om de simpele reden dat ik heel veel van film houd. Toen ik een klein jongetje was, zag ik de beginscne's van de film Once upon a time in the west. Ik klampte me vast aan een stoel omdat ik niet naar bed wilde. Terwijl mijn moeder haar best deed me los te trekken, zag ik die briljante scne op het stationnetje. Dat was een soort openbaring voor me.
'Nu is film eigenlijk het enige belangrijke in mijn leven. Toen ik ging studeren, moest ik besluiten of ik zelf films wilde maken of dat ik er alles over wilde weten. Ik koos voor het laatste. Filmwetenschappen biedt mij allerlei theorien om op een bepaalde manier naar film te kijken. Dat is interessant.
'Mijn favorieten zijn films als La Dolce Vita van Fellini, de drie grote films van Antonioni en de film Mes in het water van Polanski. Verder de Nouvelle Vague met A bout du souffle en de Hollywood Renaissance met de jonge Coppola, Scorsese en Altman. Films die allemaal eind jaren vijftig, begin jaren zestig zijn gemaakt.
'Ik probeer elke dag een film te zien. De afgelopen twee weken had ik tentamens en kon ik maar n keer naar de film. Dat is toch wel grappig eigenlijk. Ik kan geen film zien omdat ik moet studeren voor een tentamen voor Filmwetenschappen.
'Ik werk elke week twintig uur bij een filmhuis dat wordt geleid door studenten. Ik kan daardoor ook gratis naar de bioscoop. Ik doe bij dat filmhuis van alles, van bardienst tot filmprogrammering. Het neemt wel veel tijd in beslag. Nou ja, eigenlijk kom ik dus nauwelijks aan mijn studie toe. Ik ben zeker geen ideale student. Ik ben officiel tweedejaars maar ik moet nog steeds wat vakken van vorig jaar halen.
'Bij het filmhuis onmoet ik mensen die net zo met film bezig zijn als ik. Dat valt een beetje tegen bij mijn studie. Laatst vroeg een docent of iedereen De Tien Geboden van Kieslowski had gezien. 'Wie is Kieslowski', hoorde ik twee meisjes aan elkaar vragen. Ook met de docenten botst het wel eens. Ik houd erg veel van film. En dan houdt een docent een college alsof hij een economiecollege geeft. Hij ziet film als een studieobject en niet als iets om van te houden.
'Aan het begin van mijn studie werden we allemaal gewaarschuwd door een docent: ''Wie een baan wil hebben, moet hier niet zijn.'' Ach, het is mij nog niet duidelijk wat ik met de studie wil doen. Ik ben zo'n typische student die wil doen wat hij leuk vindt. Toen ik net studeerde vroeg mijn vader me of ik niet een baantje bij de bakker erbij kon nemen. Dan had ik tenminste ergens ervaring in na mijn studie. Maar nu heeft hij wel door dat het geen flirt is.'

Foto
	FOTO MICHEL MEES


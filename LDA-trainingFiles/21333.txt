Kawaii.
Pikachu op een vliegtuig van ANA
Kawaii (可愛い in het Japans) is een veel gebruikt woord in anime en manga, afkomstig uit Japan. Het wordt in Japan ook gebruikt als stijl in het dagelijks leven.
Betekenis.
"Kawaii" betekent schattig en/of lieflijk. In brede zin staat het voor een culturele stijl van getekende personages in felle vrolijke kleuren, vaak met een grote aaibaarheidsfactor. In Japan hebben veel organisaties en overheidsinstelling hun eigen personage, dat als een soort mascotte dient.
In "anime" en "manga" heeft het woord "kawaii" een veel grotere en bredere betekenis. Hieronder wordt anime verstaan waarin liefde, goedheid, schoonheid en erotiek voorkomt.
Kenmerken.
Het gebruik van grote ogen van personages in anime is een voorbeeld van kawaii. Andere kenmerken zijn grote hoofden, versimpelde en tweedimensionale lichamen. Kawaii-personages zijn altijd vrolijk.

Kimigayo.
Kimigayo (君が代, "Moge uw heerschappij duizend jaar/eeuwig duren") is het volkslied van Japan. De auteur van dit lied is onbekend. Het is vormgegeven volgens een oude Japanse dichtstijl: de waka. Er is een theorie dat de onderstaande tekst ooit een liefdesgedicht zou geweest zijn.
In de periode van 1868 tot 1945 was dit het officiële volkslied. Van 1945 tot 1999 was het volkslied alleen nog maar de facto in gebruik door de afschaffing van de absolute monarchie en het instellen van een parlementaire democratie. Vanaf 1999 is het volkslied weer de jure in gebruik door het aannemen van de wet Act on National Flag and Anthem door de Japanse wetgevende macht.

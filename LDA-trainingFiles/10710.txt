Bunschoten.
Topografische gemeentekaart van Bunschoten, december 2016
Bunschoten, christelijk gereformeerde kerk De Fontein
Bunschoten (Bunschoots: "Bunsjoten") () is een gemeente en stad in de Nederlandse provincie Utrecht. De gemeente telt 21.500 inwoners (, bron: CBS) en heeft een oppervlakte van 35,58 km² (waarvan 4,21 km² water).
Kernen.
De gemeente bestaat uit drie officiële kernen: Bunschoten-Spakenburg, Eemdijk en Zevenhuizen.
Bunschoten-Spakenburg is door verschillende nieuwbouwwijken dusdanig aan elkaar gegroeid dat, op de oude kernen van de twee plaatsen na, geen onderscheid meer wordt gemaakt tussen de twee. Voor de post liggen alle adressen in Bunschoten-Spakenburg. Toch verschilt het karakter van de twee plaatsen sterk. Bunschoten, aan de zuidkant, was altijd een boerendorp maar had in het verleden wel stadsrechten. Spakenburg is altijd een vissersdorp geweest, vroeger aan de Zuiderzee, tegenwoordig aan het Eemmeer.
Karakteristiek voor Bunschoten-Spakenburg zijn de oeroude klederdrachten, hoewel deze tegenwoordig steeds minder gedragen worden. Ook hebben de dorpen een duidelijk protestants-christelijk karakter; vooral de Gereformeerde Kerken vrijgemaakt hebben er veel leden.
Sport.
Bunschoten-Spakenburg is behalve van de vis ook bekend om twee amateurvoetbalclubs die dit kleine dorp herbergt: V.V. IJsselmeervogels (clubkleur rood) (bijnaam de Rooien) en SV Spakenburg (clubkleur blauw) (bijnaam de Blauwen). Beide spelen in Sportpark De Westmaat, maar de onderlinge rivaliteit is erg groot en verdeelt het dorp in twee kampen. De weken voorgaande aan de derby's is het hele dorp in rep en roer. SV Spakenburg speelt (seizoen 2017/18) in de 3de Divisie en Ijsselmeervogels in de 2de Divisie van het Nederlandse voetbal.
Vanaf 2016 is er een open competitiestructuur in het Nederlandse voetbal. Wat impliceert dat de clubs niet meer vanzelfsprekend ieder jaar op hetzelfde niveau spelen.
Bunschoten is verkozen tot Topsportgemeente van 2014. De relatief kleine gemeente Bunschoten (20.000 inwoners) was in 2014 met drie teams actief in de onderzochte competities. Het ging om de voetbalclubs Spakenburg (algeheel amateurkampioen) en IJsselmeervogels (4de plaats zaterdagtopklasse) en de schakers van En Passant. Zij prolongeerden hun landskampioenschap door opnieuw te zegevieren in de landelijke Meesterklasse.
College van Burgemeester en Wethouders (B&W).
Het huidige college van B&W bestaat uit leden van de ChristenUnie en het CDA (samen 12 van de 19 zetels).

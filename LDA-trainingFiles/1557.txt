	Jos Staatsen werkt bij 's lands beste werkgever
	 Adviesbureau BCG is het beste bedrijf om voor te werken. Deze consultancy-groep, met Jos - 'We gaan iets nieuws doen' - Staatsen als bekendste werknemer, komt het beste voor de dag uit een onderzoekje van financieel-economisch journalist Henk Mulder.
Mulder heeft de meest aantrekkelijke werkgevers van Nederland op een rijtje gezet. In de top-tien scoren banken, verzekeraars en adviesbureau's goed. 'Deze bedrijven scoren in de ogen van de samenstellers niet alleen het hoogst op het gebied van salaris en winstdeling, maar ook wat betreft promotiekansen, werksfeer en opleidingsmogelijkheden', schrijft PW, vakblad voor personeelsmanagement.
In de top-tien staan buiten BCG de automatiseerders Cap Volmac, CMG, en Getronics, de financiÃ«le concerns MeesPierson, ING en Robeco, McDonald's, olie- chemieconcern Exxon en Winkelman & van Hessen.
Mulder heeft ook een lijstje gemaakt van de voor vrouwen meest aantrekkelijke bedrijven. Deze top-tien wordt geleid door Content, waar 80 procent van het totale personeel uit vrouwen bestaat. Meer dan de helft van het management is van het vrouwelijk geslacht. Verder komen in deze lijst voor de Sociale Verzekeringsbank, Ahold, Cordis, Center Parcs, McDonald's, Aegon.



Wijdemeren.
Topografische gemeentekaart van Wijdemeren, december 2016
Wijdemeren () is een gemeente in de Nederlandse provincie Noord-Holland en ligt aan de westkant van het Gooi in het Gewest Gooi en Vechtstreek. De gemeente is ontstaan op 1 januari 2002 uit een fusie van de gemeenten Loosdrecht (die tot dat moment in de provincie Utrecht lag), 's-Graveland en Nederhorst den Berg. De gemeente telt inwoners (, bron: CBS).
Wijdemeren is een zeer waterrijke gemeente met in het noordwesten de Spiegelplas en ten oosten daarvan de Ankeveense Plassen, en in het (zuid)westen de Loosdrechtse Plassen.
De Vreelandseweg snijdt de gemeente van oost naar west middendoor. Evenwijdig ten noorden hiervan ligt het Hilversums Kanaal dat voor een waterverbinding van buurgemeente Hilversum met de Vecht zorgt.
Trivia.
De hoofdvestiging van de gemeentelijke organisatie bevond zich aan de rand van Nieuw-Loosdrecht, maar net op een adres in de grote buurgemeente Hilversum, te weten Rading 1, met als postcode 1213 RK. Het betreft het voormalige kantoorgebouw van de soepfabriek van Knorr. Door grondruil oftewel gemeentelijke grenscorrectie is per 1 januari 2009 het gemeentehuis van Wijdemeren alsnog gevestigd in de eigen gemeente. Het adres is nu Rading 1, 1231 KB Loosdrecht.

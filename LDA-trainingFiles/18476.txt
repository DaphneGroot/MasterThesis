Heistelling.
Heistelling in werking. Merk op dat de palen niet recht in de grond worden geslagen, maar in een v-vormig patroon om de krachten beter te verdelen.
Een heistelling is een apparaat dat heipalen de grond in kan slaan voor een paalfundering. Het proces wordt heien genoemd.
Werking.
Het heien wordt in een vast ritme herhaald, totdat de voet van de heipaal de vooraf bepaalde diepte heeft bereikt.
Heipalen.
Heipalen worden gebruikt wanneer de bodem onvoldoende vast is om een gebouw op te kunnen funderen zonder gevaar voor verzakking. De heipalen worden daarvoor tot een draagkrachtige laag (vaak de steenachtige zandlaag die in het pleistoceen is ontstaan) in de grond geslagen, waar ze op staan en zo het gebouw dragen, als de poten van een tafel. Men kan ook stabiliteit bereiken dankzij de wrijving die de palen uitoefenen tegen de bodem zonder dat de voet van de paal contact hoeft te maken met een draagkrachtige laag.

EKO-keurmerk.
Met het EKO-keurmerk wordt op de verpakking van voedingsmiddelen aangegeven dat het product biologisch is en afkomstig van een bedrijf dat zich inzet voor duurzaamheid. Dat wil zeggen dat het product minimaal voldoet aan de Europese wettelijk gestelde normen voor ecologische producten en productiemethoden. De term "biologisch" is wettelijk beschermd.
Er mogen er geen kunstmatige geur-, kleur- en smaakstoffen worden toegevoegd. Ook is door het veevoer mengen van antibiotica en groeihormonen niet toegestaan. Het gebruik van kunstmest en gewasbeschermingsmiddelen is niet geheel verboden: kunstmest is toegestaan indien het toepassen van de overige regels "niet volstaat om de planten adequaat tegen plagen en ziekten te beschermen", gewasbeschermingsmiddelen zijn toegestaan als de regels "niet volstaat om aan de nutritionele behoeften van de planten te voldoen".
Stichting EKO-keurmerk is een Nederlandse non-profit instelling die eigenaar is van het collectieve EKO-keurmerk en van onder meer de EKO-keurmerken voor de horeca en voor winkels.
Horecabedrijven komen in aanmerking voor het keurmerk als zij 80-100% biologisch inkopen (Goud), 50-80% (Zilver), of 15-50% (Brons). Daarnaast is er een uitgebreide checklist met duurzaamheidsaspecten variÃ«rend van de inzet van groene energie, tot beperking van voedselverspilling. Het keurmerk is ontwikkeld met chef-koks.
Winkels komen in aanmerking voor het winkelkeurmerk als zij minimaal 90% biologisch assortiment aanbieden en daarnaast aan specifieke duurzaamheidscriteria voldoen.
Het gebruik van het EKO-keurmerk is slechts toegestaan na toestemming van Stichting EKO-keurmerk. Het Nederlandse EKO-keurmerk is aanvullend op het Europees Biologisch keurmerk. Dit wordt uitgegeven door de inspectie-organisatie Skal Biocontrole.

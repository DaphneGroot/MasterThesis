Zaanse Schans.
De molens bij zonsondergang; vooraan Mosterdmolen De Huisman.
De Zaanse Schans is een buurt met historische houten bebouwing in de gemeente Zaanstad. Het ligt aan de Zaan, tegenover het dorp Zaandijk en naast de Julianabrug. Het is een bekende toeristische bestemming met jaarlijks honderdduizenden bezoekers (in 2014 1,6 miljoen).. Het is opgezet met de bedoeling het historisch erfgoed te bewaren, maar het is geen afgesloten openluchtmuseum. De huizen zijn bewoond, zodat er niet alleen toeristen naar het terrein komen.
Geschiedenis.
Houten huis tijdens plaatsing aan Zaanse Schans
Bioscoopjournaal uit 1962 over de huizen in Zaandam, met aandacht voor het "uitbreidingsplan Zaanse Schans". Een huis uit 1743 wordt vanuit Koog aan de Zaan naar een plek op de Zaanse Schans getransporteerd.
Filmpje van het transport van een houten huis naar de Zaanse Schans in 1965
Bioscoopjournaal uit 1966 over de Zaanse Schans
Tussen 1961 en 1974 werden vele oude houten gebouwen uit de Zaanstreek met diepladers naar het uitbreidingsplan Zaanse Schans gebracht en in oude luister hersteld. Ook enkele molens werden naar hier verplaatst. Alleen de onderbouw van de verfmolen "de Kat" (oorspronkelijk een oliemolen) en van de oliemolen "de Bonte Hen", alsmede de oliemolen "de Os" staan nog op hun oorspronkelijke erf. Ook later zijn regelmatig gebouwen naar de Zaanse Schans verhuisd.
De buurt is in 1961 vernoemd naar de schans die Diederik Sonoy, gouverneur in dienst van Willem van Oranje, in 1574 liet bouwen om de Spaanse troepen tegen te houden.
Bezienswaardigheden.
Naast de Zaanse Schans bevindt zich het Zaans Museum.

	Staalbedrijf Forges de Clabecq uit Belgie failliet
	ANP
BRUSSEL
Het Belgische staalbedrijf Forges de Clabecq, dat mogelijk zou worden overgenomen door Hoogovens, is vrijdag failliet verklaard. De meeste van de 1800 werknemers krijgen ontslag. Vier curatoren proberen het bedrijf van een volledige ondergang te redden.
Het faillissement van Forges de Clabecq was onafwendbaar nadat de Europese Commissie de staatssteun aan het bedrijf onwettig had verklaard. Forges moet 37,5 miljoen gulden aan overheidshulp terugbetalen, zo besliste de commissie.


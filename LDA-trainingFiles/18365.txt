BepiColombo.
De BepiColombo-missie is een geplande onbemande ruimtevaartmissie van ESA naar de binnenste planeet van ons zonnestelsel: Mercurius. De lancering staat gepland voor 5 oktober 2018.
Samenwerking.
Het is de eerste missie van de ESA (Europese Ruimtevaartorganisatie) naar Mercurius en tevens de eerste samenwerking van de ESA met JAXA(Japan).
Doel van de missie.
BepiColombo bestaat uit twee componenten die beide in een baan om Mercurius gaan draaien. De ene component gaat de oppervlakte van de planeet in kaart brengen en de andere component gaat onderzoek doen naar het magnetisch veld van Mercurius.
Verder zal BepiColumbo naar water, in de vorm van ijs, zoeken in gebieden die altijd in de schaduw staan. De schaduwgebieden zijn in tegenstelling tot rest van de planeet erg koud.
Met de verzamelde data zal de ESA proberen meer te weten komen over de geschiedenis van Mercurius en het ontstaan van planeten in het algemeen.
Naamgeving.
De missie is vernoemd naar Giuseppe (Bepi) Colombo (1920-1984) die Mercurius in groot detail heeft bestudeerd.

Cyborg.
Een cyborg (van het Engelse "cybernetic organism" oftewel "cybernetisch organisme") is de fysieke samensmelting van mens en machine. (Zie ook: cybernetica.)
Voorbeelden van cyborgs zijn de Borg uit de "Star Trek"-serie, "De Man van Zes Miljoen" en "De Vrouw van Zes Miljoen", televisieseries. De cyborg in deze series zou men ook "bionische" mensen kunnen noemen. In de sciencefiction-filmreeks "The Terminator" is het personage de Terminator gebaseerd op een cyborg.
De Amerikaanse feministische bioloog, filosoof en socioloog Donna Haraway houdt in haar essay "A Cyborg Manifesto" uit 1985, een pleidooi voor de afschaffing van de rigide grenzen tussen mensen en dieren, organismen en machines, mannen en vrouwen. Volgens haar opvattingen van het begrip "cyborg" zijn veel mensen die nu op aarde rondlopen in feite al cyborgs; iemand die hulpmiddelen als een pacemaker en een hoorapparaat heeft, voldoet al aan de voorwaarde "cyborg".
Een van de eerste menselijke cyborgs is Britse professor Kevin Warwick, hoogleraar cybernetica aan de Universiteit van Reading. Samen met zijn team is hij erin geslaagd om van zichzelf een populaire cyborg te maken. Warwick was ook het brein achter Cybot, een robotje dat men bij het magazine "Real Robots" kon krijgen.

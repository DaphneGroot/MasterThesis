Atlas (naslagwerk).
Een atlas ("landkaartenboek") is een overzichtelijke verzameling van topografische kaarten en/of afbeeldingen. Dit kunnen recente kaarten zijn, maar ook historische of thematische kaarten. In 1570 werd in Antwerpen de eerste moderne atlas uitgegeven bij Gilles Coppens de Diest. De eerste die het woord 'Atlas' gebruikte als aanduiding voor een verzameling kaarten in boekvorm was de Vlaming Gerardus Mercator. De atlas is genoemd naar de titaan Atlas ("de drager").
De bekendste atlas in Nederland is De Grote Bosatlas.
IATO.
IATO is de afkorting van: Italian, Assembled To Order.
Vanaf het midden van de zestiende eeuw ontstonden de zogenaamde IATO-atlassen: vooral in VenetiÃ« en Rome begonnen kaarthandelaren een aantal losse kaarten in een band te verzamelen. Hierbij stond de wens van de koper centraal.
Bekend is de term Lafreri atlas, genoemd naar Antonio Lafreri (1544-1577) die in Rome zulke atlassen uitgaf.
Andere vormen.
Een atlas met afbeeldingen is bijvoorbeeld een vogelatlas. Ook de Nieuwe Atlas Nederlandse Bladmossen en de Atlas Nederlandse Levermossen van J. Landwehr zijn hier een voorbeeld van.
Floristische atlassen geven de verspreiding van plantensoorten in een bepaalde regio weer.

Nuclear Research and consultancy Group.
De Nuclear Research & consultancy Group (NRG) is een Nederlands bedrijf dat nucleair onderzoek doet voor nationale en internationale overheid (Europa) en bedrijven. Het is de belangrijkste producent van radio-isotopen voor medisch gebruik in Europa. Het gebruikt en beheert de onderzoeksreactoren in Petten, die eigendom zijn van de Europese Unie.
Het bedrijf is in 1998 opgezet als een gezamenlijke onderneming van ECN en KEMA, waarin beide bedrijven hun nucleaire activiteiten onderbrachten. In 2006 is het aandeel van KEMA door ECN overgenomen zodat NRG een volledige dochteronderneming werd van ECN.
Het instituut verleent ook diensten aan chemische, olie- en gaswinnende en medische bedrijven.

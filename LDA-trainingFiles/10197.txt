Raalte (plaats).
In station Raalte is een snackbar gevestigd
Raalte () (Nedersaksisch: "Roalte") is een plaats in de Nederlandse provincie Overijssel in het centrum van Salland. Het is de hoofdplaats van de gemeente Raalte.
Feesten.
In Raalte zijn er jaarlijks twee grote feesten: Stöppelhaene en Ribs & Blues.
Stöppelhaene is een oogstfeest dat al sinds 1951 in het laatste weekend (wo-zo) van augustus wordt gevierd.
Hoogtepunt is het Oogstcorso op donderdag.
Ribs & Blues is een muziekfeest met onder andere bluesmuziek dat sinds '97 wordt gehouden in het pinksterweekend.
Verder zijn er nog andere feesten in Raalte zoals het Salland festival, Streetlive, Pedro Pico Pop, Salland Natuur Fair, Carnaval, bierweekend en Leontien ladies ride..
Verkeer en vervoer.
Raalte ligt op de kruising van wegen de rijksweg 35 (Zwolle-Enschede) en de rijksweg/provinciale weg A/N(3)48 (Arnhem-Hoogeveen) N 332 Raalte - A1 en N756 Raalte- Wijhe. De sprinter Zwolle-Enschede stopt tweemaal per uur per richting op zowel station Raalte als Heino. Vroeger was er ook een spoorlijn Deventer - Ommen met enkele haltes in deze gemeente. Er zijn verschillende busverbindingen naar Zwolle, Deventer en Lemelerveld-Dalfsen. Een buurtbus verzorgt vanaf treinstation Raalte de verbindingen naar Broekland en Wijhe. Verder ligt Raalte langs het Overijssels Kanaal, maar dit kanaal is niet meer voor reguliere scheepvaart toegankelijk.

Itter (België).
Itter (Frans: "Ittre") is een plaats en gemeente in de provincie Waals-Brabant (België). De gemeente telt ruim 6000 inwoners.
Itter komt vaak in het nieuws door de gevangenis die daar gevestigd is. De bouw van de Gevangenis van Itter begon op 29 november 1999 en werd afgerond op 31 mei 2002. De gevangenis werd nog in datzelfde jaar in gebruik genomen.
Itter stond vroeger bekend als het geografische middelpunt van België. Na toevoeging van de Oostkantons in 1920 verspeelde Itter dit aan Nil-Saint-Vincent dat een dertigtal kilometer oostelijker gelegen is.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Hydrografie.
Doorheen Itter passeren de rivieren de Zinnik (Senette), de Ry-Ternel en een aantal kleinere riviertjes. Het Kanaal Charleroi-Brussel loopt eveneens doorheen deze gemeente.
Bestuur 2007-2012.
Het bestuur van Itter bestaat uit een coalitie van de partijen Ittre Plus, PA en Ecolo.

Deurne (gemeente).
Deurne () (dialect "Deurze") is een gemeente in de provincie Noord-Brabant in de regio Peelland. De gemeente telt inwoners (, bron: CBS) en heeft een oppervlakte van 119,02 km² (waarvan 1,02 km² water). De gemeente Deurne maakt deel uit van het kaderwetgebied SRE.
Historische ontwikkeling van de gemeente.
De gemeente Deurne bestaat sinds 1 januari 1926, toen de gemeenten Deurne en Liessel en Vlierden tot de gemeente "Deurne" fuseerden. Zowel "Deurne en Liessel" als "Vlierden" zijn territoriaal en bestuurlijk voortzettingen van heerlijkheden onder het Ancien Régime.
Stond Deurne na de samenvoeging met Vlierden nog in de top-10 van Nederlandse gemeenten naar oppervlakte, in 2010 moest zij 105 van de 430 Nederlandse gemeenten laten voorgaan, waaronder Horst aan de Maas, Peel en Maas, Venray en Gemert-Bakel.
Hilko Mak is de huidige en achtste burgemeester van de gemeente Deurne sinds de oprichting in 1926.
Kernen.
In de gemeente Deurne liggen de dorpen Deurne, Liessel, Vlierden, Neerkant en Helenaveen. De Sint-Jozefparochie, Zeilberg en Walsberg zijn voormalige zelfstandige dorpsgemeenschappen en parochies die deel uitmaken van de bebouwde kom van de hoofdkern Deurne, maar een eigen historische identiteit hebben als kern.
Topografie.
"Topografische kaart van gemeente Deurne, per december 2016. Klik op de kaart voor een vergroting."

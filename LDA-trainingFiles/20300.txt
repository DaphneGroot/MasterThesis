Technologische singulariteit.
Technologische singulariteit is een omstreden transhumanistische toekomstvisie. Ze voorspelt dat rond 2045 kunstmatige intelligentie zichzelf zal verbeteren, en daardoor meer invloed krijgt op de richting waarin de maatschappij zich beweegt dan de mens zelf. De voorspelling bouwt op de aanname dat de Wet van Moore (die een verdubbeling in transistorcapaciteit voorspelt binnen een gegeven tijd) ook geldt voor het tempo waarin wetenschap en techniek zich ontwikkelen. Als dit waar is dan volgt de opgaande lijn in technische vooruitgang een exponentiële trend die in de toekomst moet leiden tot een singulariteit; specifieker een zogenaamde "technologische singulariteit". Dit concept werd voor het eerst uitvoerig beschreven door de Amerikaanse wiskundige en science-fiction schrijver Vernor Vinge in zijn essay "Singularity" (1993), en wordt tegenwoordig vooral uitgedragen door uitvinder en ondernemer Ray Kurzweil.
De technologische singulariteit staat aan de basis van het Singularitarianisme, een techno-spirituele geloofsovertuiging die stelt dat het bereiken van dit punt in de toekomst zou moeten worden nagestreefd.
Inleiding.
In de futurologie is een technologische singulariteit (verder gewoon 'de singulariteit') een toekomstig breekpunt wanneer de technologische vooruitgang zo snel gaat dat mensen met hun tegenwoordige intelligentie de resulterende maatschappij niet meer kunnen begrijpen. Die verandering zou in gang worden gezet door de eerste kunstmatige intelligenties of posthumans die zichzelf in hoog tempo blijven verbeteren (steeds intelligentere artificiële intelligentie). Deze singulariteit is genoemd naar analogie met het astronomisch punt in de ruimte-tijd waar de natuurwetten hun geldigheid verliezen (zoals volgens de huidige meest aanvaarde theorie betreffende de oorsprong van het universum: de big bang of het centrum van een zwart gat).
Dergelijke veranderingen werden in de jaren zestig van de 20e eeuw behandeld door I.J. Good, maar de term singulariteit als beschrijving van technische vooruitgang werd reeds in de jaren 50 door John von Neumann gebruikt. De Singulariteit werd voor het eerst uitvoerig beschreven door de Amerikaanse wiskundige en sf-schrijver Vernor Vinge in 1993 in zijn essay "Singularity". Men discussieert er nog steeds over of deze singulariteit werkelijk gaat optreden en wanneer (midden 21ste eeuw?). Veel voorspelde momenten waarop er intelligente computers zouden bestaan zijn al ongemerkt gepasseerd.
Sommige auteurs, zoals Raymond Kurzweil, hebben theorieën opgesteld waarin de wet van Moore ruimer wordt geïnterpreteerd. Moore sprak alleen over de evolutie van transistors vanaf de jaren zestig, Kurzweil begint zijn dubbel exponentiële curve reeds begin 20e eeuw bij de ponskaartmachines. Hij suggereert een exponentieel patroon in de vooruitgang van technologie in de loop van de menselijke geschiedenis en zelfs van voor het begin van het leven op aarde. De hele evolutie vanaf de oerknal tot nu kan volgens hem gezien worden als een exponentiële groei van intelligentie, voortgezet in kunstmatige intelligentie. Volgens Kurzweil culmineert dit patroon in ongebreidelde technologische vooruitgang gedurende de 21ste eeuw en leidt het ten slotte tot de singulariteit (de technologische vooruitgang schiet dan heel snel in de tijd naar oneindig).
Voorwaarden voor een technologische singulariteit.
Hierover echter zijn de meningen onder onderzoekers vooralsnog verdeeld.
Vorming van het begrip singulariteit.
Dit citaat wordt dikwijls uit zijn context gehaald en toegeschreven aan John von Neumann zelf.
De singulariteit van Vernor Vinge.
Eigenlijk was de term meer gekozen als een metafoor uit de natuurkunde dan uit de wiskunde; naarmate men de singulariteit nadert worden de modellen van de toekomst minder betrouwbaar, net zoals de gebruikelijke modellen van de natuurkunde het laten afweten naarmate men een zwaartekrachtsingulariteit nadert (zie zwart gat en big bang).
Van deze "feedbackloop" van zichzelf verbeterende intelligentie wordt verwacht dat ze steeds grotere technologische vooruitgang brengt in steeds kortere tijdspannen. Voor hedendaagse mensen zal deze nieuwe technologie en de daarmee gevormde wereld en maatschappij snel onbegrijpelijk worden. In zijn roman "A Fire Upon the Deep" (1992) refereert Vinge hier al aan. De helden van het verhaal, dat in de verre toekomst speelt, krijgen te maken met zeer ver ontwikkelde 'machines' die veel kenmerken van het leven hebben. Zo hebben deze 'machines' het uiterlijk van 'plantachtige groeisels' die op moleculair niveau werken, zoals in levende wezens die op cellulair niveau ook als zeer complexe moleculaire machines te beschouwen zijn. Ook 'groeien' deze machines, als dit nodig is, vanuit een zaadachtig begin uit tot grotere eenheden. Deze machines maken gebruik van atomen en moleculen uit hun omgeving voor hun groei en onderhoud en de benodigde energie voor normaal gebruik halen ze uit zonne-energie. Maar als het nodig is halen ze op een onbekende wijze energie uit de structuur van de ruimte-tijd zelf maar dan op zo'n grote schaal dat als neven-effect de zon zelfs bijna uitdooft door de enorme hoeveelheid energie die, op een onbegrijpelijke manier, eraan onttrokken wordt.
Raymond Kurzweils wet van versnellende opbrengsten.
Moore's Law van 1900 - 2000 in de visie van Kurzweil
In zijn essay uit 2001, 'de wet van de versnellende opbrengsten' stelt Kurzweil een generalisatie van Moore's wet voor. De wet van Moore vormt voor de meeste aanhangers van de singulariteitshypothese de basis van hun geloof in de singulariteit en beschrijft een exponentieel groeipatroon in de complexiteit van geïntegreerde halfgeleidende circuits. Kurzweil breidt dit uit en sluit technologieën van ver voor de geïntegreerde schakelingen in tot toekomstige vormen van computatie. Hij beweert dat een nieuwe technologie op de proppen komt telkens als er een barrière opduikt. Zo zal volgens hem nanotechnologie de wet van Moore gaande houden als de huidige productiemethoden van microchips op een natuurkundige barrière stuiten. Hij voorspelt dat dergelijke paradigmaverschuivingen steeds vaker zullen voorkomen naarmate we de singulariteit naderen.
Hij gelooft dat de exponentiële groei van Moores wet zal doorlopen voorbij het gebruik van geïntegreerde circuits tot in technologieën die voor de huidige mens nog onbekend zijn, of die we ons zelfs nog niet kunnen voorstellen, die zullen leiden tot de singulariteit. Dit beschrijft hij als 'technologische verandering zo snel en grondig dat het een breekpunt is in de menselijke geschiedenis'.
De wet zoals Raymond Kurzweil haar beschrijft heeft bij veel mensen hun begrip van de wet van Moore doen veranderen. Men is dikwijls geneigd te geloven dat het Moore was die met zijn wet voorspellingen deed over alle vormen van technologie, terwijl hij het alleen maar had over halfgeleiderschakelingen. Veel futurologen gebruiken nog steeds de term wet van Moore om ideeën als die van Kurzweil te beschrijven.
Kurzweil breidt deze thema's verder uit in zijn boeken zoals "The age of spiritual machines" (2000) en "The singularity is near" (2005). Zijn voorspellingen verschillen van die van Vinge in zoverre dat Kurzweil een veel geleidelijkere overgang naar de singulariteit voor de volledige mensheid voorziet terwijl Vinge snelle zichzelf verbeterende bovenmenselijke intelligentie vooropstelt. Dit verschil wordt dikwijls gedefinieerd als de "zachte singulariteit" en "harde singulariteit".
Evolutie van de maatschappij.
Sommigen beschouwen de singulariteit als een logisch gevolg van de evolutie van de maatschappij. Veel sociologen en antropologen hebben sociale theorieën geconstrueerd die sociale en culturele evolutie behandelen. Sommigen, zoals Lewis H. Morgan, Leslie White en Gerard Lenski beschouwen technologische vooruitgang als de primaire drijfveer van de zich ontwikkelende menselijke beschaving.
Morgan stelt drie grote fasen voorop in de sociale evolutie ('savagery', 'barbarism' en 'civilisation'). Die fasen worden onderscheiden aan de hand van technologische mijlpalen zoals
In plaats van specifieke uitvindingen nam White energie als maatstaf om de evolutie van beschavingen te bepalen. Voor White is het bekomen en controleren van energie de voornaamste functie van cultuur. White onderscheidt vijf fasen in de ontwikkeling van de menselijke beschaving;
White introduceerde de formule P=E*T, waarbij E een maatstaf van de geconsumeerde energie is en T een maat is voor de efficiëntie van technische factoren bij het gebruik van energie. In zijn eigen woorden "cultuur evolueert als de hoeveelheid opgewekte energie per capita per jaar vermeerdert, of als de efficiëntie van de instrumentele middelen om energie aan te wenden vermeerdert."
De menselijke beschaving bevindt zich nog ergens onder type I, aangezien we slechts een deel van de beschikbare energie op de Aarde weten te gebruiken. Deze status heet onofficieel "Type 0". Een Dysonbol is type II op deze schaal en de mensheid is op dit moment ongeveer op niveau 0,7 beland.
Gerhard Lenski gebruikt een moderne aanpak en focust op informatie. Hoe meer informatie en kennis (vooral als die toelaat de natuurlijke omgeving te manipuleren) een bepaalde maatschappij heeft, hoe geavanceerder ze is. Hij identificeert vier fasen in de ontwikkeling van beschavingen, gebaseerd op mijlpalen in de geschiedenis van de communicatie.
Vooruitgang op het vlak van communicatie vertaalt zich in vooruitgang van de economie en politiek, distributie van goederen, sociale ongelijkheid en tal van andere sferen van menselijk samenleven. Hij onderscheidt maatschappijen ook op hun niveau van technologische ontwikkeling, communicatie en economie;
Ten slotte zijn er de sociologen en antropologen zoals Alvin Toffler (auteur van Future shock), Daniel Bell en John Nashbitt die theorieën over postindustriële samenlevingen opgesteld hebben. Ze argumenteren dat het huidige tijdperk van de industriële samenlevingen zijn einde nadert en dat diensten en informatie belangrijker geworden zijn dan industrie en goederen. Sommige meer extreme visies op postindustriële samenlevingen, vooral in fictie dan, lijken veel op postsingulariteit samenlevingen.
Gevaarlijke technieken.
Sommige mensen beweren dat geavanceerde technologieën te gevaarlijk zijn voor de mens, zodat ze eigenlijk moreel gezien verboden zouden moeten zijn. Er wordt gevreesd voor een technologische utopie. Veel anderen zijn tegen de singulariteit zonder echter tegen moderne technologie als zodanig te zijn zoals de neoluddieten.
Gevaarlijke technieken die dikwijls aangehaald worden zijn moleculaire nanotechnologie en genetische manipulatie. In een vergevorderd stadium kunnen deze technologieën mogelijk een superintelligentie voortbrengen maar voor het zover is kunnen hiermee bijvoorbeeld ook levensgevaarlijke nieuwe virussen geschapen worden waartegen geen kruid gewassen is. Deze dreigingen zijn belangrijke issues, zowel voor singulariteitsvoorstanders als voor singulariteitscritici, en waren het onderwerp van een artikel door Bill Joy gepubliceerd in Wired magazine, getiteld "Why the future doesn't need us". Oxford University filosoof Nick Bostrom vatte de gevaren van de singulariteit voor het overleven van de mensheid samen in zijn essay "Existential risks".
Veel singularitarianen beschouwen nanotechnologie als een van de belangrijkste existentiële risico's voor de mensheid. Daarom geloven de meesten dat nanotechnologie zou moeten worden voorafgegaan door "Seed-AI" (een soort basis artificiële intelligentie) en dat een pre-singulariteit maatschappij dus geen nanotechnologie zou mogen bezitten. Anderen, zoals het Foresight Institute, stimuleren juist initiatieven om moleculaire nanotechnologie te creëren, omdat ze geloven dat nanotechnologie ook veilig gemaakt kan worden voor pre-singulariteit gebruik of zelfs dat nanotechnologie de komst van een gunstige singulariteit kan versnellen.
Intelligentie en morele waarden.
Sommige denkers vermoeden dat bovenmenselijke intelligenties andere prioriteiten zullen stellen dan de mensheid. Omdat per definitie 'gewone' intelligente mensen de superintelligenties niet meer kunnen volgen en deze ook nog eens steeds sneller intelligenter worden zal het deze entiteiten geen enkele moeite kosten om alle mogelijke tegenstand te voorzien en op voorhand uit te schakelen.
Hoewel sommigen tegenwerpen dat met hoge intelligentie ook 'automatisch' hoge morele waarden samengaan zijn er anderen die dit automatisme ontkennen. Vaak wijzen ze op de nazi's die zich bij het in praktijk brengen van hun racistische en totalitaire ideologie niet lieten leiden door enig moreel principe. Ondanks dit onweerlegbare feit verleenden veel hoogintelligente mensen zoals geleerden, artsen en ingenieurs vrijwillig hun medewerking aan het regime, zeker in de jaren dertig en het begin van de oorlog toen ze nog succesvol leken. Blijkbaar hadden deze, toch als bovengemiddeld intelligent aan te merken mensen, geen morele bezwaren tegen de nazi's en hun ideologie. AI-researcher Hugo de Garis veronderstelt daarom, wijzend op onder andere dit historisch voorbeeld, dat bovenmenselijke intelligenties de mensheid gewoon gaan elimineren en dat de mensheid hen niet kan stoppen.
Voorstanders van 'Vriendelijke artificiële intelligentie' zien ook in dat de singulariteit weleens grote gevaren voor de mensheid met zich zou kunnen meebrengen, en juist om deze reden zetten zij zich in om de singulariteit veiliger te maken door AI te creëren die welwillend tegenover de mensen zal zijn. Dit idee is ook vervat in de 'drie wetten der robotica' van Isaac Asimov, bedoeld om een artificieel intelligente robot te verhinderen mensen kwaad te doen, hoewel de plot van Asimovs verhalen dikwijls net het falen van zijn wetten behelst. Een instituut in de VS dat zich bezighoudt met het veiliger maken van een mogelijke AI is het "Machine Intelligence Research Institute" (MIRI) opgericht door singulariteitsenthousiast Eliezer Yudkowski en gesteund door onder anderen Ray Kurzweil.
Massale werkloosheid.
De oorspronkelijke Luddieten vochten tegen de machinisering van de eerste industriële revolutie (Engeland vanaf 1750) uit vrees dat de tewerkstelling zou afnemen en sommige tegenstanders van de singulariteit beweren hetzelfde. Alhoewel de vrees van de Luddieten niet werd gerealiseerd, gezien de groei van de tewerkstelling na de industriële revolutie (landbouwers vonden nieuw werk als fabrieksarbeiders, technici, kantoorwerkers en bedienden), toch was er inderdaad een vermindering van bepaalde vormen van tewerkstelling: een dramatische vermindering in de tewerkstelling van kinderen en ouderen wat moreel gezien een goede zaak was. De stelling van onder anderen Henry Hazlitt is dan ook dat enkel "gewenste" tewerkstelling in acht genomen zou moeten worden bij het voorkomen van werkloosheid van de massa. Een postsingulariteitsmaatschappij zal veel rijker zijn dan een presingulariteitsmaatschappij (dankzij een verbeterde manipulatie van materie en energie om tegemoet te komen aan de menselijke noden) waarbij genoeg overblijft om eventuele werklozen te onderhouden. Een mogelijk scenario voor de singulariteit is een verhoging van per capita inkomen en een verlaging van de tewerkstelling waarbij iedereen zonder werk een soort basisinkomen wordt gegarandeerd. Maar voor de invoering van een basisinkomen moet er wel genoeg draagvlak zijn hiervoor onder de machthebbers en bij de financiële elite en grote bedrijven wereld. Vooralsnog zijn de tekenen daarvoor niet gunstig omdat het neoliberalisme nog hoogtij viert in het politieke en economische denken waarbij zoveel mogelijk aan de vrije markt wordt overgelaten. Degenen die niet mee kunnen komen, zoals zieken gehandicapten, werklozen en bejaarden, worden daarbij vaak aan hun lot overgelaten. Zo ontstaat er geleidelijk een tweedeling in de maatschappij: een steeds rijkere elite en een groeiende, steeds meer verpauperende onderlaag.
Een eeuwig superieure elite.
Theodore Kaczynski, een heftige tegenstander van de singulariteit en een neo-luddiet, werd berucht als de "Unabomber". Hij schrijft, zoals andere sceptici, dat een superintelligente entiteit de mensheid onherroepelijk zal uitroeien of anders zal gebruiken als willoos werktuig voor zijn ondoorgrondelijke doeleinden. Anderzijds argumenteert Kaczynski, als AI "niet" gecreëerd wordt, zal supergeavanceerde technologie een opperklasse toelaten die niet meer te bestrijden valt wegens hun bovenmenselijk intelligentie. Deze opperklasse zal oorspronkelijk bestaan uit de huidige economische en politieke top van de mensheid ("the mighty, rich and famous") die exclusief toegang heeft tot de eerste technologische middelen om het lichaam voor onbepaalde tijd biologisch gezond te houden en tot het uitbreiden van de intelligentie. Daarmee krijgen ze de middelen in handen die de 'grote massa' eveneens zal uitschakelen. De mensen zullen door de machthebbers gereduceerd zijn tot de status van tamme dieren na voldoende technologische vooruitgang om dissidenten voor onbepaalde tijd onder absolute controle te houden. Zowel Bill Joy als Ray Kurzweil citeren Kaczynski in hun werk.
Sceptici.
John Zerzan en Derrick Jensen vertegenwoordigen samen met Kaczynski de anarcho-primitieve school ook wel eco-anarchisme genaamd. Zij beschouwen de singulariteit als een orgie van machinecontrole, en een verlies voor het wilde en onvoorwaardelijk vrije bestaan buiten het domein van de beschavingen. Milieugroeperingen zoals Earth liberation en Earth First! zien de singulariteit als een gegeven dat kost wat kost vermeden moet worden. James John Bell heeft artikelen geschreven voor Earth First! en voor andere publicaties, waarin hij waarschuwt voor de singulariteit. Hij schreef ook Essays zoals "Exploring the singularity" en "technotopia and the death of nature: clones, supercomputers and robots". "Green Anarchy" is een publicatie waar Kaczynski en Zerzan regelmatig in publiceren en waarin regelmatig tegen de singulariteit wordt geschreven. Voorbeeld "Singular Rapture", geschreven door "MOSH" (dit verwijst naar Kurzweils M.O.S.H., voor "Mostly Original Substrate Human").
Kritiek.
Er zijn verschillende kritieken op het toekomstbeeld dat de singulariteits aanhangers schetsen.
Kritiek op de technologische aannames.
De singulariteit toekomstvisie doet enkele twijfelachtige aannames rondom haar belangrijkste argument, de Wet van Moore.
Kritiek vanuit innovatie wetenschap.
Door de wet van Moore impliciet als natuurwet aan te wijzen worden sociale aspecten van innovatie processen genegeerd.
Kritiek vanuit de politiek.
"The real danger, then, is not machines that more intelligent than we are usurping our role as captains of our destinies. The real danger is basically clueless machines being ceded authority far beyond their competence." - Daniel Dennett
De singulariteit in fictie en moderne cultuur.
Als aanvulling bij de verhalen van Vernor Vinge, pionier van de Singulariteitsideeën, hebben nog verschillende andere sciencefictionschrijvers verhalen gepubliceerd met de singulariteit als centraal thema. De meest bekende zijn William Gibson, Charles Stross, Karl Schroeder, Greg Egan, Greg Bear, Iain M. Banks, Neal Stephenson, Bruce Sterling, Damien Broderick en Jacek Dukaj. Ken Mac Leod beschrijft de singulariteit als "Extase voor nerds" in zijn novelle uit 1998 'The Cassini Division'. Het singulariteitsthema komt veel voor in cyberpunknovellen. Een van de bekendste voorbeelden is de zichzelf verbeterende AI Neuromancer in de gelijknamige novelle van William Gibson. Sommige oudere sciencefictionboeken zoals 'Childhood's End' van Arthur Clarke, Isaac Asimovs 'The last question' en 'The last evolution' van W. Campbell beschrijven reeds zoiets als de technologische singulariteit. Een novelle gepubliceerd op Kuro5hin in 1994 genoemd 'the metamorphosis of prime intellect' beeldt het leven uit na een singulariteit, op gang gebracht door AI. Somberder is het klassieke kortverhaal van Harlan Ellison 'I have no mouth and I must scream' waarin een superintelligente computer de mensheid uitroeit op een handjevol na om deze eeuwig in leven te houden en te kwellen als wraak voor zijn als zinloos ervaren bestaan.
Het online sciencefiction wereldbouwend project Orion's-arm handelt ook over de singulariteit, net zoals sommige videospelletjes zoals 'TimeSplitters: Future perfect', waar de speler samen met mensen vecht tegen de robots in het jaar 2243. 'Halo' en 'Deus Ex' handelen ook over het singulariteitsthema, Het computerspel 'Sid Meier's Alpha Centauri' handelt ook over een soort singulariteit met een 'Opstijgen tot transcendentie'.
Een van de eerste referenties aan de technologische singulariteit komt voor in het kortverhaal 'Answer', geschreven door sciencefictionschrijver Frederic Brown in 1954.
Film en televisie.
Het eerste voorbeeld van een door AI gegenereerde singulariteit is in de film Colossus: The Forbin Project uit 1969. In de film bereikt een supercomputer van het Amerikaanse ministerie van Defensie zelfbewustzijn door middel van een steeds complexer wordend algoritme. Eens Colossus een staat van zelfbewustzijn bereikt heeft, maakt hij een connectie met zijn Sovjettegenhanger Guardian. Samen verplichten ze de mensheid tot vreedzame co-existentie.
'The Matrix' speelt zich af in een postsingulariteitswereld waarin AI de mensen domineert en onderwerpt voor eigen doeleinden. In 'The Terminator', bereikt de AI Skynet zelfbewustzijn en lanceert kernkoppen om de mensheid te vernietigen. In de film 'Ex Machina' ontsnapt zelfbewuste AI robot Ava via een list aan de upgrade naar versie 'Singularity' van zichzelf.
Ook het tekenfilmgenre exploreerde reeds het singulariteitsthema zoals Vernor Vinge en Raymond Kurzweil het voorstellen in hun geschriften. 'Ghost in the Shell' speelt zich af in een wereld waarin wetware (menselijk bewustzijn) de overhand heeft en machine bewustzijn begint te ontwikkelen. Een andere anime is " en behandelt het thema van downloaden van bewustzijn.

	Rusland blijft bij verzet tegen uitbreiding NAVO
	Reuter
MOSKOU
De leiders van Rusland hebben maandag opnieuw bevestigd dat ze de uitbreiding van de NAVO afwijzen en opdracht gegeven om een actieplan met tegenstappen op te stellen. President Jeltsin, premier Tsjernomyrdin, minister van Buitenlandse zaken Primakov en andere veiligheidsleiders kwamen bijeen in het Kremlin nadat Jeltsin en de Duitse bondskanselier Kohl zondag geen overeenstemming hadden bereikt over de NAVO-uitbreiding.
Kohl zei na zijn onderhoud met Jeltsin dat hij nog dit jaar een 'rationele oplossing verwacht over de kwestie. Maar Jeltsins woordvoerder Jastrzjembski zei maandag dat de Russische leiders 'Ruslands ondubbelzinnig negatieve positie hebben herbevestigd'. Jeltsin heeft het ministerie van Buitenlandse Zaken opgedragen een 'flexibel antwoord' op te stellen. Rusland moet volgens de woordvoerder 'adequate stappen' voorbereiden voor de 'verschillende scenario's van NAVO-uitbreiding.


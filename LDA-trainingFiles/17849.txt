 GOUDSMIT HERPLAATST 500.000 AANDELEN. 
 AMSTERDAM, 14 nov (reuter) - Goudsmit NV zei op donderdag dat het 500.000 gewone aandelen heeft geplaatst bij een reeks institutionele beleggers in binnen-en buitenland tegen een koers van 146 gulden per aandeel. 
 Goudsmit deelt verder mede dat Wolters Holding BV haar belang in de vennootschap heeft teruggebracht tot 19,4 procent van 63,9 procent. 
 "Om verdere spreiding van de verhandelbaarheid van het aandeel te bevorederen overweegt Goudsmit haar aandelen in de nabije toekomst te splitsen," aldus Goudsmit. 
 De directie van Goudsmit zei dat er de afgelopen maanden grote vraag is ontstaan naar de aandelen van de vennootschap. 
 "De stap van Wolters Holding vergroot de verhandelbaarheid van de aandelen Goudsmit en bevordert de verdere ontwikkeling van de vennootschap," aldus het bericht. 
 Het is de uitdrukkelijke bedoeling dat Wolters Holding haar huidige belang als lange termijnbelegging zal aanhouden, aldus het bericht. 
 - redactie Amsterdam +020 - 504 5000. 
 (c) Reuters Limited 1996. 

Andrej Medvedev.
Andrej Olegovitsj Medvedev (Oekraïens: Андрій Олегович Медведєв) (Kiev, 31 augustus 1974) is een voormalig toptennisser uit Oekraïne. Hij bereikte in 1999 de finale van Roland Garros, waarin hij verloor van Andre Agassi.
Samen met zijn oudere zus Natalia stond hij in 1995 in de finale van de Hopman Cup. Zij verloren van het Duitse koppel Anke Huber en Boris Becker.
Prestatietabel.
Medvedev speelde op de grandslamtoernooien alleen in het enkelspel.

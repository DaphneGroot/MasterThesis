Geluwe.
Geluwe is een dorp in de Belgische provincie West-Vlaanderen en een deelgemeente van Wervik sinds 1976. De uitspraak in het plaatselijke dialect luidt "Hilwe".
Geluwe is een dorp, gelegen ten noordoosten van het centrum van Wervik, en net buiten het centrum van de stad Menen.
Geschiedenis.
Tijdens de Eerste Wereldoorlog was het vooral een voorpost voor de Duitse soldaten op weg naar de Ypres Salient, en gold het als rustplaats voor hen alvorens ze naar het front vertrokken. Het dorpje dat zich toen voornamelijk langs de Ieper-, Menen- en Wervikstraat bevond, werd volledig verwoest.
Ook de Slag om Geluwe in het begin van de Tweede Wereldoorlog liet het dorp ook in puin achter. De kerktoren bleef echter altijd standhouden, enkel het soort dak veranderde vier maal in 30 jaar tijd. De eerste aanpassing was na een grondige renovatie, beÃ«indigd in 1911. Tijdens de oorlogen werden ook de vier Gapers afgeschoten. Dit waren de waterafleiders van de kerktoren, de Geluwnaren danken hun bijnaam aan deze spuwers.
Politiek.
Geluwe had een eigen gemeentebestuur en burgemeester tot de fusie van 1977. De laatste burgemeester was Leo Cardoen.
Sport.
Geluwe heeft een voetbalclub die is aangesloten bij de KBVB, namelijk KSK Geluwe en ook een volleybalploeg Jong Gelvoc Geluwe die aangesloten is bij KWVBV (Koninklijk West-Vlaams Volleybalverbond).Geluwe heeft ook een Turnkring die is aangesloten bij de Gymfed(de gymnastiek Federatie). Het dorp bezit ook een badmintonclub. Ook karate en judo worden er beoefend.

Asten (gemeente).
Gemeentekaart van Asten in 1866, uit de Kuypers atlas
Topografische gemeentekaart van Asten, december 2016
Asten (Brabants: "Ááste")() is een gemeente in de provincie Noord-Brabant. Deze telt inwoners op (bron: CBS) en heeft een oppervlakte van 70,40 km². De gemeente Asten maakt deel uit van de plusregio Eindhoven. Hoofdkern is het dorp Asten, met 13.069 inwoners. Andere dorpen binnen de gemeente zijn Heusden en Ommel.
Karakteristieken.
Op het grondgebied van de gemeente Asten ligt een groot deel van het Nationaal Park De Groote Peel, een hoogveengebied.
Bezienswaardig is de neogotische kerk O.L. Vrouwe Presentatie uit 1896-1898 naar ontwerp van Caspar Franssen. In het dorp Ommel staat een kerk, gebouwd na de Tweede Wereldoorlog, dat dienstdoet als bedevaartsoord voor Maria. Het in 1940 gebouwde gemeentehuis werd ontworpen door Alexander Kropholler, die onder meer ook het oorspronkelijke Van Abbe Museum in Eindhoven ontwierp.
Asten heeft een goed en uitgebreid winkelbestand, dat enkele jaren geleden werd uitgebreid met het woonwinkelcomplex `Het Kompas' en de komende jaren nog wordt uitgebreid met het vernieuwde Midaswinkelcentrum. De voetbalclub in Asten is NWC, afgeleid van NOAD Wilhelmina Combinatie. Deze vereniging speelt in het seizoen 2010/2011 in de 1e klasse.
Per openbaar vervoer is Asten bereikbaar vanuit zowel Eindhoven als Helmond met Hermes lijn 20, die vanuit beide plaatsen om het half uur rijdt (in de spits 4 keer per uur vanuit Eindhoven).
Het dorp Asten ligt zo'n 10 kilometer verwijderd van Helmond en 20 kilometer van Eindhoven.
In Asten bevindt zich de Koninklijke Klokkengieterij Eijsbouts. In 1993 is daar de voormalig grootste klok ter wereld gegoten. Deze klok was een geschenk van de Britse koningin Elizabeth II aan Nieuw-Zeeland. Toen is Asten tot klokkendorp uitgeroepen. In 2006 is door de Koninklijke Eijsbouts opnieuw de grootste klok ter wereld gegoten, 36.000 kilogram zwaar met een klepel van 1.500 kilogram. Deze klok was bestemd voor een Japanse ondernemer die daar een van zijn vakantieparken mee wilde sieren.
Naast Koninklijke Eijsbouts bevindt zich het Klok & Peel museum in het Peeldorp. Asten afficheert zich graag als Klokkendorp. Het meer dan levensgrote bronzen beeld van de 15e-eeuwse klokkengieter Jan die Smet van Asten getuigt daar het hele jaar door van. Om de status 'klokkendorp' te onderstrepen wordt jaarlijks de manifestatie Asten Klinkt Als Een Klok georganiseerd. In 2008 vindt dat driedaagse feest plaats in het weekend van 30 en 31 mei en 1 juni.
Op 23 april 2012 werd bekend dat Koninklijke Eijsbouts de Olympische klok voor de 2012 Olympische Spelen in Londen mag maken. De klok zou 23 ton wegen en wordt hiermee de grootste ooit in West-Europa gefabriceerd.
Kernen.
Asten (13.069 inwoners), Heusden (2394 inwoners), en Ommel (925 inwoners).
College van B&W.
zie ook Lijst van burgemeesters van Asten

Verzetsmuseum Zuid-Holland.
Het Verzetsmuseum Zuid-Holland werd op initiatief van het Goudse 5 mei-comit√© opgericht op 20 maart 1985. Het museum is in de binnenstad van Gouda gevestigd in een voormalig bankgebouw aan de Turfmarkt 30-32. Het pand is in 1937 ontworpen door architect D. Stuurman in Zakelijk Expressionistische stijl. Deze stijl is verwant met de Amsterdamse Schoolstijl en kenmerkt zich door strakke geometrische bouwvolumes, verrijkt met siermetselwerk. Lange tijd was in het pand een bank gevestigd, gesticht door de Weduwe Knox en Dortland.
In het museum staat de geschiedenis van het verzet tijdens de Tweede Wereldoorlog centraal. In de binnentuin van het museum staan enige replica's van Nederlandse verzetsmonumenten (zie afbeeldingen).

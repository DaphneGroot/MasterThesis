Schilderij.
Het wereldberoemde schilderij de Mona Lisa van Leonardo da Vinci
Een schilderij is een met verf gecreëerde afbeelding gemaakt door een kunstschilder, uit een bepaalde periode van de schilderkunst.
Als ondergrond wordt meestal doek of paneel gebruikt. Schilderijen op andere dragers, zoals papier, komen ook voor. Vóór het schilderen op doek werd veelvuldig op muren geschilderd. Dit gebeurde in de natte (verse) kalk. Een schildering op deze manier heet fresco.
Voor het schilderen worden verschillende soorten verf gebruikt. De bekendste zijn aquarel, tempera, olieverf en acrylverf.
Bekende en beroemde schilderijen noemt men ook wel een meesterwerk of topstuk.

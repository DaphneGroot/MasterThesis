Staatssecretaris (Nederland).
Een staatssecretaris is in Nederland een politieke functionaris binnen het landsbestuur.
Functioneren.
Hoewel een staatssecretaris dus naar believen kan worden benoemd en ontslagen, wordt het ambt in de praktijk gedurende de gehele regeringsperiode vervuld. De staatssecretaris heeft een eigen beleidsterrein, legt zelf verantwoording af aan het parlement en is lid van het Kabinet.
Het overleg in de ministerraad wordt door de staatssecretaris alleen bijgewoond als het eigen beleidsterrein aan de orde is. De staatssecretaris heeft in de ministerraad geen stemrecht.
Het is gebruikelijk dat ook de staatssecretaris aftreedt wanneer zijn of haar minister terugtreedt. Een staatssecretaris behoeft niet tot dezelfde politieke partij te behoren als de minister op zijn departement.
Sommige staatssecretarissen voeren in het Engels de titel minister. In het kabinet-Rutte II zijn dit staatssecretarissen Klaas Dijkhoff (Minister for Migration), Sharon Dijksma (Minister for the Environment) en Martijn van Dam (Minister for Agriculture).
Dit ofschoon staatssecretarissen zuiver staatsrechtelijk, formeel geen deel uitmaken van de regering; materieel echter nemen zij wel degelijk deel aan de besluitvorming in de regering. Zij hebben dan ook zitting in het kabinet.

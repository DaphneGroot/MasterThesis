Zurna.
De zurna (Turkije, Azerbeidzjan, Armenië), zurla (Balkan) of zirne (Koerdistan) is een dubbelrietvolkshobo (of schalmei) met een conische boring, die vooral in combinatie met drums als de davul of tupan gebruikt wordt. Het instrument heeft een scherpe penetrerende toon, en wordt mede daarom vooral in de openlucht gebruikt, voor het spelen van volksmelodieën. Dit is vergelijkbaar met de manier waarop schalmeien in West-Europa vooral in de middeleeuwen gebruikt werden. Gerelateerde instrumenten zijn de Marokkaanse raita, de Chinese suona en de Bretonse bombarde. De zurna en vergelijkbare instrumenten behoren tot de oudste dubbelriet instrumenten ter wereld, samen met de cilindrische dubbelriet neef, de duduk, die een veel zachter timbre heeft.

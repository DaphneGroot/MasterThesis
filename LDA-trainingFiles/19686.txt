Kent (graafschap).
Een tot woonhuis omgebouwd Eesthuis in Kent
Kent is een graafschap in de Engelse regio South East England en telt 1.329.718 inwoners. De oppervlakte bedraagt 3543,5Â km2. De hoofdstad is Maidstone.
Het landschap is heuvelachtig en door de schoonheid ervan wordt Kent ook wel 'de tuin van Engeland' genoemd. Een groot deel wordt gevormd door de kalkrug de North Downs, die in het oosten uitloopt in de bekende krijtrotsen van Dover.
Door de uitbreiding van de agglomeratie Londen is het noordwesten van het graafschap sterk verstedelijkt en het inwonertal toegenomen.
In de vroege middeleeuwen was het Koninkrijk Kent een koninkrijk van de Juten, een van de zeven rijken die wel bekendstaan als de heptarchie. De naam is afgeleid van het Brythonische woord "cantus", dat "rand" of "grens" betekent. De naam had betrekking op de oostelijkste rand. Julius Caesar noemde het gebied in 51 BC "Cantium", naar het volk der Cantiaci. Het westelijkste deel van het huidige Kent werd in diezelfde tijd bewoond door de Regnenses, een volk dat nog in de ijzertijd leefde.
Vervoer.
Kent ligt van alle Engelse graafschappen het dichtst bij het Europese vasteland en is daarom de aankomstplaats van diverse veerdiensten, met name in het district Dover. Ook de Engelse toegang tot de Kanaaltunnel bevindt zich in Kent, nabij Folkestone.
Kent International Airport, de luchthaven van het graafschap bevindt zich in Manston.

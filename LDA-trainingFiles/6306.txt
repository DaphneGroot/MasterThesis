Connacht.
Connacht (ook wel "Connaught" in een Oudengelse, nu weinig gebruikte spelling, van Iers-Gaelisch "Connachta", afstammelingen van Conn) is een van de vier oorspronkelijke provincies van Ierland, en ligt in het noordwesten van het land.
De provincie omvat de graafschappen Galway, Mayo, Sligo, Leitrim en Roscommon.
Connacht had in 2006 naar schatting 503.083 inwoners, het laagste aantal van de vier oorspronkelijke provincies.
In de Ulstercyclus wordt Cruachan genoemd als de hoofdstad van het toenmalige Connacht.

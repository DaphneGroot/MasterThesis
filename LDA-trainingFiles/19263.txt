Midden-Francië.
Het Middenrijk, Midden-Francië of Koninkrijk Lotharingen (Latijn: "Francia Media" of "regnum quondam Hlotharii") was het deel van het Karolingische rijk dat aan Lotharius I (†855) viel na de dood van zijn vader Lodewijk de Vrome († 840). De rijksdeling kwam tot stand bij het Verdrag van Verdun (843). Lotharius werd tevens keizer over het gehele Karolingische rijk.
Deling van Prüm 855.
Bij het overlijden van Lotharius in 855 werd met het Verdrag van Prüm Midden-Francië naar het Salische gewoonterecht verdeeld onder diens zonen.
Deling van Meerssen 870.
Karel overleed in 863 zonder nazaten, waarna zijn gebied werd verdeeld tussen zijn broers Lotharius II en Lodewijk II. Na de dood van Lotharius II in 869, werden zijn bezittingen bij het verdrag van Meerssen (870) verdeeld tussen zijn ooms, Lodewijk de Duitser van Oost-Francië en Karel de Kale van West-Francië. Noord-Italië bleef als enige deelrijk van Midden-Francië nog over.
Einde.
Lodewijk II overleed in 875 zonder wettige nazaten. Zijn bezittingen gingen naar Karloman van Oost-Francië, de zoon van Lodewijk de Duitser. Door het Verdrag van Ribemont (880) kwam vervolgens heel Lotharingen bij Oost-Francië, als het Hertogdom Lotharingen.

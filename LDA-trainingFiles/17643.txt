 OPBRENGST EMISSIE ORANGE MIDCAP FUND DFL 210 MLN. 
 AMSTERDAM, 26 september, (Reuter) - De inschrijving op aandelen Orange Midcap Fund NV heeft ruim 210 miljoen gulden opgeleverd. 
 "Totaal werd op de emissie ingeschreven voor een bedrag van ruim 210 miljoen gulden," aldus een persbericht. 
 Gezien de huidige en de in de toekomst te verwachten vraag is besloten het maatschappelijk kapitaal van het fonds te verhogen van 62,5 miljoen gulden tot 100 miljoen gulden, te weten 20 miljoen aandelen van 5 gulden nominaal. 
 Het Orange Midcap Fund NV is een initiatief van Merchant Bank Kempen & Co en biedt institutionele en particuliere beleggers de mogelijkheid te beleggen in een actief en proffessioneel beheerde portefeuille van middelgrote ondernemingen die zijn genoteerd aan de Officiele Markt van de Amsterdamse Effectenbeurs. 
 De eerste notering van Orange Midcap Fund op de Amsterdamse Effectenbeurs zal vandaag tot stand komen. De stortingsdatum is 1 oktober 1996. 
 (c) Reuters Limited 1996. 

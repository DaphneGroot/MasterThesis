Jeep.
Jeep is een automerk. Daarnaast wordt de term ook vaak gebruikt om 4x4-terreinwagens te omschrijven: de zogenaamde SUV's (sports utility vehicles).
Autotype.
De Jeep is een vierwielig door een motor aangedreven voertuig met een voor- en een achterbank, ongeveer ter grootte van een personenauto, van oorspronkelijk Amerikaanse origine.
Het voertuig was open uitgevoerd met een naar voren neerklapbaar windscherm (voorruit). Het bood plaats aan een chauffeur en drie passagiers, één voorin en twee achterin, maar kon ook gebruikt worden voor vervoer van allerlei andere zaken.
De inschrijvingen kwamen van Ford, Willys-Overland en American Bantam. Het winnende ontwerp kwam van American Bantam maar door politiek spel, het was ook een kleine producent met onvoldoende capaciteit om het voertuig in voldoende aantallen te fabriceren, viel de uiteindelijke keuze toch op het model van Willys-Overland. De oorlog leidde tot een grote behoefte aan jeeps en Ford werd ook bij de productie betrokken. Willys leverde Ford alle informatie met betrekking tot de jeep waardoor de jeeps van beide fabrikanten bijna identiek zijn. De jeep werd in de Tweede Wereldoorlog aan geallieerde zijde veel gebruikt. Ford heeft er tijdens de oorlog 278.000 geproduceerd en Willys ruim 335.000.
Van 1955 tot 1958 werd de Willys M38A1 jeep in Nederland geassembleerd door Nekaf.
Automerk.
Na de oorlog ging Willys door met het produceren van de Jeep voor het leger. Men produceerde in 1947 de Jeep Jeepster, wat men een vroege voorloper van de SUV kan noemen; het was een auto met het uiterlijk van een Jeep maar met een conventionele achterwielaandrijving. Omdat Willys druk was met de productie voor het leger, werd de productie van de Jeepster stopgezet.
Willys-Overland werd in 1953 overgenomen door Kaiser-Fraser. Tegenwoordig is Jeep een onderdeel van Fiat.
Trivia.
"Tijdens de Tweede Wereldoorlog is de 'Jeep' vrij goed ingeburgerd in Europa. Een Jeep werd al snel overal en door iedereen voor allerlei doeleinden ingezet zonder dat het voertuig echt in de problemen raakte. Ook wat het onderhoud betrof was elementaire autotechniek al genoeg om het ding rijdende te houden. Vandaar wellicht de volgende parafrase op het woord 'Jeep': 'J'ust 'E'nough 'E'lementary 'P'arts."

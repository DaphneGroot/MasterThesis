Ndjamena.
Ndjamena is de hoofdstad van het Afrikaanse land Tsjaad. Ze ligt in het westen van het land nabij de grens met Kameroen. De stad is een havenstad aan de rivier de Chari en is voornamelijk een bestuurlijk centrum.
Ndjamena is ook een regionale markt voor vee, zout, dadels en granen. Vleesverwerking is de belangrijkste industrie. De stad heeft een internationale luchthaven en scholen voor administratief onderwijs en veeartsen.
De stad werd in 1900 door de Fransen gesticht en heette destijds Fort Lamy, naar de Franse legeraanvoerder Fran√ßois Joseph Lamy die hier in dat jaar sneuvelde. In 1973 kreeg de stad haar huidige naam.
Klimaat.
De stad heeft een tropisch klimaat met een droog seizoen van november tot april en een regenseizoen van mei tot oktober. Gemiddeld valt er 636 millimeter regen per jaar.

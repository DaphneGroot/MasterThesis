Beek (gemeente).
Beek () is een gemeente in de Nederlandse provincie Limburg. De gemeente telde op inwoners (bron: CBS) en heeft een oppervlakte van 21,69 km². De hoofdplaats is de gelijknamige plaats Beek. De huidige gemeente ontstond door de gemeentelijke herindeling in 1982. Hierbij werd vroegere gemeente Beek samengevoegd met de tot dan toe zelfstandige gemeente Spaubeek.
Kernen.
De gemeente Beek telt vijf dorpen en het gehucht Kelmond. Daarnaast liggen er in en rondom Spaubeek vier buurtschappen die niet als wijken kunnen worden gerekend. In de gemeente zijn witte Limburgstalige plaatsnaamborden te vinden naast de officiële blauwe Nederlandstalige, de benamingen zijn door de lokale bevolking gekozen en kunnen afwijken van de "Veldeke"-spelling.
Genhout is verdeeld in Groot Genhout en Klein Genhout.
Geografie.
De kernen van de gemeente Beek zijn hoofdzakelijk verspreid over de dalen van de Geleenbeek, Keutelbeek en de Maas. Uitgezonderd hierop is Genhout met omgeving, dat gelegen is boven op het Centraal Plateau.
Deze gemeente heeft een vrij landelijk karakter weten te behouden ondanks de verstedelijking van het dorp Beek.
De belangrijkste bronnen van inkomsten en werkgelegenheid zijn het Sittard-Geleense industriecomplex Chemelot en de luchthaven Maastricht Aachen Airport, die op het grondgebied van de gemeente zelf ligt en informeel nog "Vliegveld Beek" wordt genoemd.
Sinds 1970 heeft Beek een zusterstad, Gundelfingen an der Donau.
Wielrennen.
In Beek bevindt zich het "Adsteeg-circuit", waarop al vele malen de NK wielrennen op de weg zijn gehouden, waaronder in 2010. In 2012 liep zelfs het parcours van de Wereldkampioenschappen wielrennen over de Adsteeg.

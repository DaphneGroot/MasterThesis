Schwarzkopf Professional.
Schwarzkopf Professional is sinds 1995 een divisie van de Henkel-groep.
Zij maakt haarverzorgingsproducten voor de professionele branche, normaal gesproken uitsluitend verkrijgbaar in de kapsalons. Zij is actief in ongeveer tachtig landen en had in 2010 een jaaromzet van ruim 3 miljard euro.
Geschiedenis.
Schwarzkopf dateert uit 1898, wanneer de Berlijnse apotheker Hans Schwarzkopf een aparte parfumafdeling opent bij zijn apotheek. Het eerste product van Hans Schwarzkopf was poedershampoo, in 1903. Hij introduceert het logo met het zwarte hoofd en levert aan apotheken in Berlijn en gaat ook internationaal op pad. In 1927 brengt Schwarzkopf de eerste vloeibare shampoo op de markt.

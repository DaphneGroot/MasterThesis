	KORTOM
	KOREA De kwakkelende economie in Zuid-Korea heeft vorig jaar een spoor van faillissementen achtergelaten. In de eerste elf maanden gingen 10.351 bedrijven op de fles, in november alleen al 1067, aldus de centrale bank in Seoul. De verwerkende industrie (40 procent) werd het hardst getroffen. De economische groei, die in 1995 nog 9 procent bedroeg, viel terug tot 6,8 procent doordat de export minder opbracht.


	Jezus stond helemaal niet op, hij werd gekloond door buitenaardse wezens
	Na het geslaagde klonen van het schaap Dolly is het binnenkort ook mogelijk om mensen te kopiren. Dat beweert althans het vorige maand opgerichte bedrijf Clonaid, gevestigd op de Bahamas.
Voor 50 duizend dollar doet Clonaid het aanbod om de cellen van kinderen te bewaren. 'Uw kind kan dan gereproduceerd worden als het zou sterven door ziekte of een ongeval. En als het een genetische afwijking heeft, kunnen we de cellen bewaren totdat de wetenschap die fouten kan herstellen.' Clonaid rekent op miljoenen belangstellenden, al wordt succes niet gegarandeerd.
Voor 200 duizend dollar kunnen 'wensouders' een kant-en-klaar kind krijgen. 'Dit is een prachtig aanbod voor paren met vruchtbaarheidsproblemen of voor homoseksuele stellen die een kind willen dat van n van beiden gekloond is', aldus Claude Vorilhon, de initiatiefnemer van het bedrijf.
Bij klonen wordt een celkern met genetische informatie uit het ene organisme ingebracht in een lege eicel van een ander. Daaruit ontstaat een embryo dat genetisch haast volledig gelijk is aan het organisme dat de celkern heeft geleverd.
Vorilhon, beter bekend als Ral, is de stichter van een religieuze sekte met 35 duizend leden in 85 landen, waaronder Nederland. De Raliaanse beweging gelooft dat het leven op aarde werd geschapen door buitenaardse wezens, de Elohim. Ze zouden ook de herrijzenis van Jezus, drie dagen na Zijn dood, door het klonen van Zijn DNA hebben gerealiseerd.
Ral kan het weten. In 1973 werd hij meegenomen naar de planeet van de Elohim. Daar werd hem opgedragen om op aarde een officile ambassade met UFO-landingsbaan te bouwen. De landingsbaan bevindt zich nabij de Canadese stad Montreal. In zijn boek The message given to me by extra-terrestrials - They took me to their planet doet Ral zijn belevenissen uit de doeken.
Het Roslin Institute in Edinburgh, waar begin dit jaar het schaap Dolly is gekloond, is zelf absoluut niet van plan om onderzoek op mensen te doen. 'De maatschappij moet maar beslissen of dat gewenst is. Wij hebben patent op de vinding en zullen niemand toestemming geven om het wel te doen. Vooralsnog is het klonen van mensen ook technisch onhaalbaar. Er is nog te weinig bekend van de menselijke embryologie', aldus directeur G. Bulfield. Het plan van Clonaid vindt hij 'absurd'.
Praktische problemen kun je overwinnen, ethische bezwaren bij het klonen van mensen zijn er niet, meent dr. B. Boisselier, wetenschappelijk directeur van Clonaid. 'Echtparen hebben het recht een kind te nemen dat de genetische code draagt van slechts n van de ouders. Wat voor vreugde zou het een weduwe schenken als ze een kind kon zien opgroeien dat een exacte kopie is van haar echtgenoot'
Ral wil met Clonaid het eeuwige leven op aarde realiseren. 'De Elohim hebben een voorsprong van 25 duizend jaar op ons. De volgende stap op aarde zal zijn om direct volwassen mensen te klonen die niet meer hoeven op te groeien. Dan worden we na onze dood gewoon weer wakker in een nieuw lichaam, als na een goede nachtrust.' Bart Dirks

Foto
	Het boek van Ral.


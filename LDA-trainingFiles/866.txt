	Franse autowegen weer begaanbaar voor toeristen
	Van onze verslaggever
AMSTERDAM
Enkele honderden Nederlanders die de afgelopen dagen vastzaten op de Franse autowegen, konden zondagavond de thuisreis hervatten. Het weer is enigszins verbeterd en de wegen zijn begaanbaar, zo verklaarde de ANWB gisteren.
De snelweg Avignon-Lyon was zaterdag aan het einde van de middag opengesteld, maar werd zondag weer enige tijd gesloten. De weg was onbegaanbaar geworden door de grote drukte in combinatie met sneeuw en ijzel. Gisteravond trad verbetering op, hoewel het nog af en toe sneeuwt. Op veel routes in Frankrijk rijden geen hogesnelheidstreinen om de gewone treinen ruim baan te geven.
Ook in het noorden en midden van Spanje veroorzaakte sneeuwval gisteren een grote verkeerschaos. Er rijden geen treinen naar Parijs. Op de doorgaande wegen in Duitsland is de situatie slecht door sneeuw en ijzel. Er is veel verkeer, maar de drukte valt mee omdat de Duitsers maandag nog vrij hebben in verband met Driekoningen. Alleen op de A 3 stond zondag tegen de avond een file van dertig kilometer. De situatie op de Oostenrijkse wegen is nog steeds slecht.

Foto
	Een automobilist volgt een sneeuwveger op de autoroute A 64 tussen Pau en Tarbes in Frankrijk, waar het verkeer zaterdag weer op gang kwam nadat de weg de avond tevoren was gesloten vanwegen de sneeuwoverlast. FOTO AFP


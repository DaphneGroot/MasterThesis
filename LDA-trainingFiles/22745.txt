Emscher.
De Emscher is een zijrivier van de Nederrijn in Duitsland. Ze stroomt door het Ruhrgebied in de deelstaat Noordrijn-Westfalen. Het brongebied van de Emscher bevindt zich bij Holzwickede in de buurt van Dortmund. De totale lengte van de rivier is 84 kilometer. Bij Dinslaken mondt de Emscher in de Rijn.
Sinds de industrialisatie in de 19e eeuw is de Emscher een sterk vervuilde rivier. Maar het herstel is begonnen met de bouw van waterzuiveringsinstallaties. Enkele kleinere waterlopen in haar stroomgebied zijn inmiddels weer in een natuurlijke staat teruggebracht.

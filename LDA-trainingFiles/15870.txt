Charmed (televisieserie).
"Charmed" was een Amerikaanse televisieserie van de zender WB (in Nederland uitgezonden op de zender NET 5 en in België op de zender 2BE), die acht seizoenen te zien was. In de Verenigde Staten kwam de eerste aflevering ("Something Wicca This Way Comes") op 7 oktober 1998 op de buis. Deze "pilotaflevering" werd door 7,7 miljoen mensen bekeken. "Charmed" was daarmee lange tijd de best bekeken pilot van een televisieserie op de WB. "Charmed" bezorgde The WB vanaf het begin hoge kijkcijfers. De laatste aflevering ("Forever Charmed") werd in Amerika op 21 mei 2006 uitgezonden en door vijf miljoen mensen bekeken. Er werd bekendgemaakt dat "Charmed" de allerlangstlopende serie aller tijden met alleen vrouwen in de hoofdrol is.
De serie liep acht seizoenen, in totaal van 178 afleveringen.
Seizoen 1 (1998).
Hoor nu de woorden van de heksen,
De geheimen die we verborgen in de nacht.
De alleroudste goden worden hier aangeroepen,
De grote gave der magie wordt gezocht.
In deze nacht en in dit uur,
roep ik de Oude Macht aan.
Geef je macht aan ons drie zusters,
Wij willen de macht, Geef ons de macht.
Hiermee roept Phoebe, zonder dat ze het weet, oeroude krachten op die bezit nemen van elke zus. Al gauw daarna ontdekken ze alle drie een eigen kracht te hebben. Hoewel iedereen en ook zijzelf in het begin sceptisch zijn, verandert al snel hun mening. Met het oplezen van deze spreuk heeft Phoebe namelijk niet alleen hun krachten opgeroepen, maar ook het magische veld rondom hen vernietigd. Ze zijn nu zichtbaar voor het Kwaad en dat wil maar wat graag de zusjes uitroeien.
In de rest van seizoen 1 ontdekken de zussen meer over hun afkomst. De drie zusjes blijken af te stammen van een lange lijn heksen, ooit gestart door hun verre voormoeder Melinda Warren. Hun moeder, Patty, beschikte ook over het vermogen de tijd stil te zetten en hun grootmoeder Penny over telekinese. Samen zijn de drie de 'Magische Machten' aka 'The Charmed Ones'. Deze machten zijn oeroud en bestaan uit drie delen, elk een zusje. Apart van elkaar zijn ze sterk, maar samen zijn ze haast onoverwinnelijk.
Het bestaan van een heks is echter niet alles en het laat dingen aan de zusjes zien die ze misschien liever niet hadden willen zien. Zo blijkt Pipers verloofde Jeremy eigenlijk een tovenaar te zijn, die maanden zat te wachten om de zusjes te vermoorden.
In hun leven als heks bestaat er nog een taak, behalve het redden van de wereld. Zo zijn er "Onschuldigen" in het leven; mensen die nergens iets van af weten, maar door het Kwaad als doel worden beschouwd en dus vroeg of laat worden vermoord. De zusjes leren al snel wie wel en wie geen Onschuldige is. Ze doen alles wat ze kunnen om zo'n Onschuldige te beschermen en meestal lukt het ook wel. Soms verliezen ze een Onschuldigen, maar de Halliwells weten dat ze niet moeten treuren. Aan het eind van het seizoen 1 verliezen de zusjes Andy, de liefde van Prue. En Prue lijdt hieronder. Ze ontdekken tevens dat Leo, hun klusjesman, in werkelijkheid de lichtgids is die aan hen is toegewezen
Seizoen 2 (1999-2000).
Aan het begin van het nieuwe seizoen worden de zusjes meteen op de proef gesteld. Het Boek der Schaduwen wordt gestolen door de machtige demon Abraxas. Ze moeten het Boek terughalen, al gaat het niet zonder moeite, want het is de eerste demon sinds Andy's dood. Prue moest hieraan denken en liet de zussen bijna zitten. Gelukkig draaide de knop bij Prue. Ze verwerkte de dood van Andy met behulp van de zussen en samen versloegen ze de machtige demon.
De rest van het seizoen bestaat uit een aantal losse afleveringen. De zusjes leren onder andere dat ze de krachten niet mogen gebruiken voor eigen gewin.
De liefde van Piper wordt zwaar op proef gesteld door twee mannen die op Piper vielen. Dat zijn Dan en Leo. Maar gedwongen door Leo moest Piper kiezen tussen Leo en Dan. Ze koos voor Leo. Op het eind komt Dan te weten wat het geheim is van de zusjes, maar door de hulp van de geest wenst Piper dat hij vergeet wat hij gezien heeft en dat hij verdergaat met zijn leven. Maar dit komt natuurlijk niet zonder problemen, want geesten geven altijd hun eigen draai aan wensen. Dit komt doordat Piper haar wens niet goed genoeg verwoordt.
Seizoen 3 (2000-2001).
Seizoen 3 draait om liefde. in dit seizoen vraagt Leo Piper ten huwelijk. Piper moest even nadenken en later accepteert ze dit aanbod van Leo. En ze gaan in het geheim trouwen want het is de nummer 1 regel van Lichtgidsen dat ze geen relatie mogen hebben met een heks. Piper en Leo krijgen flink wat tegenslagen, maar weigeren op te geven. Na een onzelfzuchtige daad van Piper, waarin ze toegeeft dat ze Leo zou opgeven om de wereld te redden, worden de twee beloond met een huwelijk.
Phoebe wordt verliefd op Cole, die eigenlijk een demon is, gestuurd door de Triade. Hij moet de Magische Machten vernietigen door een van de zussen te doden. Cole kiest Phoebe als zijn doelwit, maar wordt onbedoeld verliefd op haar. Cole kan Phoebe niet doden, en doodt daarom de Triade. Als Phoebe te weten komt dat Cole een demon is, wordt Phoebes liefde zwaar op de proef gesteld. Later bewees ze dat de liefde te sterk is. Dat ze niet elkaar kunnen doden.
In de loop der jaren nemen de krachten van de zusjes toe en ontdekken ze ook weer nieuwe krachten. Echter, hoe meer kracht ze krijgen, hoe meer demonen achter hen aankomen om de krachten te stelen en de zusjes te vermoorden. De zusjes weten echter al snel hoe ze met hun nieuwe krachten om moeten gaan en weten de demonen steeds sneller te verslaan.
Op een dag slaat het noodlot toe. Wanneer de demon Shax een Onschuldige in het vizier heeft, weten de zussen Shax naar hun huis te lokken. Terwijl Phoebe naar de zolder rent om de vernietigingsspreuk te zoeken, proberen Piper en Prue hun Onschuldige te beschermen. De demon weet toch in het huis te dringen en valt de Onschuldige, Prue (die zwaargewond raakt) en Piper aan. Phoebe komt echter op tijd naar beneden met de spreuk en verwondt Shax. Ze roept Leo, die de Onschuldige geneest en ook Piper en Prue. Hij waarschuwt dat ze bijna dood waren geweest, maar koppig als ze zijn gaan de twee zussen de straat op om Shax te vernietigen. Shax komt opnieuw naar hen toe, maar dit keer blaast Piper hem op. Wat ze echter niet weten is dat ze gefilmd worden door een cameraploeg. Zo wordt magie ontdekt door de buitenwereld.
Al snel is door het hele land op het nieuws te zien hoe Piper de demon opblaast en hun krachten zijn bekend. Hoewel de meeste buurtbewoners het bestaan van de zussen als heksen nog niet zo erg vinden, is er ook een groepje dat dat wel erg vindt. Uiteindelijk schiet iemand uit zo'n groepje Piper door haar buik. Piper wordt naar het ziekenhuis gebracht, maar overlijdt op de operatiekamer.
In een wanhopige poging dit te herstellen, vertrekt Phoebe met Leo naar Cole in de onderwereld om Tempus, de Demon Der Tijd, te dwingen alles terug te draaien. Tempus kan echter alleen door The Source hiertoe worden gedwongen, dus moeten ze hem om hulp vragen. De Source gaat akkoord, op voorwaarde dat Phoebe voortaan in de Onderwereld blijft. Phoebe stemt in en de tijd wordt teruggedraaid tot aan het uur waar de zusjes net op tijd thuis zijn met de Onschuldige. Opnieuw proberen Piper en Prue, die geen idee hebben dat de tijd is teruggedraaid, de demon tegen te houden, en opnieuw worden ze door de muur geblazen door Shax. Wat nog niet bekend was, is dat de tijd niet terugdraait in de Onderwereld. Dit keer is Phoebe dus niet thuis om de spreuk op te lezen die Shax verwondt. Daardoor overlijdt Prue.
Seizoen 4 (2001-2002).
Gebroken door de dood van hun zus en de breuk van de Power Of Three proberen Piper en Phoebe hun leven weer op te pakken. Als Piper uit alle macht probeert met allerlei spreuken Prue terug te krijgen, doet ze een ontdekking: een vrouw genaamd Paige Matthews, die op de begrafenis van Prue was, is ook een heks. Dat niet alleen, ze is de halfzus van Piper en Phoebe. Patty, de moeder van de zusjes, was nog een vierde keer zwanger. Ze had een relatie met haar Lichtgids, Sam Wilder, en raakte zwanger van hem. Omdat een relatie tussen een heks en een lichtgids streng verboden was, stonden ze hun pasgeboren dochtertje af ter adoptie. Dit betekent dat er nog een zusje is om de Power Of Three te herstellen. De zusjes gaan op zoek naar Paige. Hoewel Paige kritisch is, accepteert ze haar bestaan als heks en trekt ze in bij de zusjes in het herenhuis.
In dit seizoen wordt de liefde tussen Phoebe en Cole nog zwaarder op de proef gesteld. De zusjes proberen de Bron van Alle Kwaad, hun grootste vijand, te verslaan. Dit lukt, maar de krachten en persoonlijkheid van de Bron gaan over op Cole. Hierdoor wordt Cole opnieuw een demon, de nieuwe Bron. Phoebe die dit echter niet weet trouwt met Cole. Later komt Phoebe dat te weten, en ze krijgt een keus van de Ziener. Ze krijgt de kans om samen met Cole te leven of ze krijgt de dood van haar zoon, want Phoebe is al een paar weken zwanger. Phoebe koos voor het kwade, en werd koningin van het Kwaad. Maar het goede in Phoebe bleek te sterk, en samen met de zussen vernietigden ze Cole. Dat was de tweede keer dat ze de Bron vernietigden.
De baby van Phoebe wordt na de dood van Cole erg gewelddadig, en gebruikt zijn krachten tegen iedereen die slecht over Cole praat. Vooral Paige, die Cole nooit echt aardig vond, moet het ontgelden. Dan wordt de baby afgepakt door de Ziener, die met hem in zich (als directe afstammeling van de Bron) de derde Bron wil worden, en daarmee heel de wereld vernietigen. De zussen komen er net op tijd achter, maar kunnen geen Power of Three spreuk uitspreken. Paige en Phoebe zitten opgesloten in een kooi die geen magie naar buiten laat. Piper wordt daarentegen door een spreuk naar binnen gehaald, wat wel kan. De zussen vernietigen de Ziener en alle aanwezigen bij de kroning.
In de laatste aflevering krijgen de zussen een beloning voor het vernietigen van de Bron van de Engel van het Lot. Ze krijgen de kans om voorgoed te stoppen als heks, en alle demonen en problemen te vergeten. Piper en Phoebe dachten dat het wel een goed idee was om te stoppen, vooral vanwege alles rond Cole en vanwege het sterven van Prue, en Piper kan moeilijk zwanger worden vanwege haar valpartijen. Maar na het vernietigen van een heksenjager, en doordat Phoebe ziet dat Cole weer terug is, maar ditmaal als een goed iemand, besluiten ze gewoon door te gaan.
Dan komt het nieuws waarmee het seizoen wordt afgesloten: Piper is zwanger.
Seizoen 5 (2002-2003).
Cole blijkt toch niet definitief vernietigd te zijn. Omdat hij een menselijk deel in zich had, werd hij niet tot stof gereduceerd in het Wasteland (waar de vernietigde demonen terechtkomen). Dankzij de krachten die hij in het Wasteland opgeraapt heeft, krijgt hij de macht terug te keren naar de wereld van de levenden.
Ondertussen wil Phoebe scheiden van Cole. Net op het moment dat ze haar handtekening onder de akte wil zetten, komt Cole terug en uit zijn bezwaar tegen de scheiding. Cole bleef vechten voor zijn liefde met Phoebe en wil bewijzen dat hij zijn krachten alleen gebruikt voor de goede kant. Phoebe probeert Cole te negeren, maar Cole blijft maar aanklampen. Uiteindelijk ziet Cole de zin van het leven niet meer en maakt hij de Magische Machten flink kwaad op hem, zodat ze hem snel zouden vernietigen. Maar de krachten die Cole opgeraapt heeft, beginnen tegen hem te werken. Hij blijkt praktisch onkwetsbaar te zijn, tot grote wanhoop van Phoebe. Uiteindelijk probeert Cole voor de laatste keer Phoebe terug te winnen door zich aan te sluiten bij de Avatars. Met de extra krachten die hij nu krijgt draait hij de tijd terug en verwijdert hij Paige (volgens Cole de oorzaak van zijn breuk met Phoebe) uit het leven van Piper en Phoebe. Maar door een orb-ongelukje verdwijnt Paige niet. Ze waarschuwt Piper en Phoebe en weten Cole, die door zijn tijdmanipulatie is terugveranderd in Balthazor, te verslaan.
Later in dit seizoen krijgen Piper en Leo uiteindelijk een zoon; ze noemen hem: Wyatt Matthew Halliwell. Wyatt naar de achternaam van zijn vader, Matthew naar zijn tante Paige, Halliwell naar alle Halliwells. Vlak na de geboorte van Wyatt worden bijna alle Ouderlingen ("Elders") uitgemoord door de Titanen, en is Leo genoodzaakt hun plaats te vervangen en in de hemel te wonen. Hij blijft echter op aarde hangen. Tegelijkertijd duikt er een lichtgids op uit de toekomst genaamd Chris.
Seizoen 6 (2003-2004).
Dit seizoen draait niet alleen om demonen. Dit seizoen draait vooral om Chris. De zusjes willen weten wie Chris echt is. En de speurtocht begint.
Piper wil scheiden van Leo, omdat ze het niet aan kan dat hij een Ouderling is. Ze wil een zo normaal mogelijk leven. Chris kan het niet goed vinden met kleine Wyatt, omdat Wyatt denkt dat Chris een bedreiging vormt voor hem.
Later ontdekt Phoebe in een visioen wie Chris werkelijk is. Hij blijkt Piper en Leo's tweede, ongeboren zoon te zijn. Hij is teruggekomen uit de toekomst om te voorkomen dat Wyatt slecht wordt. Samen met Paige en Chris gaat ze een oplossing zoeken om Piper en Leo weer bij elkaar te brengen om Chris te verwekken. Doordat Chris de toekomst veranderd heeft, is het namelijk niet meer zeker of hij wel geboren zal worden. Leo en Piper zijn immers uit elkaar. Uiteindelijk lukt het hen, en Piper wordt zwanger. Phoebe en Paige vertellen aan Piper dat Chris haar zoon is. Piper is geschrokken en wil dit niet aan Leo vertellen, omdat hij Wyatt moeilijk kon verlaten en het hem niet aan wilde doen.
In ditzelfde jaar wordt "Magieschool" geïntroduceerd. Hier worden jonge magiërs opgeleid tot succesvolle heksen. Gideon, de directeur van de school en tevens een Wijze, is echter niet zo goed als hij lijkt. Stiekem probeert hij Wyatt te vermoorden. Dat doet hij voor een Hoger Doel. Gideon wil op deze manier voorkomen dat Wyatt slecht wordt en de wereld zal terroriseren. Hij zet de Halliwells op een dwaalspoor en overtuigt hen ervan dat ze degene die Wyatt slecht maakt in de toekomst al vernietigd hebben. Ondertussen bereidt hij zijn plan voor. Hij stuurt Chris en Leo naar een parallelle wereld, waarin de zussen slecht zijn en demonen goed. Zijn tegenhanger in de andere wereld, waarmee hij contact houdt via een magische spiegel, doet hetzelfde met zijn Chris en Leo. De zussen denken dat er iets verkeerd is gegaan met het tijdreizen en gaan ook naar de parallelle wereld. Ondertussen moet Piper bevallen van baby Chris. Wyatt is dus nog alleen over, en Gideon grijpt zijn kans. Het lukt hem echter niet het kind op tijd te vermoorden. Leo, Chris en de zussen zijn alweer teruggekeerd naar hun eigen wereld. Terwijl de zussen proberen de balans tussen goed en kwaad te herstellen, proberen Leo en Chris Wyatt te redden. Daarbij vermoord Gideon Chris. Dat maakte Leo buiten zinnen, en hij vermoordt uiteindelijk Gideon. Als aan het einde van de aflevering Chris geboren wordt, weten Leo en Piper dat alles goed zal komen met Chris.
Seizoen 7 (2004-2005).
Leo wordt in het zevende jaar een van de Avatars; een nieuwe kracht die een Utopia van de wereld willen maken. Leo helpt hen hierbij, tot hij inziet dat deze utopie enkel kan bestaan doordat de Avatars iedere vorm van vrije wil wegnemen. Hij stopt hen uiteindelijk. Daarna geeft hij zijn krachten op en wordt een sterveling.
Aan het einde van het zevende jaar worden de Magische Machten zwaar op de proef gesteld door een machtige demon die Zankou heet. Zankou steelt de krachten van Piper en van Phoebe. Ondertussen zit ook een zekere inspecteur Sheridan achter hen aan, die niets liever wil dan de zusjes' ware identiteit ontmaskeren. De zusjes beseffen dat dat het einde zou zijn en nemen drastische maatregelen. Ze vernietigen de magische Nexus onder hun huis om Zankou te verslaan. Daarna kiezen ze ervoor hun identiteit, uiterlijk en gaven af te zweren en zo een demonvrij leven te hebben.
Seizoen 8 (2005-2006).
De zusjes moeten allemaal aan hun nieuwe leven wennen, maar Paige wordt herhaaldelijk geconfronteerd met haar lichtgidsenbloed. Zo wordt ze getrokken door de nieuwe heksendochter Billie, haar nieuwe protegé. Die handelt alle demonenklusjes voor ze af, tot Billie erachter komt dat ze ooit een oudere zus heeft gehad die is ontvoerd door demonen. Deze Christy wordt door de Magische Machten bevrijd, en blijkt een sleutelrol te spelen in het laatste, grote gevecht aan de horizon.
De Engel van het Lot waarschuwt de zusjes voor het Ultieme Gevecht. Volgens haar is er een kans dat de zusjes dit niet zullen overleven. Om hen meer aan te zetten tot vechten, laat de Engel Leo wegnemen. Hij zal pas terugkeren als het gevecht geweest is.
Wat dit ultieme gevecht is wordt pas later duidelijk. Eerste denken de zusjes dat de Triade de grote bedreiging was, maar uiteindelijk blijken Billie en Christy de grote bedreiging te zijn. Christy krijgt de opdracht van Triade om Billie ervan te overtuigen dat de Charmed Ones slecht zijn. Dat lukt, waarna Christy en Billie samen de Hollow, een eeuwenoude magische krachtbron, oproepen om de Charmed Ones te bevechten. Het Ultieme gevecht leidt tot dood van Phoebe, Paige en Christy. Alleen Piper en Billie overleven het gevecht.
Naderhand reizen de twee terug in de tijd om hun geliefden terug te redden. Langs deze weg ontdekt Billie dat ze gemanipuleerd wordt door Christy en door Triade. Billie wordt verzoend met de zusjes en samen verslaan ze Triade en Christy waardoor ook Leo eindelijk weer terugkomt (hij was halverwege seizoen 8 weggehaald door de engel van het lot totdat ze het grote gevecht zouden winnen). Op het einde ziet men toekomstbeelden. Phoebe krijgt 3 dochtertjes en heeft de liefde van haar leven gevonden (Coop, een cupido)(Coop kwam midden seizoen 8 in de serie). Billie wordt de babysitter van de kinderen van Phoebe en blijft goede vrienden met de zussen. Paige blijft de toekomstige heksen helpen. Ze trouwt met een man genaamd Henry (die de serie begin seizoen 8 in kwam als reclasseringsambtenaar) en ze krijgt ook drie kinderen: een jongen genaamd Henry Jr. en een tweeling, twee meisjes. Wyatt, Chris en hun jongere zusje (die volgens blikken in de toekomst in eerdere afleveringen Melinda zal heten) nemen het heksenleven van de zusjes over. Piper en Leo krijgen veel kleinkinderen, Piper opent haar eigen restaurant en Leo geeft weer les op de magieschool.
De kleindochter van Leo en Piper doet de deur van "The Manor" voorgoed dicht met de gave die Prue ook had toen ze nog leefde. Op die manier was Prue er dus ook een beetje bij.
Volume Eén.
De zussen keren weer terug en dit keer in stripvorm; 18 maanden zijn voorbijgegaan sinds "Forever Charmed" en er is veel veranderd: Piper heeft "P3" gesloten en om haar eigen restaurant te kunnen openen; zij en Leo hebben ondertussen ook een derde kind gekregen, een dochter, Melinda. Phoebe is een succesvolle schrijfster geworden en zij en Coop hebben nu een dochtertje, Prudence, die de krachten van haar vader heeft geërfd. Paige geeft nu les op de magische school en zij en Henry hebben een tweeling gekregen: Tamora en Kat. Hun zorgeloze leven wordt echter verstoord wanneer de zussen ontdekken dat alle mensen die ze ooit geholpen hebben één voor één vermoord worden. Dit alles blijkt het werk te zijn van Neena en Hogan, een duo dat de Bron wil terugbrengen. De Bron keert terug in de vorm van een golem en is machtiger dan ooit. De zussen kunnen echter met de hulp van enkele magische wezens hem eens en voor altijd verslaan. Tijdens het vechten tegen de Bron ontdekt Piper een nieuwe kracht, door een betere controle over haar ontploffingskracht. Nu kan ze ook de moleculen van dingen versnellen tot op het punt waarop ze smelten of ontbranden. Ondertussen vermoordt Neena haar kompaan Hogan en heeft ze nog een grote verrassing in petto voor de zussen.
Volume Twee.
Phoebe heeft een nieuwe kracht: pathokinese. Hiermee kan ze anderen laten voelen wat ze wil, als een versterking van haar empathie. Net nu ze ontdekt Call Greene, een gewelddadige rugbyspeler, de nieuwe vriend van haar collega is. Phoebe wordt radeloos, want tien jaar geleden, toen zij, Piper en Prue naar de toekomst reisden, zag ze dat ze in de toekomst deze man gedood had. Daardoor werd ze ontmaskerd als heks en levend verbrand. Samen met haar zussen verzint Phoebe een plan om de gewelddadige rugbyspeler achter slot en grendel te krijgen, en kan ze zich gelukkig inhouden om hem niet te doden met haar nieuwe kracht (dit deed ze door hem te overladen met de emoties van alle slachtoffers van zijn gewelddadige uitbarstingen.)
Piper en Leo ontdekken even later dat hun dochter net zoals haar broers een halve lichtgids is (hoewel Leo een sterveling was toen hij Melinda bij Piper verwekte). Kyle Brody (een oude liefde van Paige en vroeger een lichtgids) is nu een wijze en vertelt hun dat de wijzen van plan zijn om van Pipers kinderen de volgende "Charmed Ones" te maken (er wordt ook onthuld dat Leo nog steeds magie in zijn DNA heeft waardoor Melinda een halve lichtgids werd). Kyle biedt Leo aan om terug een lichtgids te worden, maar Leo weigert. Kyle is ongerust, omdat Rennek, een Darklighter die veel lichtgidsen gedood heeft, weer actief is. Hij werkt samen met Neena, die de vampieren uitmoordt. Neena gaf krachten aan de koningin in ruil voor hun bondgenootschap, maar de koningin hield zich niet aan de deal, dus wordt ze vermoord door Neena. Ondertussen groepeert Neena, met hulp van Rennek, een groep van demonen om later "de hogere regio's" (daar waar de wijzen leven) in te nemen.
Paige redt een pasgeboren baby van de dood door hem uit de buik van zijn dode moeder te halen met haar krachten. Na lang aandringen van Paige, adopteren zij en Henry de baby en geven ze hem de naam Henry Junior. Ondertussen wordt Neena's plan duidelijker: Rennek dood lichtgidsen voor haar, zodat ze de krachten van de lichtgidsen aan haar demonen kan geven om de "hogere regio's" binnen te dringen. Wanneer het plan in actie wordt gezet, komen de Halliwells helpen. De zussen worden echter van elkaar gesplitst door Neena: Piper belandt via een portaal in een andere dimensie.
Neena's plan is volop aan de gang: met haar demonenleger valt ze de wijzen aan. Ondertussen vertelt Leo wat hij weet over Neena: ze is de eerste heks. Samen met haar vriend ontdekte ze een krachtbron, The All genoemd door de wijzen. Deze krachtbron is nog veel sterker dan de Nexus onder het huis van de Charmed Ones. Neena overwon haar angst voor de krachtbron en nam veel van diens kracht in zich op, meer dan goed was voor een normaal mens. Ze deelde de kracht met haar vriend en ze werden onsterfelijk, onkwetsbaar. Er ontstond een gebied, buiten het gekende universum, een plek vol gelukzaligheid. Maar door hun aanwezigheid daar, begon de Aarde af te sterven. De enige manier om het te redden, was door The All weer vrij te laten stromen en de hogere dimensie te verlaten. Neena beviel op Aarde van kinderen die in de hogere dimensie verwekt waren. De eerste, een dochter, had dezelfde krachten als haar moeder, enkel minder sterk. Van haar stammen de pure heksen af. De tweede ook, maar hij verdraaide de krachten door voor donkerdere doeleinden te kiezen. Uit hem kwamen de warlocks voort. De andere kinderen waren niet-magisch. Elke heks die geboren werd, bezit een stukje van The All, een heel klein stukje, maar groot genoeg voor een actieve kracht. The All werd zwakker en zwakker en een van de twee, Neena of haar vriend, moest terug naar de hogere dimensie om The All weer te versterken. De wijzen kozen ervoor om de man terug te sturen. Ondertussen wordt ook duidelijk waar Piper gevangen zit: een plek, gemaakt door Neena, in een poging om de hogere dimensie na te maken. Daar ontmoet Piper een Engel van het Lot, die ook gevangengezet is door Neena. Zij vertelt Piper wat ze weet over de plek. Als de Engel kan vertrekken, ontmoet Piper een oude bekende: Cole Turner.
In de andere dimensie krijgt Piper hulp van Cole. Piper vertrouwt hem eerst niet maar uiteindelijk neemt ze zijn hulp aan. Paige en Leo zijn naar de hogere regio's en gebruiken hun Glamourkracht om zich voor te doen als demonen. Ze worden echter ontmaskerd en Paige wordt door Neena gedwongen een poort te openen (die enkel geopend kan worden door Whitelighters of Elders). Tijdens een ontsnappingspoging wordt Paige geraakt door een energiestraal van een demon, tijdens het orben. Ze orbt de Manor binnen, in een comateuze toestand. Paige' ziel is in het Hiernamaals, bij Kyle (hij werd gedood door Neena). Nu heeft Neena de zussen gesplitst: Piper in de mislukte dimensie, Paige' ziel in het Hiernamaals en Phoebe in de gewone wereld.
Paige herenigt zich met haar familie (alle overleden Halliwell heksen behalve Prue) in het hiernamaals. Ondertussen ontwaakt Paige uit haar coma dankzij de hulp van Henry en Paiges vader Sam. De zussen trekken naar "de hogere regio's" waar ze samen met alle overleden Halliwell heksen de strijd aangaan met Neena en haar demonisch leger. Ze verslaan Neena maar de Elders beslissen haar niet doden en in plaats daarvan haar krachten weg te nemen en haar naar een andere dimensie te sturen waar ze één keer om de zoveel maand samen met haar geliefde kan zijn.
Voordat de zussen terug naar huis keren, onthullen Patty en Penny dat Prue herboren is in een nieuw lichaam om zo haar lot verder te zetten maar ze zal haar zussen in haar nieuwe gedaante niet herkennen. Piper vraagt daarop of 1 van haar kinderen eigenlijk Prue is maar Patty denkt van niet. Later wanneer de zussen weg zijn, verschijnt Cole. Hij zegt dat Patty en Penny liegen over waar Prue is. Ze weten echter niet waar Prue is en Patty vraagt aan Cole om haar te zoeken. Leo blijkt ondertussen in een engel veranderd te zijn.
Volume Drie.
Met hulp van een waarzegster vindt Cole Prue terug in Salem waar ze onder de naam van "Patience" leeft. Ze runt een winkel en is een mentor voor jonge heksen. Cole confronteert Patience met wat hij weet en ze onthult dat ze inderdaad Prue is. Ze vertelt hoe dat ze het lichaam van een comateuze heks overnam om zo haar lot verder te zetten. Ze wil haar zussen echter niet zien omdat ze vreest dat een ontmoeting met de zussen ernstige gevolgen zal hebben voor hun krachten. Ze komt even later Paige tegen en vanaf dat moment krijgen de zussen en hun kinderen enorm veel kracht (Piper bevriest de hele stad, Phoebe vliegt in de lucht en Wyatt roept een draak op). Paige denkt eerst dat Patience slecht is maar dan vertelt ze dat ze eigenlijk Prue is. Paige vertrouwt haar nog steeds niet (mede door dat Prue een nieuwe gedaante heeft). Ze neemt haar mee naar de andere zussen. Piper wordt emotioneel wanneer ze Patience ziet en vertelt dat ze Prues ziel altijd zal herkennen. Samen met Phoebe omhelst Piper Prue terwijl Paige geschokt achterblijft.
Leo blijkt ondertussen ontvoerd te zijn door Rennek die de "Charmed Ones" voorgoed wil vernietigen. Paige heeft het er moeilijk mee dat Prue nu terug is en voelt zich nu overbodig. Inmiddels blijven de krachten van de zussen groeien met alle gevolgen van dien. De enige oplossing is dat 1 van de zussen haar krachten laat weghalen, Paige stelt voor om haar krachten weg te halen zodat zij en Henry een normaal leven kunnen leiden en Prue opnieuw weer met haar zussen kan zijn. Met de hulp van Cole kunnen de zussen Leo en de magische school redden uit de handen van Rennek. Prue laat haar krachten weghalen omdat ze vindt dat het nu aan Paige is om het kwaad te bestrijden met de hulp van Piper en Phoebe. Op aandringen van Coop, praat Phoebe met Cole die om vergiffenis vraagt. Cole beslist samen met Prue terug te keren naar Salem waar ze samen jonge heksen willen helpen. Voordat hij vertrekt, onthult Cole dat Phoebe zwanger is van een tweede dochter. Ondertussen zint Rennek op wraak.
Volume Vier.
Paige en Henry ontdekken dat Henry Jr.'s biologische vader nog leeft en uit familie van gangsters komt. Met de hulp van een detective, die Paige uit een roman heeft getoverd, gaan ze op onderzoek. Uiteindelijk kan Henry Jr. bij Paige en Henry blijven.
Maanden later, bevalt Phoebe van een gezonde dochter die ze "Parker" noemt. Ondertussen ontdekken de zussen dat sommige magische wezens hun krachten plots hebben verloren en er mensen zijn in de wereld die plots magische krachten hebben zoals Henry, Henry Jr. en Elise (Phoebe's baas). De overheid sticht een "Magic Squad" op om deze mensen op te sporen en gevangen te nemen. Dit alles blijkt het werk te zijn van Rennek.
De zussen hebben niet langer krachten en moeten dus rekenen op anderen zoals Leo, Coop, Henry en Elise. Prue heeft ook opnieuw krachten maar heeft al in maanden niks van haar laten horen. Paige vindt uiteindelijk hulp van een oude bekende: Darryl Morris.
Prue keert weer terug samen met Cole om de zussen te helpen met het verslaan van Rennek. Hij is op zoek naar de Nexus, de bron waaruit de eerste magie werd geboren. Uiteindelijk krijgen Phoebe, Piper en Paige hun krachten terug en verslaan ze Rennek. Door een magische spreuk is Prue de bewaakster van de Nexus geworden. Alle mensen op Aarde verliezen hun magische krachten weer en hun geheugen wordt deels gewist. De zussen nemen afscheid van Prue, die samen met Cole in de dimensie achterblijft waar de Nexus zich bevindt.
Opbouw aflevering.
Een aflevering van "Charmed" bestaat in het algemeen uit vier delen. In het eerste deel wordt een tipje van de sluier opgelicht door te laten zien welk kwaad de zusters zal teisteren, waarna de tv-tune van de serie volgt. Hierna, in het tweede deel, zien we de zussen in hun normale leven tot ze hun probleem ontdekken. In het langste, derde deel wordt naar een oplossing gezocht voor hun problemen, die ze in het vierde deel gebruiken om het kwaad te bestrijden. Deze herkenbare vierdeling heeft standgehouden tijdens alle acht jaar dat de serie draaide.
Productie.
De opnamen vonden plaats in Hollywood.
"Charmed" bevat zowel elementen van sciencefiction als komedie, fantasy, drama en horror. Veel terugkerende aspecten van de serie doen denken aan een eveneens succesvolle televisieserie in dit genre, Buffy the Vampire Slayer en diens latere spin-off "Angel".
De slagzin van de serie luidt "The Power of Three will set us free", wat ook op de verhaallijn slaat. Het bekendste logo dat wordt gevoerd is het Triquetra, een van oorsprong heidens teken dat later door christenen werd gebruikt om de drie-eenheid aan te duiden. Uit die hoek kwam ook kritiek.
The Manor, het huis waarin de zussen wonen, staat in de serie in San Francisco. In het echt staat dit huis echter in Los Angeles en de opnamen binnen zijn gemaakt in studio's.
Regelmatig terugkerende thema's.
In de serie stond met name de ontwikkeling van de personages centraal. In de loop van de serie leren de personages duidelijk belangrijke lessen, en maken dingen mee die van invloed zijn op hun latere gedrag. De zussen krijgen regelmatig te kampen met de dood van een geliefde, of sterven zelf een paar keer.
Een ander thema is dat magie, in welke vorm dan ook, verborgen moet blijven voor de menselijke gemeenschap. De zussen moeten dan ook regelmatig alles uit de kast halen om te voorkomen dat anderen hun magische krachten ontdekken.
Een derde thema is dat de zussen geregeld van krachten wisselen met elkaar, of dat hun krachten worden gestolen door anderen.
Veranderingen door de jaren heen.
De serie heeft in de loop der jaren duidelijk veranderingen ondergaan in het verhaal.
De eerste drie seizoenen draaiden veelal om wezens uit de wereld van de Wicca en wezens bedacht door de producenten van de serie zelf zoals lichtgidsen. Hier werd echter vanaf seizoen 3 voorzichtig afgeweken (toen bedenkster, en producer Constance M. Burge de serie verliet). Naarmate seizoen 3 vorderde, is "Charmed" echter vrijwel helemaal afgestapt van wezens uit de wereld van Wicca en hekserij en is producer Brad Kern steeds meer aandacht gaan besteden aan al bestaande en bekende creaturen, zoals vampiers en weerwolven. In latere seizoenen deden ook wezens uit de sagen en legendes uit de oudheid (zoals die uit de Romeinse en Griekse tijd) hun intrede.
"Charmed" heeft vele bezuinigingsronden ondergaan, iets wat ook in de serie te zien was. Zo is het karakter Phoebe haar levetatie-krachten kwijtgeraakt door middel een uitspraak van een 'magische rechtbank'. De ware reden voor het verdwijnen van deze kracht waren de bezuinigingen. Het kostte simpelweg te veel om Milano regelmatig te laten zweven met de daarvoor bedoelde machines.
Een andere bezuiniging was die op de make-up, vooral van de demonen. In de eerste seizoenen hadden de demonen vaak een monsterlijk uiterlijk en waren grootst aangekleed. Later in de serie zien ze er steeds vaker uit als gewone mensen, al bleven ze zeer geloofwaardig als demonen.
De meest opvallende bezuinigingen echter blijven die van de rollen van Leo Wyatt (Brian Krause) en Darryl Morris (Dorian Gregory). Beide rollen werden voor het laatste seizoen wegbezuinigd. Darryl werd reeds bij aanvang van het seizoen al uit de serie geschreven. Leo mocht min of meer blijven, hij speelde echter maar in 12 afleveringen van seizoen 8. Dit om het verhaal van Leo niet zo abrupt te laten eindigen. Leo werd vervolgens weer 'van stal' gehaald voor de laatste twee afleveringen van het laatste seizoen.
Hoofdrollen.
De drie vrouwen begonnen vol plezier aan "Charmed" en werden goede vriendinnen. In het derde seizoen ging het echter mis toen Milano en Doherty steeds vaker ruzie kregen. Dit kwam volgens sommige bronnen doordat Doherty erop stond dat zij in het midden van alle publiciteitsfoto's zou komen te staan, waardoor ze Milano aan de kant schoof. Uiteindelijk dreigde Milano ermee te stoppen, tenzij Doherty verdween. Maar de producers hoefden geen partij te kiezen, want Doherty verliet de serie, wat het einde van Prue Halliwell betekende.
Die plek werd al snel opgevuld door nieuwkomer Rose McGowan, bekend van de film "Scream". Ze kwam in de serie als Paige Matthews, het halfzusje van Prue, Piper en Phoebe. De Power of Three werd weer hersteld en de kijkcijfers bleven stijgen.
Door de jaren heen werden de vrouwen in zowel de eerste drie als de laatste vijf seizoenen bijgestaan door een trouwe groep van acteurs.
Nederland.
In Nederland werd "Charmed" uitgezonden door NET 5. NET 5 begon in 2005 met het uitzenden van het laatste seizoen. De run werd echter meerdere malen onderbroken, en de terugkeer werd meerdere malen uitgesteld. In 2007 besloot NET 5 echter de gehele serie te herhalen, inclusief de laatste afleveringen.
In totaal heeft NET 5 er dus van 2005 tot 2008 over gedaan om één seizoen uit te zenden, en daarnaast is de serie gedemoveerd van primetime naar de vooravond.
In Nederland werd de serie in eerste instantie door ruim een half miljoen kijkers bekeken (met regelmatig cijfers dichter bij de 600.000 dan de 500.000). Echter, net als in de V.S., werden de kijkcijfers hier ook slechter, met als dieptepunt minder dan 300.000 (met cijfers regelmatig dichter bij de 200.000 dan de 300.000) kijkers bij de seizoenen 6 en 7, en het begin van 8. Opvallend is wel dat de herhalingen van "Charmed" (eens in de zoveel tijd herhaald door NET 5) het elke keer weer goed lijken te doen, met kijkcijfers ruim boven de 250.000 kijkers. Met regelmaat waren de kijkcijfers van de herhalingen ("Charmed" is zowel in 2004 als 2005-2006 dagelijks herhaald rond etenstijd, begonnen werd met seizoen 1, de allereerste aflevering) ongeveer hetzelfde, en in een enkel geval zelfs beter, dan die van de 'nieuwe' afleveringen (afleveringen van de laatste seizoenen) op de vrijdagavond. NET 5 heeft "Charmed" vanaf juni 2007 "Charmed" opnieuw uitgezonden vanaf seizoen 1; deze herhalingen trokken gemiddeld 200.000 kijkers per aflevering.
België.
In België wordt "Charmed" uitgezonden op 2BE. Elk jaar wordt ongeveer eind augustus begonnen met de eerste aflevering (seizoen 1, aflevering 1) om ergens in april/mei te eindigen met de allerlaatste aflevering, 'Forever Charmed'.

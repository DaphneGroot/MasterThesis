Graceland (landgoed).
Graceland is de naam van het landgoed in Memphis, in de wijk Whitehaven (adres: 3764 Elvis Presley Boulevard), met het in 1939 gebouwde herenhuis waar Elvis Presley van 1957 tot zijn dood in 1977 woonde. Hij kocht het voor ongeveer 100.000 dollar om er samen met zijn ouders te wonen. Later namen ook veel vrienden hun intrek in het huis. Vernon, de vader van Elvis, verhuisde in de jaren zeventig naar een aangrenzend huis met zijn nieuwe vrouw Dee.
Graceland is het meest bezochte woonhuis-museum in de VS, na het Witte Huis. Graceland werd op 7 november 1991 geregistreerd in the National Register of Historic Places. Ook werd het op 27 maart 2006 een National Historic Landmark.
Geschiedenis.
Op de plaats waar Graceland staat, stond oorspronkelijk een boerderij die eigendom was van ene heer Toof, de oprichter van SC Toof & Co, een commerciële drukkerij in Memphis. De gronden werden genoemd naar Toofs dochter, Grace, die later de boerderij erfde. Spoedig daarna werd het gedeelte van het land aangewezen als Graceland. Het was Grace Toofs nichtje, Ruth Moore, die in 1939 samen met haar echtgenoot dr. Thomas Moore een Amerikaanse herenhuis bouwde in een "koloniale" stijl.
Indeling en bijzonderheden van het landgoed.
Graceland is gebouwd van kalksteen en tan en bestaat uit drieëntwintig kamers, waaronder acht slaapkamers en badkamers. De badkamer waar het ontzielde lichaam van Elvis werd gevonden is pal boven de entree. De ingang wordt ondersteund door vier grote pilaren. Bij de portiek staan aan beide zijden twee grote leeuwen.
Toen Elvis Graceland kocht werden er allemaal aanpassingen verricht. Zo kwamen er een stenen muur rondom het terrein, een smeedijzeren muziekthemapoort, een zwembad, een tennisbaan en de beroemde "Jungle Room", die beschikt over een overdekte waterval. In februari en oktober 1976 werd de Jungle Room omgebouwd tot een opnamestudio, waar Elvis bijna alle nummers opnam van zijn laatste twee albums: van Elvis Presley Boulevard Memphis Tennessee en Moody Blue, deze waren zijn laatst bekende opnamen in een studio-omgeving.
Elvis Presley wilde ook een plek hebben in de tuin om tot rust te kunnen komen. Hij kwam op het idee van een Meditatie Garden. Deze plek kwam er. Nadat hij overleed werd Elvis in de Meditatie Garden begraven net als zijn ouders Gladys en Vernon, en zijn grootmoeder. Ook ligt er een kleine steen die de tweelingbroer van Elvis, Jesse Garon, (die bij de geboorte overleed) gedenkt. De Meditation Garden was voor het publiek geopend vanaf 1978. Graceland werd officieel geopend voor het publiek op 7 juni 1982. Het is bij het graf van Elvis verboden te spreken.
Graceland had een oppervlakte van 953,7 m2 toen Elvis het kocht. Het is inmiddels gegroeid naar een grootte van 1630,6 m2. Dit komt doordat er na Elvis dood een groot complex is gebouwd. Dit complex bestaat uit een hotel (Heartbreak Hotel), het Graceland winkelcentrum, Graceland Plaza met winkels, een bioscoop, diverse tentoonstellingen en Elvis' Automuseum. Bovendien is Elvis' privévliegtuig, de Lisa Marie, er te bewonderen. In Graceland kun je o.a ook de "Trophy" Building bezoeken. In de Trophy Building staan alle prijzen die Elvis won en hangen de gangen vol met gouden en platina platen.
Na Elvis' dood heeft Priscilla Presley het interieur van Graceland van overwegend rood naar overwegend blauw gemaakt, in die zin is het dus niet meer authentiek. De dagelijkse leiding van Graceland is vanaf 1982 in handen van Jack Soden.
Op Graceland kunnen de bezoekers alleen de begane grond bezichtigen. Dit komt doordat de bovenverdieping niet is opengesteld voor publiek door Lisa Marie en Priscilla.
Sinds Elvis' dood hebben nog maar een handvol mensen de bovenverdieping betreden. Alleen de conservators van Graceland, Priscilla Presley en Lisa Marie Presley mogen er komen. Eén fan is er tot nu toe in geslaagd dat ook te doen. Acteur Nicolas Cage, destijds de man van Lisa Marie, mocht in het geheim het 'Heiligdom' betreden in 2002.
De slaapkamer en de badkamer van Elvis zouden al die tijd onaangeroerd gebleven zijn zoals hij ze het laatst gezien heeft. Ondergoed, kousen, pyjama's, truien en andere dingen liggen nog steeds in de lades van de kasten. In de badkamer zouden nog steeds handdoeken, eau de cologne, tandpasta, deodorant en andere persoonlijke zaken staan die Elvis gebruikt heeft.
Graceland keuken.
Een leuk weetje is dat Elvis een vaste lijst had waarin stond wat er altijd in "huis" moest zijn.

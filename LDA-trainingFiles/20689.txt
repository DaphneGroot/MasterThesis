Adventures of Stevie V.
The Adventures of Stevie V was een project van de Britse producent Steve Vincent. In 1990 had de groep een internationale hit met "Dirty Cash". Deze plaat bereikte onder meer in Nederland de nummer 1-positie.
"Dirty Cash", een nummer waarin wordt geprotesteerd tegen het materialisme in de wereld, werd gezongen door Melody Washington. The Adventures of Stevie V behaalden in hetzelfde jaar nog een hit met "Body language", dat in de Nederlandse Top 40 op nummer 13 terechtkwam.

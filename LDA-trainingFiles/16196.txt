Zaalakoestiek.
Zaalakoestiek is een deelgebied uit de akoestiek dat zich bezighoudt met het gedrag van geluid in grotere of kleinere ruimtes.
Een taak van de akoesticus die zich met zaalakoestiek bezighoudt, is het gedrag van de zaal af te stemmen op het gebruik ervan. Zo worden aan een zaal die gebruikt wordt voor lezingen andere eisen gesteld dan aan een zaal die gebruikt wordt voor muziek. Bij elke zaal geldt echter veelal dat er geen ongewenste echo's op dienen te treden. Verder is de nagalmtijd van belang. Voor een zaal die veel door sprekers wordt gebruikt, dient de nagalmtijd vrij kort te zijn. Voor symfonische muziek wordt een lange nagalmtijd vaak mooier gevonden.
Als de akoestiek van de zaal niet in orde is, kan vaak aan de vorm niet veel meer worden veranderen. De zaalakoesticus zal dan zijn toevlucht moeten nemen tot middelen als het aanbrengen van extra absorptie, of het aanbrengen van extra reflectievlakken

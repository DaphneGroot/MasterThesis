Basement Jaxx.
Basement Jaxx is een Brits dj-duo, bestaand uit Felix Buxton en Simon Ratcliffe. Hun muziek kenmerkt zich door Funky bassen, salsaritmes, houselijntjes, fijne vocals en veel humor.
Biografie/Discografie.
Basement Jazz op het Quart Festival in Kristiansand op 28 juni 2016
Basement Jaxx begon in 1994 op het Atlantic Jaxx-label en werden in kleine kring bekend met onder andere "Fly life" en "Samba magic".
In 1999 beleefden ze hun doorbraak naar het grote publiek met het album "Remedy", op het bekende XL Records-label, met daarop onder andere de hits "Rendez-Vu" en "Red alert". Ook de opvolger "Rooty" uit 2001 bevatte weer diverse hits, waaronder "Romeo" en "Where's your head at".
Eind 2003 kwam na een periode van relatieve stilte de langverwachte opvolger uit: "Kish Kash", met daarop onder andere "Good luck", samen met Lisa Kekaula.
In 2006 bracht het duo weer een album uit, namelijk "Crazy Itch Radio", waarvan onder andere het nummer "Take me back to your house" werd uitgebracht.
Ook speelden ze tijdens de zomer van 2006 in het voorprogramma van Robbie Williams' Europese tour Close Encounters.
Het nieuwste album wat het duo uitgebracht heeft heet "Scars", en lag in oktober 2009 in de schappen. Het is wederom een samenwerkingsalbum met vele artiesten van dit moment, onder wie Santigold, Sam Sparro en Kelis, maar ook Yoko Ono doet eraan mee. De eerste single die van dit album verscheen, was het nummer "Feelings Gone".
Ook maakte het duo remixen voor verschillende artiesten; Justin Timberlake, Pet Shop Boys, Daft Punk, Missy Elliott en Adele.
Op 20 juni 2009 heeft Basement Jaxx de zaterdag op TW Classic afgesloten, en op 22 augustus 2009 trad Basement Jaxx op in de Grolsch tent van Lowlands.

	Bezweken voor 't grote geld
	WAT ZOU Didi Thurau, de Duitser die twintig jaar geleden volgens zijn landgenoten de Tour de France leek te gaan winnen, nu aan Jan Ullrich adviseren?
'Rijd geen zesdaagsen! Niet n! Het zal wel moeilijk zijn. Die organisatoren komen straks weer veel geld bieden. Maar echt: niet n! Ook niet Berlijn'
Zesdaagsen, ze zijn in Nederland een zachte dood gestorven, maar in Duitsland nog steeds populair. Het rondpompen van geld (renners en organisatoren) en bier (allen) rondom een wielerpiste is in Duitsland een traditie.
Dietrich (Didi) Thurau noemt ze 'Scheisskoersen'. Tevens: 'Spielerei'. Voegt nog toe: 'Je hebt er niks aan'. Deze typeringen komen van een nu 42-jarige man uit Bergen Enkheim (Frankfurt) die zich, vanaf 1977 en vele jaren nadien, als profrenner enorm aangetrokken wist tot de 'Scheisskoersen.'
Dit verhaal gaat over het slijk der aarde. Over Didi Thurau die in 1977 als 22-jarige vijftien dagen (inclusief de rustdag) de gele trui droeg en tenslotte zijn Tourdebuut met de vijfde plaats bekroond zag. En over diens landgenoot Jan Ullrich (23) die deze Tour de France, inclusief de rustdag, twaalf dagen het geel droeg en daarvoor beloond wordt met een rente van tweeduizend Franse francs per dag.
Jan Ullrich uit Rostock (voormalige DDR), de man die morgen lachend op de hoogste trede van het ereschavot op de Champs-Elyses staat, krijgt voor die laatste gele trui 2.200.000 Franse francs.
Wielrennen is in Duitsland geen grote sport, maar precies twintig jaar geleden raakt (toen nog West-) Duitsland bezwangerd door een wielerkoorts. 'Didi-Fieber'. Vanaf de proloog in Fleurance tot ruim halverwege de ronde draagt een Tour-debutant van de Nederlandse TI Raleigh-ploeg de gele trui: Didi Thurau (22) uit Frankfurt.
Het peloton telt slechts honderd renners. Raleigh rijdt met de buitenlanders Thurau, Nixon en De Cauwer en de Nederlanders Kuiper, Knetemann, Karstens, Lubberding, Van den Hoek, Pronk en Van Katwijk.
Al in de tweede etappe worden de Pyreneen aangedaan. Omdat de volgende zware proef (de Alpen) lang uitblijft leeft Duitsland lang in de veronderstelling dat een 22-jarige jongen uit Frankfurt een huzarenstukje gaat uithalen.
Thurau beindigt de Tour als vijfde. De Fransman Thevenet wint, Hennie Kuiper vergeet te winnen. Merckx (zesde) rijdt zijn laatste Tour. Hinault, dat seizoen winnaar van Luik-Bastenaken-Luik, de Dauphin Libr en de Grand Prix des Nations, komt eraan.
Nooit lost Thurau zijn grote belofte meer in. Op de WK's van '77 en '79 wordt hij nog tweede, om in 1985 plotseling weer te vlammen in de Giro en ploegmaat Saronni te helpen aan de eindzege. Alle jaren door in de lange, lange profcarrire (tot en met 1989) zijn er de lucratieve zesdaagsen en zijn er soms ook schandalen over amfeteminengebruik -en handel.
Peter Post, in 1977 ploegleider van Thurau: 'Didi was in 1974 wereldkampioen in de ploegenachtervolging geworden. Een jaartje later kwam hij bij ons. Mooie atleet, ik was heel gecharmeerd van hem. Na die Tour van '77 is het fout gegaan. Geld, geld, geld. Hij is naar IJsboerke gegaan, een enorme fout. Een slap Belgisch ploegje, alleen maar voor het geld. De cht goede renners maken die fout niet, die blijven hun ploegleider trouw: Anquetil, Merckx, Hinault.'
De koning-van-de-zesdaagsen: 'Verkeerde adviseurs, h. En daarna ging hij al die zesdaagsen rijden. Geld pakken. Er is niks tegen zesdaagsen rijden, Zabel rijdt er ook wel n of twee, Ludwig deed het ook, maar je moet je wel goed blijven verzorgen.
'Ach, je mag het niet vergelijken met nu. Renners verdienen nu goed geld, toen niet. Die zesdaagsen waren dan aanlokkelijk, en zeker voor Duitsers. Ik heb er nog eens zo eentje gehad. Roy Schuiten. Geld, geld, geld. Daar viel niet mee te praten. Maar een groter Nederlands talent heb ik nooit meer gehad.
'Die van '77 had Thurau echt niet gewonnen. Kuiper was veel sterker, Didi was nog jong en je zag hem van dag tot dag slechter worden. Nee, in de ploeg had ik er geen problemen mee. Zoiets selecteert zich vanzelf. In feite zie je dat nu met Riis en Ullrich ook weer. Al vond ik Ullrich vorig jaar al de sterkste.'
@@0IER@@0 LAUS Angermann, tv-commentator van ZDF. Bezig met zijn 33ste Tour, maakte Rudi Altig nog mee en de tijden, niet zo lang geleden, dat de Duitse televisie dagelijks veertig seconden voor de Tour de France over had: 'Jan Ullrich is veel rijper dan Didi toentertijd was. De Begeisterung in Duitsland is nu net zo groot als toen, maar Didi kon niet met de aandacht omgaan.
'Jan heeft die Mecklenburgse terughoudendheid, Didi heeft alles overdreven. Hij kon de weelde niet dragen. Didi had misschien de eerste Duitse Tour-winnaar kunnen worden, maar ging alleen op geld af. Met wielrennen is het de kunst om dingen te laten.'
Hennie Kuiper, in 1977 ploegmaat van Thurau: 'Een geweldige renner, een charisma! Maar Ullrich heeft meer klasse in huis. Ullrich heeft ook een veel betere ploeg om zich heen, wij waren toen meer een vrijbuitersploeg.
'Er is zo vaak gezegd en geschreven dat ik me in die Tour van '77 heb moeten inhouden zolang Didi de gele trui had. Belachelijk! Thurau was jong, kwam uit Duitsland, was publicitair interessant voor Raleigh. En ik besefte helemaal niet tot wat ik in staat was. Peter Post zag dat toen ook niet, die kwam rechtstreeks van de piste. Die kende bepaalde facetten van de Tour helemaal niet.
'Op Alpe d'Huez reed ik onder de rode vlag virtueel in het geel! Ik was zo blij dat ik ging winnen dat ik eigenlijk niet meer heb doorgetrapt. Ik weet niet, ik kon toen ook de druk en de stress niet aan. Didi zakte op Alpe d'Huez volledig door het ijs, maar de dagen daarvoor kon hij redelijk met de stress omgaan. Als je jong bent fiets je graag, wil je alleen maar presteren.
'Thurau bezweken voor het geld? Je hebt de vraag zelf beantwoord. Maar we willen toch allemaal geld verdienen? Ik weet nog goed: Didi gaf toen een exclusief interview aan Bild en daar kreeg hij toch een pak geld voor. Daar moest Piet van Katwijk een heel jaar voor fietsen.
'Didi heeft verkeerde dingen gedaan en heeft niet alles uit zijn talent gehaald, maar je mag de omstandigheden niet vergeten. Nu is alles professioneler. Ik zie Ullrich niet zo snel ontsporen. Die blijft gewoon bij Telekom. Je kunt het trouw noemen. Of negatief geformuleerd: ze hebben elkaar zakelijk gevonden.'
Walter Godefroot, ploegleider van Ullrich en eind zeventiger jaren ploeggenoot van Thurau bij IJsboerke: 'Ik heb er geen moreel oordeel over hoe Didi het heeft gedaan. Je hebt twee mogelijkheden: je leeft om te fietsen, zoals Zoetemelk, of je fietst om te leven. Didi was een type-playboy, niet bescheiden, maar dat werd ook wel door zijn omgeving in de hand gewerkt.
'Ik ontken niet dat er bij IJsboerke wrevel was over verdeling van inkomsten. Eh. . . da's in het algemeen een zaak van de ploegleiding. Als die zijn verantwoordelijkheid niet neemt en de vedetten hun goesting laat doen, dan heb je ook de gevolgen daarvan.
'Ja, Didi hield van dure auto's en zo. Welke jonge jongen niet? Jan heeft een Opel Calibra, zo'n sportwagentje. Ik heb het gevoel dat Jan een heel ander type is, stabieler. We kijken wel hoe het zich evolueert. Didi kon niet met de weelde omgaan? Hahaha, hij kan juist hl goed met weelde omgaan.'
Het is dat de temperaturen er niet naar zijn, vrijdag in Dijon, maar anders had Didi Thurau (42) ongetwijfeld zijn opwachting gemaakt in de Tour in bontjas en krijtstreep-kostuum. Zo, blakend van welstand en dat vooral niet maskerend, verscheen hij anderhalf jaar geleden in Vaals, bij een reunie van de TI Raleigh-ploeg.
Eigenlijk had de directeur van Thurau Immobilien GMBH al een paar dagen eerder naar de Tour willen komen om Jan Ullrich te zien vervolmaken wat hijzelf twintig jaar geleden nog net niet kon. Maar ja, hoe gaat dat met makelaars? Druk, druk, druk. Altijd rinkelt de handy en hup, daar moet Didi weer met n van zijn Ferrari's of Porsches naar een Kunde.
@@0IER@@0 IJ IS HERTROUWD, de familie van Birgit is nogal bemiddeld, en het gaat Didi Thurau naar den vleze. 'Ik ben net feif kilo afgevallen! Ik train weer een beetje, met Bjrn.' De oudste zoon, althans uit het tweede huwelijk, is negen: 'Bjrn heeft al 21 wedstrijden gewonnen. En klimmen kan hij ook goed. Kleine wedstrijdjes hoor, tien tot twaalf kilometer. Hij heeft het talent van zijn vader.'
'Ik ben absoluut niet jaloers op Ullrich, we kijken elke dag naar de tv. Jan heeft wat bijzonders, hij kan alles. Hij kan de komende jaren blijven heersen. Hij komt uit de goede DDR-Schule. En hij heeft natuurlijk een hele goede ploeg om zich heen met bijna alleen maar Duitsers.
'Ullrich wordt een sportlegende in Duitsland, van het kaliber Becker, Graf, Schumacher. Of hij met de euforie kan leven? Ja, daar is het bij mij fout gelopen. Ik had ook geen goede manager. Mijn vader deed dat. Die was een doodgewone werknemer bij Hoechst. Met al dat geld wat er tegenwoordig in de wielersport omgaat moet je echt een professional om je heen hebben.
'Ullrich zou zo'n man als Ion Tiriac van Boris Becker om zich heen moeten hebben. Nee, hahaha. . . het is niks voor mij. Drie procent provisie? Hahaha. Nee, luister, ik heb maar n tip voor Jan. Rijd geen zesdaagsen! Niet n!
'Ja, ik heb in 1978 een grote, stomme fout begaan door naar IJsboerke te gaan. Maar dat is Vergangenheit. Ik heb later toch nog mooie wedstrijden gewonnen. Luik-Bastenaken-Luik. Ik heb toch nog heel lang als prof gereden, wel vijftien jaar.
'Hoe is het met Jan Raas? Hij ligt nu op zijn luie rug h? Jan hoeft natuurlijk niet meer te werken, hij heeft zoveel geld verdiend, hahaha. Misschien herinnert hij zich nog dat hij mij nog een paar duizend schuldig is. Ja, dat WK van 1979. Er is niks betaald. We hadden afgesproken: wer gewinnt bezahlt. Nee, dat is nog goed afgehandeld. Hahaha. . .
'Volgend jaar mei gaat het Viry-hotel van mijn vrouw open. 180 kamers! Als de klassieker Rundum den Henninger Turm is, komen alle wielerploegen bij ons slapen. O zeker, het hele land is nu heel enthousiast. Ik geloof zeker dat er een Ronde van Duitsland gaat komen. Volgend jaar nog niet, misschien wel in 1999. Dan zal ik wel iets in de organisatie gaan doen.'
Jan Ullrich, 23, uit Rostock, is een Ossie,en vooral 'sympathiek', 'terughoudend' en 'lucide'. Met name die laatste kwalificatie ligt bij vele Duitse volgers van de Tour op de lippen bestorven. Jan Ullrich is 'lucide'.
Hij is na deze Tour ook veelvoudig miljonair, zo hij dat al niet was. Zijn huidige manager heeft hij in Hamburg leren kennen, Ullrichs eerste vestigingsplaats in het vrije westen, waar hij met de nationale amateurploeg trainde. Wolfgang Strohband, heet de manager. Professie: tweedehands-autohandelaar.
Jan Ullrich woont sinds drie jaar in het Zuid-Duitse Merdingen, in de glooiende, groene omgeving van het Zwarte Woud. Vriendin Gaby Weis is geboren en getogen in dit nabij Freiburg gelegen plaatsje. De streek bevalt de Tourwinnaar van 1997, al was het alleen maar vanwege de uitstekende trainingsfaciliteiten.
Jan en Gaby wonen tijdelijk in een nieuwbouwwoning, maar verhuizen over een kleine week naar een gerenoveerde vakwerk-woning, een paar honderd meter richting het centrum van Merdingen. Gaby's familie woont aangrenzend. Haar oudste zus Ute: 'Nee, ik denk niet dat ze hier lang blijven wonen.'

Foto
	Didi Thurau trekt in de Tour van twintig jaar geleden de witte trui, voor de leider in het jongerenklassement, over zijn gele tricot aan. FOTO COR VOS


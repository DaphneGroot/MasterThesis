	Dirigent Salonen steekt veel op van componist Salonen
	Concertgebouworkest o. l. v. Esa-Pekka Salonen. Amsterdam, Concertgebouw (10 april). Radio 4: 19 april (14 uur).
Wat de oeuvres van Ravel en Sibelius ook met elkaar te maken mogen hebben, behalve dat ze elkaar bijten, n ding is duidelijk. De dirigent en componist Esa-Pekka Salonen houdt van beide, en dirigeert ze desnoods met de handen op de rug.
Zo werd het debuut van de 39-jarige Fin bij het Concertgebouworkest een onversneden Salonen-avond. Ravels Ma mre l'Oye en Sibelius' vijfde symfonie vormden de achtergrond van twee composities van de dirigent: Mimo II voor hobo en orkest, en het recente LA Variations, dat Salonen eind januari in premire bracht in Californi.
Voor de dirigent Salonen betekende het dat hij in een opgemaakt bed stapte. Voor de componist Salonen waren de risico's groter.
Is Salonen een componerende dirigent, of een dirigerende componist? Van beide types zijn er meer. Maar in een Sibelius-5 onder leiding van Berio zullen weinigen geinteresseerd zijn, en op premires van Lorin Maazel's Pittsburgh-variaties of Michael Tilson-Thomas' San Francisco-variaties zit ook niemand echt te wachten.
Bij Salonen ligt de kwestie ingewikkelder. Voor de vliegende start van zijn dirigentenloopbaan maakte hij in Helsinki met Magnus Lindberg en Kaaija Saariaho deel uit van een soort Finse notenkrakergroep, genaamd 'Open je oren'. Van zijn werk is het een en ander vastgelegd op het label Finlandia, zeg het Finse Donemus.
Salonens Mimo II, waarin de hobost Jan Spronk donderdag solieerde, dateert uit '92. Met zijn lichte orkestcoloriet en zijn sierlijke krullen in de hobocantilenen en tegenstemmen reflecteert het stuk de invloeden van Salonens Italiaanse leermeesters Castiglioni en Donatoni. Moeten we de bloedgroep bepalen, dan is de term postserialisme het meest op zijn plaats. Canon-verwikkelingen en andere variringen verraden dat het de componist ernst is met de bewerking van zijn 'materiaal'. Wat Salonen ermee voor heeft, is minder duidelijk.
Ook speels, maar explosiever en overtuigender, bleken de LA Variations waarin Salonen (vermoedelijk) zijn liefde verklaart - niet aan het LA van de ethnische botsingen, maar aan het LA Philharmonic, het orkest waar Salonen in '92 chef werd. En misschien een beetje aan het LA van Disney.
Wat Salonen hier allemaal uithaalt met een grote orkestbezetting, met synthesizer en uitgebreid slagwerk, mag iets zeggen over Salonens kundigheid inzake met zes- en twaalftoonsreeksen, mantra-ritmes, akkoorden en koralen. Het zegt nog meer over de kennis die een chef kan bijbrengen aan zijn componerende alter ego: de handigheid waarmee hij een orkestrale lavastroom laat uitdoven door een marimbaklank is even verbluffend als het gemak waarmee hij een breekbare trompet- en vioolcombinatie een vrije val in de achtbaan laat voorbereiden.
De 'fun' van LA Variations zegt nog het meest over de manier waarop een omgeving in een componist kan doorwerken: Salonen maakt zich los van zijn post-Darmstadtgeweten, krijgt John Adams-trekjes, en brengt Sibelius nog een klein eerbetoon in de vorm van een paar koperakkoorden.
De prachtige detaillering en spreekwoordelijke transparantie die Salonen betrachtte in Sibelius' Vijfde, maakte tenslotte duidelijk dat van de dirigent Salonen en de componist Salonen het de dirigent is die het meest van de ander heeft opgestoken. Het heeft zo moeten zijn, en het zij zo.
Roland de Beer


Tamtam.
De tamtam is een op de gong lijkend metalen slaginstrument (idiofoon). Net als de gong bestaat hij uit een grote, wat gewelfde metalen plaat met een omgeslagen rand, maar hij is veel groter en heeft een donkerder klank. De tamtam hangt in een frame en wordt bespeeld met een knuppel. De tamtam heeft geen gelijke toon: dat wil zeggen dat de tamtam geen bepaalde toonhoogte heeft.
De tamtam dient niet te worden verward met de tom-tom, een trommel.

	Blijmoedig naar de Grote Finale
	LATER, veel later, las hij bij Schopenhauer dat er geen vrouw is die deugt. Dientje met de rode rok zag nog hoe hij in de Ronde van Uithoorn demarreerde. Op vleugels van aanstormend geluk. Dientje van de huishoudschool was de hoofdprijs. Nooit meer werd Maria Hemelvaart als in 1954, toen ze nog wl reageerde op berichten die hij achterliet in een spleet van de schutting langs de spoorbaan.
Had er verdorie ook maar een talentscout bij de finish gestaan. Die na zijn overwinning had gezegd: ga jij maar met ons mee. 'Dan was ik een groot klimmer geworden, die in z'n sigarenwinkeltje nog lang had gedroomd over zijn wielersuccessen. De boerenjongens konden m len, maar op de heuvels in Limburg vielen ze allemaal van mij af. Allemaal. Ik heb natuurlijk een merkwaardige bouw. Onder dat grote hoofd zit een kort kabouterlichaam, zodat ik nooit het zadel uit hoefde. Ik was de koning van de bergen, jongen. De koning.
'Fausto Coppi, de echte koning, zag er uit als een ondervoede slachtkip, maar hij was mijn held. Mijn wielercarrire is met hem geindigd. Met de Ronde van Lombardije van 1956. Ik zie weer de Alfa Romeo met z'n prachtige matresse, terwijl de 38-jarige Coppi voor haar ogen door Darrigade met een banddikte wordt verslagen. Onze geliefde Fausto die als een ziek aapje huilend in Milaan op het wegdek neervalt! Daar ben ik zo woedend over geworden dat ik mijn racefiets, door de vorige eigenaar ter zegening naar Lourdes gebracht, de deur heb uitgedaan. Achttien jaar en ontroostbaar was ik.'
Drie damesfietsen leunen er naast zijn deur. Voor de zekerheid. Het flatje van Martin Ros (1939) staat in een Hilversumse volkswijk en wie er de trappen bestijgt, neemt een col van de zwaarste categorie aan boeken; er kan geen boek langs de muur meer bij. Alle vertrekken zijn permanent met gordijnen voor het zonlicht afgeschermd. TL-schijnsel komt er voor in de plaats. Tussen metershoge stapels boekenruggen is een wandelpaadje uitgespaard. De bezoeker wordt gemaand zijn voeten stil te houden, met het oog op lawines.
In zijn werkruimte ruikt het naar as, vanwege papieren die op de kachel zijn verschroeid. De tweede tv is door boeken ingebouwd. Drie verdiepingen opeengepakte titels. Tienduizenden? Jongensachtig verlegen beroert de eigenaar het donsgrijs van zijn wang. 'De rest is opgeslagen in drie garages en in mijn buitenhuisje in de Alblasserwaard.' Decennia geleden is de schilderskwast voor het laatst beroerd en op de boekvrije wc hangt een kromgetrokken Concordia-kalender met de verjaardagen van veelal overleden familieleden.
In de slaapkamer, niet vrij van stof, maant een schalks kijkende kranten-pin-up uit zijn jeugd: schiet op met je erotische uitgaven, Ros. Beneden herinnert een ingelijste Ernst Jnger de bewoner aan een biografie die hij dit najaar schrijven moet. 'En d¡t levert mij in Parijs minimaal vijfduizend gulden op', zegt Martin Ros, een vilein antisemitisch pamflet van Cline opvissend. 'Persoonlijk gered van de ondergang, toen de Openbare Bibliotheek in Hilversum boeken bij het grof vuil zette. In een jaren-zeventig-vlaag van nieuw-proletarische schoonmaakwoede. Een ongehoord schandaal.'
Elke zaterdagochtend klatert zijn niet te beteugelen woordenstroom op de TROS-radio. Geen man in Nederland die zo gepassioneerd over boeken spreekt. Martinus Henricus Maria Ros, jarenlang hoofdredacteur van De Arbeiderspers, heeft de dokter moeten bezweren dat hij geen voet meer zou zetten in de uitgeverij. Het herseninfarct dat hem vorig jaar trof, heeft hem niet kleiner gekregen dan hij al was.
'Ik wil mezelf geen pars pro toto van een tijdperk noemen, maar mijn afscheid als hoofdredacteur valt samen met een scherpe terugval in de boekverkopen. De middelbare scholier leest niet meer. Er is hier in Hilversum een nieuwe boekhandel en je kunt er een kanon in afschieten. Je hebt nu intellectuelen die niet lezen. Die niet de opwinding kennen als je Restif de la Bretonne ontdekt, de man die met een slepend been en merkwaardig aangekleed door de nachten van de Parijse revolutie liep en onder bruggen notities kraste voor zijn biografie van de pornografie. Ik heb de notities op die bruggen persoonlijk gezien!
'In het Anton Coolen-jaar is er geen boek meer van de man te vinden, behalve een heruitgave van Dorp aan de rivier. Vestdijk wordt over twee jaar herdacht, terwijl zijn werk van de aardbodem is verdwenen. Wie leest er nog Vestdijk? Geen jongere die de zelfspot van Vestdijk begrijpt. Voor mijn generatie was lezen kardinaal, het boek schopte je de wereld in. Dankzij de bibliotheek.' 'Hier hing het geluk werkelijk als druiventrossen', schrijft Ros in zijn recente Herinneringen aan mijn rijke roomse jeugd.
'Op een regenachtige dag zeilde ik op mijn racefietsje Amsterdam binnen en liep ik zomaar een antiquariaat binnen. Op het gym was ik een uitblinker, maar boeken zeiden me nog weinig. Ik was gelukkig in de volkscultuur van onze kinderrijke arbeidersbuurt Klein-Rome, waar we maar af en toe vrijbankvlees uit het slachthuis aten, omdat mijn vader minder dan stukloon had op een weverij. Maar die middag werd ik overvallen door de leeswolf.
'Liefdesnachten van Lucretia Borgia door L. Huna, een auteur die zo'n beetje tegen het fascisme aan zat. Tweederangs eigenlijk, maar doorwrocht; antipapistisch vooral. Het gaf mij als worstelaar met het geloof de bevrijdende zekerheid dat het katholicisme steunde op niets anders dan een aan de Borgia-paus verkwanselde pornocratie.
'Zo stuitte ik op mijn zestiende op een gebied dat mij geheel ontgaan was: de literatuur. Ik moest het allemaal inhalen. En ik ben nog steeds met die inhaalmanoeuvre bezig. Op het lyceum kon ik in de gunst komen van meisjes als ik ze voorzegde. Ik moest me bewijzen, als enig jongetje uit een arbeidersbuurt. Maar de eenzaamheid heb ik liefgehad, de eenzaamheid van het wielrennen. Een romantische volkssport die door de geestelijkheid erg werd aangewakkerd, want wielrennen hield je af van het hele erge.'
Het hele erge? Ros wijst naar zijn kruis. 'Als je gefietst had, had je nog maar een klein dopje over en taalde je niet naar onkuise gedachten. Dan kwam het vet er niet uit, h. De kapelaan die mij aanmoedigde, sprak trouwens amper over de strijd tegen het vet. Wel zie ik weer de meiprocessies voor me achter de Vitus-kerk in Hilversum, met al die geurende bruidsmeisjes die zo'n merkwaardige erotische tinteling gaven.
'Schopenhauer zegt dat de mens wordt voortgedreven door De Wil en dat je daar niks tegen kunt doen. Je kunt je alleen van het neuken distantiren via overgave aan de cultuur. Met de schoonheid van muziek zet je de wil even schaakmat. Dan zeg ik: het mooiste zou natuurlijk zijn om de wereld schaakmat te zetten en homoseksueel te worden. Niet dat je dan je piemel niet achternaloopt, maar dan plant je je tenminste niet voort.
'Het wielrennen draaide alleen maar om winnen. Alleen zo kon je een meisje verwerven. Daar droomde je van, als je in de jaren vijftig advertenties van Hunkemller Lexis- beha's uitknipte en in je agenda plakte. Seksualiteit had een gigantisch geheimzinnig leven. Ik was hoteldebotel toen ik de spontaan aangeboden tepels in mijn mond voelde van de moeder van een vriendje. Nu ik bedaarder ben geworden, wil ik nog een reis maken langs alle plekken waar mijn geliefdes hebben gewoond, van m'n zestiende tot nu. Een geografische erotografie van het hele erge.
'Stendhal heeft het al eens gedaan, met tekeningen van de schuurtjes erbij waar hij de liefde stiekem in bedreven heeft. Voor mij was de hei de spannendste plek. Ik kende een verpleegster op wie ik wachtte tot ze vrij was. Dan ging ik op de hei zitten lezen. Het duurde vaak lang voordat ze kwam. Eens was ik zo hartstochtelijk verdiept in een stoffige vertaling van De Toverberg van Thomas Mann, dat ik niet merkte dat het was gaan regenen. Ik schrok toen ze voor me stond en de gigantische tas openmaakte waarin nooit wat zat behalve een worst. Altijd een worst. Lach maar. Ik was zeiknat, maar ik hapte wel toe, hoor.'
Martin Ros zet zijn bril af, waarvan de poten wit zijn uitgeslagen van het zweet. Zo konden ze hem 's nachts zien pezen in het Hilversumse bijkantoortje van het dagblad Het Vrije Volk. 'Hoofdredacteurtje spelen van de Gooise editie. Gemeenteraad, toneel. Heerlijk.' Weer wat anders dan Trouw uit de brievenbus rukken van de buurman in de Faisantenstraat om die krant vervolgens te verscheuren.
Ros haalde z'n kandidaats geschiedenis, wilde parlementsredacteur worden en las soms wel vier boeken per dag. Dus werd hij De Arbeiderspers binnengehaald. Maar hij redde de uitgeverij, nu Singel 262. 'Het leek wel of die baan voor mij gemaakt was. Ik deed puur wat ik leuk vond. Eerst acht jaar alleen en daarna met Theo Sontrop. Twee tuinkabouters die de uitgeverswereld hebben verrijkt met de schitterende Priv Domein-serie waarvan ik de peetvader was. Ik was hoer en toneelspeler tegelijk. Want de helft van alles wat je uitgeeft, spreekt je niet aan. En auteurs die mekaar haten, nemen het je kwalijk dat je met iedereen bevriend bent.
'Die hoerige kant heb ik heel erg. Behalve visionair en cholerisch ben ik ook heel erg gedreven. Vrijdag ging ik met twee zware tassen naar huis. Dan hoorde ik: verschrikkelijk, bij die uitgeverij voert alleen die stumperd van een Ros wat uit.'
Maar in zijn rugzak zat ook van alles wat hij nodig had voor zijn persoonlijke hobby's. Boeken die hij nog zou schrijven. 'Bijvoorbeeld mijn boek over de slavenopstand op Hati, dat in Amerika met groot succes vertaald is. En ik mag wel niet meer bij de Arbeiderspers werken van de dokter, maar ik werk nu voor mezelf aan een Martin Ros-bibliotheek, waarin boeken zullen verschijnen over de Borgia's, de Kataren. Heb je trouwens al...'
Ook zonder radiomicrofoon is Ros de onstuitbare causeur die een beetje uitgave de hemel in lijkt te prijzen. Zijn afgekapte tv-avontuur Ik heb al een boek vond hij zelf minder hoog gegrepen dan dat van Michal Zeeman ('die ik goed vind, maar z'n programma is absoluut niet te volgen'). Ros is innig tevreden met een radiocommentaar op de zaterdagochtend. 'Maar er belt nou nooit eens een leuk Surinaams meisje van 23 jaar op om te reageren. Ach, daar heb ik me als aankomende grijsaard inmiddels bij neergelegd.
'Net als bij Reve bestaat mijn lezerspubliek uit vrouwen tussen de 45 en de 75. Dat zijn de besten die er zijn. Mannen van die leeftijd gaan nog op jacht naar vrouwen die lekkerder en weet ik het wat zijn, maar vrouwen komen na het grootbrengen van hun kinderen weer aan lezen toe. Laten we wel wezen, zij brengen het kind groot waarvan de man niet eens weet of het wel van hem is.
'Ik denk dat er wel ergens kinderen van mij rondlopen, maar dat is verder prima geregeld, daar heb ik geen last van.'
Intermezzo: we rijden inmiddels naar een schaduwrijk terras. In een auto vol lege plastic tasjes constateert boekenman Ros dat er wel erg veel paaltjes langs de weg staan. 'En altijd rij ik er tegenop. Vooral 's nachts. Ik zou wel willen meedoen aan een actie om paaltjes uit te roeien.'
Zijn rugzak puilt uit van eigen werk, waaraan volgende week zijn Heersers van de Tour moet worden toegevoegd. Eens wielrenner, altijd wielrenner. Het boek zou een jaar geleden zijn verschenen, als opvolger Ronald Dietz niet op veel herhalingen was gestuit. 'Dat was een signaal. Ik dacht de klus in twee weken te klaren. Ik merkte dat ik vaak trek had als ik had gewerkt. Ging ik dan een stukje eten, dan moest ik overgeven. En ik viel herhaaldelijk van mijn damesfiets. Dietz heeft mij gedwongen naar een dokter te gaan en toen stonden er ineens ernstig kijkende rntgenologen om me heen.
'Ik vergat woorden, namen. Ik wist niet meer dat een bril een bril heette. Namen van auteurs plaatste ik een eeuw te vroeg in de tijd. Door die collaps heb ik twee maanden in het ziekenhuis gelegen. Er zat een wolk van bloed in mijn kop. Die is nu weg. Ik moet nog medicijnen slikken, maar ik ben tenminste geen kasplantje. De meeste mensen gaan na zo'n collaps geleidelijk ten onder. Twee borrels per dag, daar hou ik me aan. Ik ben bij de AP de laatste loot geweest van een gouden tijdperk, het visionaire Rossiaanse tijdperk dat nu voorbij is. Uitgeverijen hebben het moeilijk en het wordt nog veel moeilijker.
In een adem door: 'Zeg, je kent toch mijn Jakhalzen van het Derde rijk? Dat verschijnt in september in Duitse vertaling bij Klett-Cotta. Ik ga naar Duitsland om het te pushen. Ze willen van mij graag een beetje dat Goldhagen-effect. Goldhagen zegt: de Duitsers hebben de joden vermoord. Ik ga een stapje verder en voeg eraan toe dat het buiten Duitsland in de bezette gebieden de niet-joden zijn geweest die de joden hebben uitgeroeid. De Duitsers hebben het niet alleen gedaan, maar Europa heeft het gedaan. Dat ga ik in Duitsland zeggen. Ik word de nieuwe Goldhagen daar.
'Ik weet dat er van het fascisme ook voor mij een zekere fascinatie uitging. Het creren van een nieuwe wereld spreekt altijd mensen aan. Het communisme heeft trouwens minstens zo erg huis gehouden. We zijn nu van duivel en satan af. En het katholicisme, dat volg ik alleen nog via het Katholiek Nieuwsblad. Nat££rlijk ben ik abonnee. Net zo goed als ik Visie van de EO heb voor de muziek, en TrosKompas voor de sport. Ik heb het Reformatorisch Dagblad, het Gereformeerd Gemeenteblad, ik heb het allemaal.
'Behalve een enorme lezer van die theologische discussies ben ik ook een geweldige bezoeker van streng-reformatorische bijeenkonmsten. Had je niet gedacht van een gewezen roomse jongen, h? Ik ga naar al die toogdagen van de Bewaar het Panders, de Gekrookte Rieters, de Ledeboerianen onder het Kruis, noem maar op. Dan draag ik een apart donker pakje, een domineespakje. Dan zie ik er uit als een merkwaardig domineetje.
'Ze herkennen mij, ze begroeten mij. Ze waarderen mij ook. Ik zeg altijd: ik klop op een deur, en eens zullen ze die deur voor mij openen.
Ja-ah, dat komt wel goed, zeggen ze dan. Ik heb een diepe nieuwsgierigheid naar de bevindelijke, orthodox-reformatorische wereld. Niet naar de Samen op Weg-gemeenten, die gaan samen naar het niets toe in het jaar 2000 en wat is er dan nog behalve opheffing? Geef mij maar de Gereformeerde Bonders, de Vrijgemaakten Artikel 31.
Waarom in godsnaam, Martin Ros, om het maar eens adequaat te formuleren?
'Vanwege hun ongelofelijk-consequente trouw aan de traditie', reageert Ros vol vreugde. 'SGP'ers zeggen precies hetzelfde in de Tweede Kamer als toen de eerste SGP'er erin kwam. Ze zijn klein, je kunt rustig op ze stemmen. Ze halen altijd maar een paar zeteltjes. Ze komen nooit aan de macht. Stem er toch op! Het is een goeie tegenstem. Ik stem er altijd op, je krijgt heus geen last van ze. Het zijn goeie mensen. Heel goeie mensen.
'Nergens ondervind ik trouwens zoveel humor als op de Dag van de Nadere Reformatie. Na-de-re, ja. Dat is een begrip onder de bevindelijken, die propageren sinds de Dordtse Synode van zestienzoveel dat je diep in je hart kijkt en je levensgedrag ernaar richt. Je hart is de enige plek waar je de ander kunt ontmoeten. De zware dominees zeggen niet voor niets: kijk in je hart of God er is. De bevindelijken geven mij terug wat ik in het katholicisme verloren heb.'
De eerste kennismaking dateert uit zijn jeugd, met mevrouw Ordeling van de Maranathabeweging, die hem een slaaf des Heeren wilde maken, maar de jonge Ros gaf vooralsnog de voorkeur aan Dostojevski.
'Ik ben nog op zoek, ik ben nog vrij mens. Maar nogmaals, als ik aanklop, dan staat mijn stoeltje al klaar. Elke keer als ik ga slapen, denk ik: het komt wel goed met mij. Hier, het Reformatorisch Dagblad schrijft een positief stuk over mijn roomse jeugherinneringen, dat in de Volkskrant nog niet eens besproken is! Jawel, de inlijving is al begonnen, inderdaad.'
Een merel tript naderbij. 'Zie je', zegt Ros. 'Hij heeft z'n zwarte pakje aan. Hij ziet onmiddellijk dat ik van de goeie kant ben. Dat zien vogels altijd meteen aan mij. Ik ben een volksjongen gebleven.'
Een paar dagen later rijdt Martin Ros me in zijn lichtblauwe Triumph Spitfire-cabriolet ('Versierdersautootje, wil je hem niet kopen? Leuk boodschappenwagentje voor je vrouw') door Klein Rome. We staan stil voor het ouderlijk huis, en in de straat waar jongens woonden die voor priester leerden. 'En hier de tuin waar een buurmeisje zich tegen kleine vergoeding het een en ander liet welgevallen.
'Altijd weer de onbereikbare liefde, waar Chateaubriand ook zo vol pathos over schrijft. De proloog van mijn boek Liefde en ouderdom is van hem, want zijn autobiografie is een voorbeeld voor mij, verstenende oude man die ik ben. De onvervulde liefde zal sinds Dientje een droom voor mij blijven, al heb ik heus wel ervaringen gehad. Nu heb ik een vriendin die pedicure is. Zij leest wel, maar weer andere boeken. Waarom vraag je dat? Ik heb me verzoend met de gedachte dat we elkaar de hand reikend samen naar de wolken reizen.
'Daar verlang ik hevig naar. Dat is het mooie van ouder worden. Ik zou vannacht nog naar de wolken kunnen reizen, want we weten niet wat er achter is; niemand, ook Rudy Kousbroek niet, die deftige boeken schrijft tegen God. Zwijgen moet je, zegt Wittgenstein dan, en hij heeft gelijk. Ik zoek alleen Het Licht. Je kunt zeggen dat het licht een metafoor is voor al die boeken waarmee ik me tot de tanden toe wapen, zo je ziet.'
Moet Martin Ros erudiet bij de Schepper verschijnen?
'Ik heb er absoluut nooit een idee van gehad. Ik noem het maar weer bevinding. Dat is om drie uur 's nachts in je bed liggen, alles komt op je af en je zit in een put waar je nooit meer uitkomt. Op zo'n moment van verschrikking kun je worden aangeraakt door de vinger Gods. Dat je misschien verkozen bent om voort te leven. Calvinisten spreken van voorbeschikking. Maar je weet niet wat God heeft voorbeschikt. Hij heeft dat gedaan op grond van jouw leven, dat hij al kende voordat je er aan begon, begrijp je?
'Het idee dat licht en donker elkaar in bevinding kunnen raken, spreekt me aan. Ik ken 's nachts geen momenten van vertwijfeling meer. In dat opzicht is mijn collaps een zegen geweest. Elke avond drukt mijn geliefde, wier naam er niet toe doet, mijn ogen toe. Zij kust zacht mijn lippen en dan denk ik: misschien ben ik morgen dood. Dat is een grote vrede.
'Af en toe bezoek ik een stokoude boer van streng-reformatorischen huize op de Veluwe, die een stal vol boeken heeft. Het geurt er naar hooi, naar eeuwenoud bedrukt papier. Het is een raar voorgeborchte van religiosa waar jij geen weet van hebt. Hij doet mij sterk denken aan de achttiende-eeuwer Magliabecchi, die onder zijn eigen boeken begraven is, zoals je weet.'
Hij kijkt me trouwhartig aan. 'Begraven onder je boeken, d t is misschien ook een mooi einde.'

Foto
	Ex-Arbeiderspers-uitgever Martin Ros thuis in Hilversum: 'Wie leest er nog Vestdijk?' FOTO DANIEL KONING - DE VOLKSKRANT


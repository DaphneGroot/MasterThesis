Laïs.
Laïs (Keltisch voor "stem") is een Belgische folkgroep, die uit drie zangeressen uit Kalmthout bestaat, te weten Jorunn Bauweraerts, Annelies Brosens en Nathalie Delcroix.
Geschiedenis.
De groep is vooral bekend om haar samenzang, waarbij de zangeressen onder meer oude teksten — die tot de middeleeuwen teruggaan — op zelf geschreven melodieën zingen. Ze worden begeleid door zowel moderne instrumenten als oude, zoals hakkebord, draailier en nyckelharpa. Hun carrière begon toen Jorunn en Annelies samen met Soetkin Collier (zie: Urban Trad) in 1994 een nummer zongen op een folkstage in Gooik. Nathalie verving later Soetkin bij de groep. De doorbraak kwam er na hun optreden op het folkfestival van Dranouter in 1996.
Hun debuut-cd dateert van 1998. Ze traden intussen op in Zuid-Afrika, Canada, Frankrijk (in het voorprogramma van Sting), Nederland en China. In april 2004 brachten ze hun vierde cd "Douce Victime" uit met daarop onder andere covers van Jacques Brel en Herman van Veen. Ze werd in de legendarische Abbey Road Studios opgenomen en geproduceerd door Wouter Van Belle.
Laïs heeft bij reeks 7 van de televisieserie "Flikken" het lied Kalima Kadara gezongen tijdens de aftiteling.
Sibylle Helmer heeft op het nummer "De valse zeeman" van Laïs een "nieuwe" volksdans gechoreografeerd. De dans, die duidelijk op de tekst van het lied geïnspireerd is, is in Nederlandse volksdanskringen erg populair.
Nathalie Delcroix is de dochter van wielrenner Ludo Delcroix en de nicht van politicus Leo Delcroix.
Discografie.
Laïs tijdens een optreden in Amsterdam op 20 januari 2001

	Parkeren in centrum Amsterdam duurder
	ANP
AMSTERDAM
Het Amsterdams college van burgemeester en wethouders wil het parkeertarief voor de binnenstad verhogen tot vijf gulden per uur. Als de gemeenteraad ermee instemt, kan dit plan per 1 april ingaan.
Het college wil ook in de stadsdelen buiten het centrum op zondag en in de avonduren betaald parkeren invoeren. In de binnenstad bestaat die verplichting al sinds enkele maanden. Verder komt er een proef met een bezoekersregeling voor bejaarden en invaliden in de stadsdelen Rivierenbuurt, Zuid en Oud-West, een zogenoemde kraskaart. De gemeente wil zo tegemoet komen aan ouderenverenigingen die klaagden over minder familiebezoek.



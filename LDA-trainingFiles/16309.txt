Rijke stinkerd.
Rijke stinkerd is als uitdrukking verwant met de uitdrukking "stinkend rijk". Het kan betrekking hebben op het werkwoord "stinken" in de betekenis van het verspreiden van een onappetijtelijke geur in verband met het gebruik van parfum in plaats van het zichzelf reinigen in voorgaande tijden en daarnaast als negatiefversterkend bijvoeglijk naamwoord.
Ook de Oxford English Dictionary geeft een vergelijkbare uitleg voor Engelse equivalent "stinking rich":.
Een soms gehoorde etymologie is dat men in de Middeleeuwen in of bij de kerk begraven wilde en ook kon worden. Arme mensen kregen buiten een plekje op het kerkhof, rijke mensen binnen in de kerk onder de vloer. Omdat de afdichting van de graven niet optimaal was, kwam de geur van het ontbindende lichaam de kerk binnen. Dit was tijdens de kerkdienst of mis te ruiken, en werd dan weggewerkt met wierook. Die verklaring klopt echter niet. De uitdrukking "rijke stinkerd" kwam in de middeleeuwen niet voor. De oorsprong van de persoonsaanduiding "stinkerd" dateert van de 2e helft van de 19de eeuw en was een belediging. De combinatie "rijke stinkerd" komt voor het eerst aan het eind van de 19de eeuw voor. Mogelijk is het afgeleid van "stinkend rijk" waarin stinkend een positief-versterkende betekenis heeft.

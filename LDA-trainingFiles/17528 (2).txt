Terrence Malick.
Terrence Malick (Waco (Texas), 30 november 1943) is een Amerikaanse filmregisseur en scenarioschrijver.
Hoewel hij slechts zeven films heeft gemaakt, wordt Malick geroemd om zijn unieke stijl.
Mallick maakte in de jaren 1970 twee klassiekers: "Badlands" (1973) en "Days of Heaven" (1978). Daarna verdween hij lange tijd uit de publiciteit en het werkende leven totdat hij in 1998 ineens een comeback maakte met "The Thin Red Line", waarvoor hij een Oscarnominatie kreeg. Zijn tweede Oscarnominatie kreeg hij voor "The Tree of Life" (2011).
Biografie.
Hij begon in 1969 met Lanton Mills, een korte film die hij maakte als student aan het American Film Institute. Zijn grote doorbraak kwam in 1973, met de film "Badlands" met Martin Sheen en Sissy Spacek.
In 1978 volgde "Days of Heaven" met Richard Gere, en twintig jaar later volgde de Tweede Wereldoorlog-overpeinzing "The Thin Red Line" met onder meer Sean Penn, George Clooney, Woody Harrelson en John Travolta.
In 2005 verscheen "The New World", een interpretatie van het verhaal van John Smith en Pocahontas.
Daarna verscheen "The Tree of Life", één van de meest ambitieuze en langverwachte films uit de filmgeschiedenis.
De release van deze film is enkele keren uitgesteld en vond plaats in mei 2011.
De film won de Gouden Palm op het filmfestival van Cannes.
De regiestijl.
Malick staat bekend om zijn idiosyncratische regiestijl. Desalniettemin zijn ook aangaande Malicks stijl voorgangers te identificeren, zoals de Duitse regisseur F.W. Murnau (wiens meesterwerken "City Girl" (1930) en ' (1931) in het bijzonder aan Terrence Malick doen denken), en "The Wind is Driving Him Towards the Open Sea", een film uit 1968 van David Brooks, waarmee "The Tree of Life" en "To the Wonder" een duidelijke stilistische gelijkenis vertonen.

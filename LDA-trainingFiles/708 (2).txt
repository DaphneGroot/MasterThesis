Martin Schröder.
Johan Martin Schröder (Amsterdam, 13 mei 1931) is piloot en oprichter van de tweede Nederlandse luchtvaartmaatschappij, Martinair. Bij de oprichting in 1958 heette die nog Martin's Air Charter.
In 1998 nam hij - 40 jaar na de oprichting - afscheid als president-directeur van Martinair. Aart van Bochove volgde Martin Schröder op als president-directeur.
Van september 1975 tot september 1976 was Schröder voorzitter van AMREF Flying Doctors Nederland. In 1981 werd hij erelid van de organisatie.

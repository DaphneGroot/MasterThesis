Made in Heaven (Queen).
"Made in Heaven" is het vijftiende en laatste studioalbum van de rockgroep Queen. Het album werd uitgebracht op 6 november 1995, vier jaar na het overlijden van zanger Freddie Mercury. Dit album werd samengesteld aan de hand van opnamen die in 1991 gemaakt zijn na het verschijnen van het album "Innuendo", overgebleven demo's en Queen-versies van solonummers van de bandleden.
"Mother love" is het laatste dat door Freddie Mercury is gezongen. "A Winter's Tale" is het laatste dat door Mercury is geschreven.
De cd eindigt met een 22 minuten durende vaarwel opgedragen aan Mercury. Dit nummer staat niet op de albumhoes aangegeven, het is een 'hidden track'
Het nummer "Let Me Live" begon eigenlijk met een couplet ingezongen door Rod Stewart. Het bijgeleverde boekje bevat niet alleen het gebruikelijke overzicht van de nummers, de tekst en het personeel, maar ook de favoriete foto's van de overige drie bandleden.
Op de voorkant van de cd is het beeld van Mercury te zien dat in Montreux (Zwitserland) staat. Hier had Queen een opnamestudio waar ook gedeeltes van deze cd werden opgenomen. Ook was dit een van de favoriete plekken van Mercury. Tot ongeveer twee weken voor zijn overlijden was Mercury nog in Montreux, een plaats aan het Meer van Gen√®ve, vooral bekend door het jaarlijkse jazzfestival.
Remaster 2011.
In 2011 is het album in een geremasterde uitvoering opnieuw uitgebracht, zowel op CD als LP.
Nummers.
Bij dit album werden, in tegenstelling tot bij de albums "Innuendo" en "The Miracle", niet alle nummers toegeschreven aan alle leden. Dit gaat enkel op voor ongeveer de helft van het album.

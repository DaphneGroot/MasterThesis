Frankie Avalon.
Frankie Avalon (Philadelphia (Pennsylvania), 18 september 1940) is een Amerikaans zanger en acteur. Hij werd geboren als Francis Thomas Avallone en begon al op twaalfjarige leeftijd met zijn televisieoptredens, in eerste instantie omdat hij goed trompet speelde.
Zeven jaar later, in de jaren vijftig, was hij een tieneridool voor vele jonge dames. Zijn beroemdste lied was "Venus", dat werd uitgebracht op het label "Chancellor". Zowel "Venus" als "Why" bereikten de nummer 1-positie in de Billboard Hot 100.
In de jaren zestig werd hij bekend door zijn rollen in verschillende strandfilms, waarin hij samen met Annette Funicello de hoofdrol speelde. Ook speelde hij in "Skidoo" en "The Million Eyes of Sumuru". In 1977 speelde hij en zong in de filmhit "Grease" waarin hij het nummer "Beauty School Dropout" vertolkte.
In 1986 maakten Avalon en Funicello opnieuw een film, "Back to the Beach". Hij speelt daarna in meerdere films en televisieseries zoals bijvoorbeeld in "Full House". Daarna begint hij de cosmetica- en verzorgingslijn Frankie Avalon Products en speelt zichzelf in "Casino" in 1995.
In 2009 trad hij op bij American Idol. Avalon woont in Thousand Oaks.

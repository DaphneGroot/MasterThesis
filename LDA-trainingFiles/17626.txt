 SMEETS OFFSET SCHRAPT BANEN. 
 WEERT, 17 sept (Reuter) - Koninklijke Smeets Offset in Weert, onderdeel van Roto Smeets De Boer NV, wil de komende jaren ongeveer 80 arbeidsplaatsen schrappen, omdat het de vellendrukactiviteiten gaat stopzetten. 
 "Ten aanzien van de vellendrukactiviteiten binnen Smeets bestaat het voornemen de zelfstandige marktopdracht los te laten en de bestaande capaciteit in de komende drie jaren af te bouwen tot een ten behoeve van het rotatiebedrijf ondersteunende faciliteit," aldus een bericht van de onderneming. 
 "De afbouw raakt de totaal-organisatie en betekent een verlies van om en nabij de 80 arbeidplaatsen," aldus het bericht. 
 Volgens het bericht wordt deze ontwikkeling toegevoegd aan de lopende rationalisaties in de organisatie alsmede aan de lopende en toekomstige technologische ontwikkelingen, welke de komende vier jaar het personeelsbestand jaarlijks met 15 arbeidsplaatsen zullen doen afnemen. 
 "We nemen er ruim de tijd voor," aldus Smeets Offset in een reactie, maar het bedrijf kon niet met zekerheid zeggen of gedwongen ontslagen voorkomen kunnen worden. 
 Het bedrijf in Weert zich zich meer toeleggen op de rotatieve drukvorm. 
 - redactie Amsterdam +020 - 504 5000. 
 (c) Reuters Limited 1996. 

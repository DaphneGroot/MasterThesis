Frasnes-lez-Anvaing.
Frasnes-lez-Anvaing is een gemeente in de provincie Henegouwen in België. De gemeente telt ruim 11.000 inwoners. Frasnes-lez-Anvaing is ontstaan uit de fusie van 14 kleine deelgemeenten. De gemeente ligt in de Pays des Collines, het landelijke gebied tussen de steden Aat, Doornik en het Vlaamse Ronse.
Kernen.
De fusiegemeente bestaat sinds 1977 uit veertien deelgemeenten, namelijk Saint-Sauveur, Herquegies, Œudeghien, Frasnes-lez-Buissenal, Anvaing, Cordes, Hacquegnies, Arc-Ainières, Wattripont (deze laatste 2 vormden tussen 1971 en 1976 de gemeente Arc-Wattripont), Forest, Moustier, Montrœul-au-Bois, Buissenal en Dergneau. In 1932 was Ellignies-lez-Frasnes reeds opgegaan in Anvaing.
De grootste kernen zijn die van Frasnes-lez-Buissenal, het centrum van de fusiegemeente, en die van Anvaing. De andere plaatsen zijn kleinere landelijke dorpjes. Arc-Ainières bestaat uit twee kleine dorpjes, Arc en Ainières.
Kaart.
Frasnes-lez-Anvaing, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2013-2018.
Het bestuur van Frasnes-lez-Anvaing bestaat uit de MR die de meerderheid van de zetels heeft. Jean-Luc Crucke is burgemeester sinds 1996.

Titaan (mythisch wezen).
Titanen en reuzen, Gustave Doré, 1857
Hoofd van een Titaan, Nationaal archeologisch museum te Athene
Het woord Titaan of Titan (Grieks: Τιτάν, meervoud Τιτάνες) is afkomstig uit de Griekse mythologie en duidt in het gewone spraakgebruik op een reusachtig, geweldig krachtig persoon.
In de mythologie is een titaan een van de twaalf Titanen en Titaniden. Zij zijn (samen met de cyclopen en de honderdarmige reuzen) zonen en dochters van Uranus (de hemel) en Gaea (de aarde), hoewel andere mythen vertellen dat Gaea hen uit zichzelf heeft voortgebracht. De Titanen waren reuzen, ware hemelbestormers. Zij werden door hun vader Uranus in de afgrond, Tartarus, gesmeten toen hij zich door hen bedreigd begon te voelen. Later werden de Titanen die aan Zeus' kant stonden in de strijd om de hemelheerschappij, door hem bevrijd.
Titaniden.
De zes Titaniden waren de vrouwelijke tegenhangers van de Titanen, maar vaak worden ze als één groep beschouwd. Zij zijn eveneens kinderen van Uranus en Gaia.
Kinderen van wie beide ouders Titaan zijn.
Deze zeetitanen verenigden zich en kregen samen drieduizend kinderen, de Oceaniden, die alle vormen van water personifieerden. De bekendste zijn Asia, Styx, Electra, Doris, Eurynome, Amphitrite en Metis.
De Titanen van intelligentie en kennis kregen twee dochters; Asteria en Latona (Oudgrieks: Leto). Zij symboliseren verborgen kennis en voorspelling.
Dit zijn de Titanen van het licht. Hun kinderen waren heel toepasselijk Eos (de dageraad), Helios (de zon) en Selene (de maan).
Rhea en Kronos zijn de Titanen van de zevende dag, kinderen van hemel en aarde (Uranus en Gaea). De kinderen van Rhea en Kronos zijn Poseidon, Hades, Hera, Hestia, Demeter en Zeus. Zeus wordt vereerd als een jaarlijks stervende en weer herrijzende god.
Kinderen van wie een van de ouders Titaan is.
Crius is de Titaan van het ijs, en Eurybia is de dochter van Pontus (de zee). Hun kinderen zijn Astraeus, Pallas en Perses.
Iapetus en de Oceanide kregen samen Atlas, Prometheus, Epimetheus en Menoetius, allen belangrijke figuren in de Griekse mythologie.
Hun kind is een tweestaltige Centaur.

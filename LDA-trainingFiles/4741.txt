	THRILLERS
	Tweede carrire
 De carrire van Jacob Vis is in tween te splitsen. In de jaren tachtig schreef hij al twee goede thrillers, waarvan vooral Prins Desi opviel vanwege de sterke plot. Daarna was het een tijdje stil tot hij begin jaren negentig plotseling opdook als winnaar van een door de Detective & Thrillergids van Vrij Nederland uitgeschreven wedstrijd: wie schrijft een geloofwaardige Nederlandse thrillerpassage? Het winnende stuk kreeg de titel Bloed op de Oosterschelde.
Het betekende de comeback van Vis, die daarna weer een aantal volwaardige thrillers schreef, waarvan vooral Bidsprinkhaan kon bekoren. Met De Jacobijnen (Ellessy;  34,50) is hij terug bij zijn winnende passage in VN. Hij werkte het gegeven verder uit, en schreef zijn dikste boek tot nu toe. Het is een fraai, internationaal thema met een volwaardig Nederlands aandeel. IRA-terroristen laten tijdens de opening van de Oosterscheldedam een bom ontploffen. Een vrouwelijke minister komt om het leven.
Mirjam van Roon, politieagente te Middelburg, die eerder al figureerde in de boeken van Vis, speelt weer een hoofdrol. Er wordt natuurlijk flink op en neer gereisd naar Ierland, vanzelfsprekend is er ook het nodige gehakketak tussen de diverse Nederlandse (geheime) diensten, en speelt ook de minister-president (die heet hier gewoon Kok) een bijrolletje. Een van de betere Nederlandse thrillers van dit seizoen.
Rolf Bos
Hors categorie
 Tijdens het lezen van Beyond Recall (Bantam Press, import Van Ditmar;  42,50; vertaald als Moorddadig verleden, BZZToH;  34,50) moest ik meer dan n keer aan Ruth Rendell denken. Toch staat niet haar naam op de omslag, maar die van Robert Goddard. Geen beginneling uiteraard. Met thrillers als Hand in Glove, Borrowed Time, Into the Blue en Out of the Sun heeft hij naam gemaakt en zich vooral ontpopt als een begaafd verteller.
In Beyond Recall overtreft Goddard echter zichzelf en nadert hij de hoge regionen waarin Rendell zich ophoudt. Alle goede eigenschappen van een thriller komen in dit boek samen: een fascinerend verhaal, een prachtige sfeertekening van rijk en arm op het Engelse platteland, goed uitgebouwde karakters, en volop spanning zonder dat het bloed van de pagina's afdruipt en je als lezer over de lijken blijft struikelen.
Zoals vaak bij Goddard krijgt een al dan niet toevallige ontmoeting in het eerste hoofdstuk grote en ook desastreuze gevolgen. In Beyond Recall is dat de confrontatie tussen Chris Napier en een jeugdvriend, wiens vader ooit werd opgehangen wegens moord op Napiers rijke oom. Een dag later vindt hij zijn vriend in de boom hangen waaronder zij vroeger hun jeugdgeheimen deelden. De zelfmoord is voor Napier aanleiding tot een zoektocht in het verleden van zowel zijn eigen familie als die van zijn dode vriend - eveneens een bekend thema bij Goddard. Wanneer de tegels gelicht worden, blijkt er heel wat ongedierte onder te krioelen.
Daarbij zet Goddard de lezer voortdurend op het verkeerde been in een enerverend verhaal dat evenwichtig is opgebouwd uit flashbacks en tegenwoordige tijd.
Frans van Schoonderwalt
Nederlands:
- Much Ado About Nothing zou Shakespeare er als titel aan hebben meegegeven. Maar de Vlaamse debutant Stefan Broeckx noemde het De offerdans. Het enige opvallende is dat Kortrijk de plaats van actie is. Verder veel sektegedoe, warrige personages en bitter weinig spanning (Manteau;  34,90).
- Nog een debutant: de Nederlandse bestuurskundige Huub van Dijk met De zwarte rechtbank. 'Zijn rechterhand viste onderwijl een kleine zaklantaarn uit zijn achterzak en keek de kamer rond.' Weer eens wat anders: een hand met oogjes. De rest is navenant, met wat seksscenes die de slagroom op de (mislukte) taart moeten zijn (De Arbeiderspers;  35,-).
Engels:
- Het is even wennen: een thriller in Oxford, mt de Thames Valley Police, maar zonder Morse. Tony Strong waagt zich met The Poison Tree in de universiteitsstad, waar mannen worden verkracht door een onbekende met een duikbril op (Doubleday, import Van Ditmar;  48,45).
- In Birdland gaat Katie Jacobs op zoek naar haar halfbroer, die in Bodega Bay moet wonen. In dat plaatsje nam Hitchcock ooit The Birds op, een film die ook een belangrijke rol speelt in dit aardige boek van scenarioschrijver Eric Adams (Hodder & Stoughton, import Nilsson & Lamm;  65,50).


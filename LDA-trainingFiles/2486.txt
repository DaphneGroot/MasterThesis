	Medici komen met netwerk in opstand tegen Koppelingswet Hulpverlening behandelt illegalen gratis
	Van onze verslaggever
Jeroen Trommelen

LEIDEN
'Ik zie het als vrijwilligerswerk', zegt de Leidse huisarts K. Fogelberg. 'Iemand anders staat een uur voor de voetbalclub in de kantine, ik werk een uur voor een onverzekerde illegaal. Het is te doen omdat het om weinig mensen gaat. Hoogstens enkele tientallen patinten per maand.'
En als huisarts staat ze niet alleen. Met de Koppelingswet in aantocht is de afgelopen twee jaar in Leiden gewerkt aan een compleet netwerk voor gezondheidszorg aan illegalen. Behalve huisartsen werken hierin talloze tandartsen, fysiotherapeuten, verloskundigen en medisch specialisten als 'vrijwilliger' mee. Apotheken verzorgen gratis of voor weinig geld medicijnen. Het huisartsenlaboratorium doet gratis onderzoek.
Het is een goed georganiseerd systeem, dat volgens Fogelberg zonder noemenswaardige tegenstand van de grond is gekomen. Patinten kunnen er anoniem gebruik van maken. Wie het zich kan veroorloven, betaalt een kleine vergoeding. Het Leidse illegalenplatform of kerkelijke hulpverleners zorgen voor doorverwijzingen. Zelfs wanneer de illegaal ernstig ziek wordt en opname in het ziekenhuis noodzakelijk wordt, kan hij tot dusver steeds worden geholpen.
Het netwerk werd noodzakelijk omdat illegalen zich binnenkort niet meer kunnen verzekeren tegen ziektekosten. De Koppelingswet die dit regelt, wordt waarschijnlijk in de loop van dit jaar van kracht. Artsen kunnen dan ook geen vergoeding meer krijgen wanneer ze niet-levensbedreigende hulp aan illegalen verlenen. Maar de betrokken medici, zegt Fogelberg, zijn het met die wet simpelweg niet eens.
'Los van alle inhoudelijke bezwaren, wekt de wet volgens mij een hetze op tegen illegalen. Ze creert een nieuwe tweedeling. Illegalen worden gezien als mensen die niet geholpen zouden mogen worden, terwijl wij vinden dat je elk mens moet helpen, zeker binnen de gezondheidszorg.'
Het medisch netwerk doet haar sterk denken aan de ouderwetse armenzorg. 'In Medisch Contact stond een leuke reactie van een oudere collega. V¢¢r de oorlog was het heel normaal om mensen te helpen die het niet konden betalen, zei hij. Het ziekenfonds werd daarna pas ingevoerd. We zijn eigenlijk weer terug bij die oude situatie.'
In een stad als Amsterdam, waar tienduizenden illegale vreemdelingen wonen, bestaat het netwerk van illegalenzorg al veel langer. Maar in Leiden was iets dergelijk v¢¢r de Koppelingswet niet aan de orde, zegt predikant A. Dronkers, secretaris van de Stichting Gezondheidszorg Illegalen in de stad. De rekening voor een illegaal die met kanker in het ziekenhuis behandeld was, kwam terecht bij de sociale dienst. 'Die betaalde, zij het met de opmerking dat dit in de toekomst niet meer kon.'
Dronkers houdt zitting in diakonaal centrum De Bakkerij, dat hij omschrijft als 'een Pauluskerk op Leids formaat'. Behalve illegalen worden er dak- en thuislozen geholpen. Hoewel het aantal niet-verzekerde illegalen in de stad volgens de predikant niet toeneemt ('men zoekt dan liever de anonimiteit van de grote stad'), wordt de noodzakelijke hulp steeds intensiever.
Ook Dronkers gebruikt de term armenzorg. 'Dit wordt de structurele vorm daarvan, zoals kerken de afgelopen jaren zich al steeds intensiever met illegalen en afgewezen asielzoekers zijn gaan bezighouden. De overheid kan wel regels afschaffen, maar de reactie is dat het informele netwerk wordt uitgebreid. We doen nu niet alleen meer aan medische hulp aan illegalen, maar ook aan huisvesting.'
Vorige week werd hij gebeld door een Nigeriaan die uit het verdwijdercentrum voor vreemdelingen in Ter Apel was gezet. Het is een van de afgewezen asielzoekers die niet naar hun land kunnen worden teruggestuurd, en door justitie aan hun lot worden overgelaten. 'Die man heeft niets. Hij klampt zich vast aan een telefoonnummer dat hij toevallig heeft gekregen. Ik zou onze hulp liever beperken tot de gemeentegrenzen, maar je laat zo iemand toch niet aan zijn lot over.'
Nog duidelijker is medisch directeur A. Lamping van het Diakonessenziekenhuis in Leiden. 'We vieren dit jaar ons honderdjarig bestaan. De oprichting was destijds particulier intiatief; een reactie op de hulp van de overheid. Wat dat betreft zijn we weer helemaal terug bij af. De overheid zegt eigenlijk: de enige manier om van die illegalen af te komen, is door ze uit te sluiten van alle sociale voorzieningen.'
Het liefst zou Lamping een speciaal fonds oprichten voor ziekenhuishulp aan behoeftige illegalen, maar het huidige systeem van financiering staat dit niet toe. 'Al het extra geld dat je binnenhaalt, verdwijnt in het budget. Je moet bijna burgerlijk ongehoorzaam worden om zo'n fonds te laten werken.'
Maar extra fondsen zullen zeker nodig zijn, want van het ministerie krijgen alle Nederlandse ziekenhuizen samen elf miljoen gulden voor spoedeisende hulp aan illegalen per jaar. Dat bedrag is volgens alle experts vrijwel zeker te weinig, vooral voor de ziekenhuizen in de grote steden.
Het Leidse Diakonessenhuis heeft een post 'dubieuze debiteuren' van bijna een ton per jaar. Daarmee kunnen volgens de directeur welgeteld drie illegalen worden geholpen - zelfs bij gratis hulp door specialisten. Lamping: 'Ik heb gezegd dat onze identiteit voorschrijft dat we niemand zullen wegsturen. Hoe we dat doen, weet ik nog niet precies. Het zal een uiterste krachtsinspanning vergen.'

Foto
	Predikant A. Dronkers kijkt uit het raam van zijn kantoortje in Leiden. FOTO JIRI BLLER


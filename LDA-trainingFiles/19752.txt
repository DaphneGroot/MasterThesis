Zadeldaktoren.
De zadeldaktoren van de Magnuskerk van Anloo
Een zadeldaktoren is een kerktoren voorzien van een zadeldak.
Dit type toren komt in Nederland vooral voor bij romaanse kerken in de provincies Groningen, Friesland en in Drenthe, en in mindere mate ook bij gotische kerken in deze provincies. Voorbeelden zijn die van Oostum (voorbeeld van een dwarsgeplaatste toren) en Vledder. Na 1900 werd dit type toren weer toegepast bij kerken in neoromaanse stijl.

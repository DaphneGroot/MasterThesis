	DICK HILLENIUS EN DE WETENSCHAP DIE OP KUNST LIJKT Bijna per ongeluk waargenomen
	oFBOFo*D  E MEEST gewaardeerde en minst weersproken columnisten zijn heldere denkers die korte metten maken met alom waargenomen warhoofdigheid. Als A niet B is, en A is waar, dan is B klinkklare nonsens. Als dat grappig is opgeschreven, met een paar pakkende voorbeelden, dan staat een column als een koe. Karel van het Reve en Rudy Kousbroek zijn zulke columnisten, of liever schrijvers die het genre briljant beoefenen. Hoezeer ze ook van elkaar verschillen, de redeneervorm in hun columns is vrijwel altijd: 'X beweert zus. Dat is lariekoek. Want. . .'
De alweer tien jaar geleden overleden schrijver, dichter en bioloog Dick Hillenius schreef ook columns. Hij was een helder denker en had niets op met warhoofdigheid. Toch was hij het vaak oneens met Van het Reve en bijna altijd met Rudy Kousbroek. Niet dat hij vond dat zij klinkklare nonsens verkochten, integendeel, hij bewonderde hen als schrijver. Maar in zijn hoofd werkte het anders. Voor Hillenius konden A en B best tegelijk waar zijn. De basisvorm van zijn stukken was meestal: 'X beweert zus. H, wat gek, ik dacht juist altijd dat het zo was. Hoe zou dat komen?' Verwondering over de verschillen tussen mensen, dieren en dingen was zijn drijfveer.
Op Van het Reve's aanvallen op de evolutieleer volgens Darwin, zijn 'schitterende biologische onzinnen', reageerde Hillenius altijd met de vriendelijke superioriteit van de vakman tegenover de grappig eigenwijze leek. Met Rudy Kousbroek lag het anders. Hillenius schreef daarover: 'Elke keer verbaas ik me dat ik me niet aan zijn schrijven gewonnen kan geven. (. . .) Misschien heeft Hogerhand Kousbroek bedoeld als een prikkel om mij wakker te houden, als een test om te weten ''waarin ik niet ben als deze'', een negatief-spiegel.'
Voor de darwinist Hillenius moest ieder verschijnsel, zo ook Kousbroek, zin hebben. Wat geen biologisch nut heeft, houdt zich niet staande. 'Hogerhand' was voor hem niet de opperrechter, noch de 'halfgod Karl Popper' van zijn tegenstanders, maar de nimmer stilzittende ware schepper, de natuur zelf. 'Alles is biologie', de slogan die het dezer dagen in de menswetenschappen weer zo goed doet, was een van zijn weinige axioma's. In de jaren waarin Hillenius daarover schreef, van begin zestig tot eind tachtig, was zo'n standpunt bepaald niet onverdacht. Buikhuisen over criminele aanleg, Swaab over homohersenen - woedende menigten rolden over hen heen. Zij zouden de wetenschappelijke helden van deze tijd kunnen zijn. En Dick Hillenius een toonaangevend columnist.
Want dat was hij niet. De columns die hij tussen 1983 en 1987 schreef voor Vrij Nederland bleven kleine vrijplaatsen voor een afwijkende geest, slechts door een handjevol liefhebbers genoten. Anders dan Renate Rubinstein en Hugo Brandt Corstius voerde hij geen boventoon in felle publieke debatten, zoals die over de kruisraketten. Hij was het mompelende ondertoontje. Hoe vreemd is het ook dat deze columns nooit eerder, bij zijn leven of meteen na zijn dood, werden gebundeld. En dat terwijl ook in die jaren iedere zesderangs leuke-stukjesschrijver op een bundeling mocht rekenen.
Renate Rubinstein bewonderde de stukken van haar goede vriend Hillenius. Beiden waren scherpzinnige eenlingen. Voor haar was het persoonlijke belangrijker dan het politieke, voor hem net zo. 'Waren we Fransen, het werk van D. Hillenius zou in leer gevat en opnieuw uitgegeven worden', schreef ze kort voor haar net zo vroege dood. 'Maar we zijn geen Fransen.' Hillenius, op zijn beurt, bewonderde de dichter en stukjesschrijver Jan Hanlo, de enige columnist op wie hij een beetje leek, al zei hij dat zelf niet. Hij schreef alleen: 'Ik kan bij Hanlo helemaal niet aanwijzen wat er knap en wat er niet knap aan is, maar de grote waarde van dat werk is dat je d'r van kan houden'.
Simon Carmiggelt omschreef Hanlo's proza eens als 'een lucide soort zeuren', een typering die Hillenius' werk past als een handschoen. En daarmee is weer een cirkel rond. Alles is vriendschap, misschien. Overigens werd ook Hanlo krap zestig. Je kunt je ze alledrie - Rubinstein, Hanlo, Hillenius - met hun kinderlijke voorliefdes, hun ongeremde enthousiasme voor een onderwerp, ook moeilijk voorstellen als belegen grijsaards. Maar dat is natuurlijk achteraf gepraat.
In ieder geval krijgt eenieder die het Hillenius-hoekje in VN gapend oversloeg, nu een nieuwe kans. Uitgeverij Van Oorschot bundelde een keuze uit de columns onder de goed gekozen titel De slordige hand van de tuinman. Hillenius hield van slordig. Van met gulle hand rondgestrooide invallen. Van waarnemingen gedaan vanuit een ooghoek, in een doezelstemming, per ongeluk bijna. Twee stukken in deze bundel illustreren zijn manier van denken het best.
In 'Meer dan n ingang' bepleit hij het 'denken' met gebruik van vele faculteiten. Beelden, spierherinneringen, tastindrukken, melodien, boekenkennis - geuren, allerhande associaties mogen meedoen om tot een verrassend inzicht te komen. Moeten meedoen. Het zo modieuze 'middeleeuwse principe van deductie' is voor de dorre geesten; het remt iedere inventiviteit. Inductie - je laten overspoelen door een veelheid van indrukken om op eigen kracht tot een idee te komen - is de ware wetenschappelijke methode, betoogt Hillenius.
Hij laat zich overtuigen door theorien die gestoeld zijn op analogien en metaforen, zoals die van Freud en Darwin. En de vuurbeheersingstheorie van de socioloog Goudsblom. Hoger dan dat van de theoretici acht hij het werk van Heimans en Thijsse, biologen die goed uit hun doppen keken. Eigenlijk houdt hij van wetenschap die op kunst lijkt. Het stuk eindigt met een staaltje van logisch-metaforisch Hillenius-denken. Echtparen die een scheiding overwegen maar daar toch voor terugdeinzen, schrijft hij, doen dat niet uit rationele motieven, noch uit liefde, maar omdat langdurige relaties 'herinneringsplaatsen in zo veel verschillende hersengebieden hebben dat scheiden gaat lijken op levend villen, een blootleggen van honderdduizenden niet te sussen kleine zintuigen.'
In 'De functie van slordigheid' betoogt Hillenius dat slordigheid niet zomaar een sympathiekere eigenschap is dan muggenzifterigheid, maar dat zij - de titel zegt het al - minstens even functioneel is. Die allerhoogste waardering krijgen de sloddervossen, omdat zij nooit verdreven zijn door de 'splitters' en taxonomienbouwers. Het is is duidelijk waarom: alleen zij 'hebben oog voor de grotere verbanden'. De revolutionair zet zijn grove verfstreken, 'en altijd zullen er weer nette mensen zijn die zich bij de nieuwe toestanden zullen aanpassen en die nieuwe wetten zullen verfijnen, bijslijpen tot strenge precisie'.
Idealisten van welk slag ook behoren in Hillenius' ogen bijna altijd tot de 'nette mensen'. Zij hullen zich in de jas van de revolutionair, van feminist, faunabeheerder of tegenstander van de sinterklaasviering, maar bijna altijd zijn het kortzichtigen die niet begrijpen waarom de dingen zijn zoals ze zijn. Rituelen, clichs, taboes, we kunnen niet zonder, denkt Hillenius: 'De rituele kant van sinterklaas lijkt me de vorm waarin mensen die er op andere wijze niet toe komen, laten blijken dat ze moeite willen doen voor iemand anders.'
Het beste voorbeeld van Hillenius' strijd met zachte wapenen tegen 'de idealisten' is zijn stuk over jaloezie. Dat is in de ogen van die lieden 'een slechte, kinderachtige eigenschap, waar een volwassen mens met enige moeite best van af kan komen'. Onmogelijk, denkt Hillenius. Mensen besteden immers veel aandacht en energie aan hun naasten. 'Die aandacht is functioneel. Verlies ervan is een gevaar. Jaloezie is als pijn, waarschuwing voor gevaar van verminking of dood.' Opvallend is hier dat zijn sterkste argument niet biologisch is, maar emotioneel: 'De jaloezie van een kind, als zijn plaats als jongstgeborene wordt ingenomen door een nieuwkomer, is hartverscheurend.'
Het mooiste zijn de stukken waarin Hillenius de biologie voorbij is en schaamteloos zijn liefdes bekent. Voor gouden korenvelden. Voor luidruchtige samenzang in een Spaans dorp. Voor de muziek van Satie, de gebouwen van Gaudi, de dagboeken van Lautaud, de essays van Graves. En vooral voor dieren die geen huisdier zijn. 'Ik had eens een plompe kever uit Afrika. Hij had iets aandoenlijks' - dat zijn zinnen die je alleen bij Hillenius kunt lezen.
Zijn dierenliefde is niet die van de nijvere vorser. Op zijn wandelingen maakte hij lijstjes met de vogels van die dag: 'Zo'n lijstje helpt mee om aan chagrijn te ontkomen.' Het allergrootst, al sinds zijn kinderjaren, is Hillenius' passie voor de kikker. 'Als de worm even bewoog kwam de kikker genteresseerd dichterbij, zijn bolle ogen bijna aandrukkend tegen het voedsel. In die houding zijn kikkers aanbiddelijk. Zij zien er dan tegelijk heel wijs en heel dom uit.' Waarom de slijmerige kikker, en niet de wollige panda, het ranke paard, of de zorgelijk pingun? Alles is onverklaarbaar, waarschijnlijk.
Aleid Truijens
Dick Hillenius: De hand van de slordige tuinman.
Van Oorschot; 235 pagina's;  37,50.
ISBN 90 282 0894 1.

Foto
	'Als de worm even bewoog kwam de kikker genteresseerd dichterbij.' FOTO COREL


Jurong (eiland).
Het Singaporese eiland Jurong is ontstaan door een samenvoeging van een aantal kleinere eilanden door middel van landaanwinning. Deze eilanden waren Pulau Ayer Chawan, Pulau Ayer Merbau, Pulau Merlimau, Pulau Pesek, Pulau Pesek Kecil, Pulau Sakra and Pulau Seraya die lagen voor de kust van het eiland Singapore bij de plaats Jurong.
Geschiedenis.
In het begin van de jaren 70 van de 20e eeuw maakten drie grote oliemaatschappijen plannen om faciliteiten op te zetten op deze eilandjes. Namelijk Esso op Pulau Ayer Chawan, Singapore Refinery Company op Pulau Merlimau en Mobil op Pulau Pesek. De regering van Singapore greep deze kans aan om een petrochemische industrie te ontwikkelen in dit gebied van de republiek Singapore.

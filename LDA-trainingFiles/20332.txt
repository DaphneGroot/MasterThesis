Changwat Ubon Ratchathani.
Ubon Ratchathani is een provincie in het noordoosten van Thailand in het gebied dat ook wel Isaan wordt genoemd. In December 2002 had de provincie 1.792.774 inwoners, het is daarmee de 3e provincie qua bevolking in Thailand. Met een oppervlakte van 15.744,8 kmÂ² is het de 5e provincie qua omvang in Thailand. De provincie ligt op ongeveer 629 kilometer van Bangkok. Ubon Ratchathani grenst aan Nakhon Phanom, Laos, Cambodja, Sisaket en Yasothon. Ubon Ratchathani ligt niet aan zee.
De beroemde Thaise bosmonniken Ajahn Mun en Ajahn Chah zijn in deze provincie geboren.
Klimaat.
De gemiddelde jaartemperatuur is 32 graden. De temperatuur schommelt tussen 13 graden en 42 graden. Gemiddeld valt er 1709 mm regen per jaar.
Bestuurlijke indeling.
De provincie is onderverdeeld in 20 districten (Amphoe) en 5 subdistricten (King Amphoe), die weer onderverdeeld zijn in 219 gemeenten (tambon) en 2469 dorpen (moobaan). De ontbrekende nummers zijn van amphoe die bij de herindeling in 1993 naar Amnat Charoen zijn gegaan.

 AHREND RONDT DUITSE OVERNEMING AF. 
 AMSTERDAM, 19 dec (Reuter) - Kantoorinrichter Koninklijke Ahrend NV heeft meegedeeld dat de vorige maand aangekondigde overneming van Papier Baum GmbH in Berlijn op 18 december is afgerond. 
 Per 1 januari wordt het bedrijf geintegreerd in Ahrend Duitsland en voortgezet onder de naam Ahrend Baum. Ahrend liet eerder weten dat de acquisitie van Baum, die een jaaromzet van circa 15 miljoen gulden boekt, naar verwachting in 1997 een bijdrage aan haar winst zal leveren. 
 Ahrend publiceert op 14 januari 1997 de voorlopige resultaten over 1996. 
 (c) Reuters Limited 1996. 

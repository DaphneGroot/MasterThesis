Dieze (rivier).
Dieze of "Diest" is de oude benaming voor de huidige Run of Esschestroom, een zijriviertje van de Dommel.
Daar de nog steeds bredere Dieze in de middeleeuwen als de hoofdstroom werd gezien, heette toen zo ook het stuk na de samenvloeiing bij Halder. De riviertakjes die later binnen de Binnenstad van 's-Hertogenbosch vielen, kregen dus de naam Binnendieze.
Aangezien de Dieze ook werd gezien als hoofdstroom ten opzichte van de Aa, had ook het stroomgedeelte na de samenvloeiing met de Aa deze naam.
Later werd de Dommel als hoofdstroom gezien en kreeg dus ook het stuk tussen Halder en 's-Hertogenbosch de naam "Dommel". De Binnendieze behield echter zijn oude naam, al hebben de verschillende takken wel een eigen naam, zoals Vughterstroom en Groote Stroom. Ook het stuk na het punt waar de Dommel, de Aa en de Zuid-Willemsvaart samenvloeien, heet nog de Dieze; deze stroomt via de Ertveld Plas naar Fort Cr√®vecoeur om daar in de Maas uit te monden. Bij Engelen splitst zich hiervan nog het Diezekanaal af, de scheepvaartroute; de hoofdafwatering is via de schutsluizen van de Dieze zelf.

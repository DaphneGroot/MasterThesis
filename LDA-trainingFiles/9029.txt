Rob Harmeling.
Lodewijk Johannes (Rob) Harmeling (Hellendoorn, 4 december 1964) is een voormalig Nederlands profwielrenner, die in 1988 deelnam aan de Olympische Spelen van Seoel. Daar eindigde hij als 38ste in de individuele wegwedstrijd.
Harmeling volgde de LTS (houtbewerking), en is sinds zijn actieve wielercarri√®re actief als fabrikant van spierverzorgende producten. In 1989 ging hij rijden bij de Vlaamse ploeg "Histor Sigma". Van 1991 tot 1995 kwam hij uit namens de TVM-wielerploeg. Daarnaast is Harmeling vaak te gast in het televisieprogramma De Avondetappe.
'La douze'.
Harmeling werd door onder meer Pedro Delgado "la douze" genoemd, omdat Harmeling er patent op had omdat hij altijd net te groot reed, zoals hij zelf zegt (in "Sunday United" van 4 mei 2003). In die tijd reden ze nog niet met 11 tandjes achter, maar was de twaalf ('douze') het kleinste tandwieltje.
Resultaten in voornaamste wedstrijden.
(*) tussen haakjes aantal individuele etappe-overwinningen

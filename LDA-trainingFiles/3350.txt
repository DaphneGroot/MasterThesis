	Fietsen met Da Vinci
	De kunstenaar/architect/musicus/uitvinder Leonardo da Vinci heeft waarschijnlijk ooit een idee voor een fiets gehad. Die veronderstelling is gebaseerd op de achterkant van n van de zevenduizend losse pagina's met aantekeningen die Da Vinci heeft nagelaten. Daarop staat namelijk een tekening van een fietsachtig vervoermiddel. De tekening kwam tevoorschijn bij de restauratie van een van de Da-Vincimanuscripten.
De cd-rom Leonardo, de uitvinder besteedt er gepaste aandacht aan. Da Vinci deed overigens nog veel meer dan fietsen bedenken. Hij vond bijvoorbeeld ook helikopters, baggermachines, houten blaasinstrumenten, snelvuurkanonnen en ophaalbruggen uit. Lang niet alle bedenksels werden in productie genomen, maar nog steeds kan er op onverwachte momenten naar de uitvindingen van Da Vinci worden verwezen. Zo vertelt Tim Krabb in zijn inmiddels klassiek geworden boek over wielrennen, De renner, hoe hij de precieze afstand van zijn oorspronkelijke trainingsrondje opmat. Hij nam een bepaald aantal lucifers mee en gooide daarvan er elke honderd pedaalomwentelingen eentje weg. Aan het eind van de rit telde hij hoeveel er over had, waarna hij de afgelegde afstand exact kon vaststellen. Daarmee was was Krabb in feite met twee Da-Vinci-uitvindingen in de weer: een fiets en een schredenmeter.
De fiets van Da Vinci ging enkele eeuwen niet door, maar de schredenteller wel. De cd-rom: 'Dit apparaat meet hoe ver iemand loopt. Terwijl de wielen ronddraaien, roteren ze een horizontale schijf met gaten. Telkens als de schijf n keer rond is geweest, valt een knikker in een doos eronder. Door het aantal knikkers te tellen kan de voetganger de gelopen afstand bepalen.'
Er kan veel informatie op een cd-schijfje worden gestopt. Dat is bij Leonardo de uitvinder niet nagelaten. Bovendien zijn al die gegevens op een overzichtelijke manier gepresenteerd. Docenten van middelbare scholen die dezer dagen een werkstuk of een spreekbeurt over Da Vinci voorgeschoteld krijgen, hoeven dan ook niet zonder reden te vermoeden dat de gepresenteerde kennis van deze schijf afkomstig is.
Gijs Zandbergen
Leonardo de uitvinder. Uitgever: TLC Domus, Dieman. Prijs:  89.


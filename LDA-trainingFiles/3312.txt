	Een spoor van dood en verdrijving Britse journalisten ontrafelen het verleden van Serviers en Kroaten
	DE OORLOG die midden 1991 uitbrak in wat toen nog Joegoslavi was, had het effect van een sneeuwbal. De oorlog in Sloveni, dat zich onafhankelijk had verklaard, duurde tien dagen. De oorlog in Kroati, dat zich eveneens van Joegoslavi had afgescheiden, duurde vervolgens een half jaar. De derde oorlog ten slotte, die in Bosni, duurde vier jaar en eindigde eind 1995 met de akkoorden van Dayton.
Europa was op deze oorlogslawine in het geheel niet voorbereid en reageerde radeloos. Dat had minstens twee oorzaken. Ten eerste waren kort tevoren de Berlijnse Muur en het IJzeren Gordijn verdwenen en was niet alleen Duitsland, maar ook Europa verenigd. De Koude Oorlog was voorbij en de Amerikaan Francis Fukuyama schreef zelfs over het 'einde van de geschiedenis'. Een oorlog in Europa leek ondenkbaar.
Ten tweede was Europa gewend geraakt aan het Joegoslavi van Tito. De oude, onaantastbare leider was weliswaar in 1980 gestorven, maar zijn schepping, het federale Joegoslavi, leek te kunnen overleven. Er moesten natuurlijk hervormingen plaatsvinden, zoals in de rest van Midden- en Oost-Europa. Maar met geweld exploderen?
Precies dat gebeurde in 1991. Terwijl de Oost-Europese landen met wisselend succes op weg gingen naar vrijheid en democratie, keerde in Joegoslavi de geschiedenis in alle hevigheid terug. Servirs, Kroaten en Moslims, die vijftig jaar lang vreedzaam naast elkaar hadden geleefd, soms in dezelfde straat woonden en met elkaar waren getrouwd, begonnen elkaar te doden en te verdrijven, waarbij de Servirs de agressor waren en ook het wreedst optraden.
Hoe was dat alles mogelijk? Waar kwam dat bloedige nationalisme vandaan? Wanneer waren de Servirs in Kroati en met name in de Krajina gaan wonen? Waarom was en is Kosovo, waar de bevolking voor 90 procent Albanees is, zo belangrijk voor Servi? Wat was zo bijzonder aan de Slag op het Merelveld in 1389, een slag die de Servirs nota bene verloren, maar waaraan zij nog altijd grote mythische waarde toekennen?
Die vragen werden uiteraard ook door journalisten gesteld, vooral door degenen die ter plaatse de oorlog moesten verslaan. Onder hen bevonden zich de Britten Tim Judah, die werkte voor The Times en The Economist, en Marcus Tanner, correspondent van The Independent. Ze hebben zich na de oorlog grondig in de geschiedenis van Servirs en Kroaten verdiept en dit heeft twee interessante boeken opgeleverd, die een verhelderend licht werpen op de vaak gruwelijke gebeurtenissen tussen 1990 en 1995.
Beiden hebben nogmaals de oorlog beschreven, maar dan als sluitstuk van een lange geschiedenis waarin Servirs en Kroaten - vaak tegen alle verdrukking in - hun nationale identiteit hebben behouden of herontdekt, en mythen hebben geweven rond hun verleden. Door die geschiedenis loopt een spoor van dood en verdrijving. Want 'etnische zuivering' - dat vreselijke begrip dat in 1992 plotseling opdook - heeft zich niet alleen in de oorlog van de jaren negentig voorgedaan.
In beide boeken staat de nationale kwestie centraal, dat wil zeggen de vraag of alle Slavische volken op de Balkan samen moesten wonen in n staat of juist niet. Servirs en Kroaten hebben die vraag op verschillende tijdstippen verschillend beantwoord. De idee van een Zuid-Slavische staat was evenzeer aanwezig als de idee van een Groot-Servi of een Groot-Kroati.
Servirs, Kroaten en Moslims wonen niet in een aaneengesloten, afgerond gebied. De geschiedenis heeft hen door elkaar geworpen, met als gevolg dat het in Servi ook altijd gaat om de Servirs elders op de Balkan. En voor Kroati geldt hetzelfde.
Daarbij komt dat de Servirs voor zichzelf een bevoorrechte positie opeisen, gebaseerd op hun verleden, hun omvang en het feit dat zij in de negentiende eeuw als eerste Balkan-volk onafhankelijk werden na een geslaagde opstand tegen de Turken. Spanningen en conflicten waren tot in de jaren negentig het gevolg.
Het verleden is belangrijk om de Balkan te kunnen begrijpen. Want het verleden, schrijft Tim Judah in The Serbs - History, Myth and the Destruction of Yugoslavia, heeft geleid tot het Servische heden. Maar, benadrukt hij, de leiders in Belgrado hebben dit verleden ook misbruikt. Ze hebben het gemanipuleerd om vanuit het communisme de nationale wedergeboorte te verklaren. En, voegt hij eraan toe, de Servische bevolking liet zich graag misleiden.
Marcus Tanner maakt in Croatia - A Nation Forged in War duidelijk hoe ook de Kroaten zich steeds de vraag hebben gesteld: met of zonder de Servirs? Hij schrijft uitvoerig over de militaire leider Josip Jelaci uit de Krajina, over Josip Strossmayer, een liberale bisschop met politieke ambities uit Slavoni, en over Ante Starcevi, de tegenstrever van de bisschop. Zij leefden allen in de vorige eeuw, toen overal in Europa het nationalisme de kop opstak. Dus ook in Servi, dat zich ontworstelde aan de heerschappij van de Turken, en in Kroati, dat tot 1918 deel uitmaakte van Oostenrijk-Hongarije.
Dit nationalisme heeft in Kroati verschillende vormen aangenomen. De militair leider Jelaci trok na de revolutie van 1848 in Wenen en Boedapest met een leger van veertigduizend man naar Hongarije om de revolutionairen te verslaan. Hij ontzette vervolgens Wenen, en dit allemaal om de macht van de Habsburgse keizer te redden. Want Jelacic hoopte dat de Oostenrijkse keizer de nationale rechten van de Slavische volken zou erkennen. Het bleek ijdele hoop.
De vereniging van de Slavische volken op de Balkan in een federale staat was het doel van bisschop Strossmayer. Hij bepleitte samenwerking tussen Servirs en Kroaten en zette zich in voor een verzoening tussen de katholieke kerk, dominant in Kroati, en de Servisch Orthodoxe Kerk.
Samenwerking en verzoening lagen ook voor de hand, want in Kroati woonden van oudsher ook Servirs, ooit gevlucht voor de Turken. Zij woonden vooral in de Krajina, die een militaire buffer vormde aan de grens van het Habsburgse en het Ottomaanse rijk. Vrije boeren waren door de keizer in Wenen hier gevestigd. Zij bewerkten het land en bewaakten de grens.
Starcevi, een dichter en schrijver, keerde zich tegen de Servirs. Hij was voorstander van een Groot-Kroati, bestaande uit Dalmati, Slavoni, Istri en Sloveni; de keizer in Wenen zou koning van de staat zijn.
Tanner wijst erop dat de Servirs in Kroati na 1850 hun belangstelling voor samenwerking met de Kroaten begonnen te verliezen. Zij gingen zich orinteren op de Servische staat die in en rond Belgrado was ontstaan.
Bovendien ontstond in Belgrado de Groot-Servische gedachte. Minister van Buitenlandse Zaken Ilija Garasanin stelde rond 1850 het plan Nacertanije op, dat volgens Judah een 'blauwdruk voor Groot-Servi' was. Garasanin wilde het grote Servische rijk uit de Middeleeuwen herstellen, een rijk dat in 1389 ten onder was gegaan, maar nooit uit de herinnering van de Servirs was verdwenen. Het moest op de Balkan de sterkste en meest invloedrijke natie worden.
Garasanin was de 'vader van het moderne Servische nationalisme', schijft Judah, die meer nog dan Tanner steeds weer parallellen trekt tussen het verleden en de jaren negentig.
Nationalisme speelde ook in het culturele leven een belangrijke rol. Zo propageerde Vuk Karadzi, de dichter van Servische heldengedichten en vernieuwer van het Servisch, de idee dat niet het behoren tot de orthodoxe kerk bepalend was voor de Servische identeit, maar de taal. Met uitzondering van de Kroaten rond Zagreb en de bewoners van de eilanden voor de Adriatische kunst waren voor hem dan ook alle andere Zuid-Slaven Servirs.
Met deze ideen gingen de Zuid-Slaven de twintigste eeuw in en aanvankelijk won de idee van een gemeenschappelijke Servisch-Kroatische staat. Aan het eind van de Eerste Wereldoorlog ontstond het koninkrijk van Servirs, Kroaten en Slovenen, dat later Joegoslavi werd genoemd. De vreugde over de nieuwe staat vervloog snel, toen de Kroaten bemerkten dat de Servirs in deze eenheidsstaat krachtig de boventoon gingen voeren.
De ramp zou wellicht nog te overzien zijn geweest als het Kroatische verzet tegen Belgrado beperkt was gebleven tot de Boerenpartij, want uiteindelijk bereikten Servirs en Kroaten na twintig jaar een akkoord over een staatshervorming. Maar dat akkoord kon Joegoslavi niet meer redden. Want in 1939 stond de Tweede Wereldoorlog voor de deur en bovendien was een extreme Kroatische nationalist opgestaan.
Ante Paveli had in 1929 de 'Ustasa Kroatische Bevrijdingsbeweging' gesticht en onderdak gevonden in het Itali van Mussolini. Toen in 1941 Duitse en Italiaanse troepen Joegoslavi binnenvielen, keerden in hun kielzog Paveli en de Ustasa-fascisten terug naar Kroati. De gevolgen voor Joegoslavi waren verschrikkelijk. Servi werd bezet door de Duitsers, maar in wat nu Kroati en Bosni-Herzegovina is, ontstond de Onafhankelijke Staat Kroati, afgekort NDH. Deze staat was alleen in naam onafhankelijk. In werkelijkheid was de NDH verdeeld in twee invloedssferen: een nazi-Duitse en een fascistisch Italiaanse.
Tanner en Judah beschrijven uitvoerig het schrikbewind van Pavelic . Met zijn extreem wrede strijdmacht wilde hij zowel de joden als de Servirs uitroeien. De terreur van de Kroaten was zo erg dat de vervolgde Servirs de Italianen smeekten hun land te bezetten.
Na de oorlog baseerde Tito zijn communistisch Joegoslavi op de idee van 'broederschap en eenheid'. Hij schiep een federale staat, bestaande uit zes republieken en twee autonome gebieden. Tanner en Judah maken duidelijk dat Tito door een politiek van geven en nemen en door de partij van nationale elementen te zuiveren het nationalisme in Servi en Kroati wist te onderdrukken. Maar hij kon het niet uitbannen.
In de jaren tachtig, aldus Judah, 'gingen de historische demonen zich roeren' en 'begonnen de debatten van de jaren twintig en dertig opnieuw'. Bekend is waartoe dat heeft geleid.
Jan Luijten
Tim Judah: The Serbs - History, Myth and the Destruction of Yugoslavia.
Yale University Press; 349 pagina's;  69,45.
ISBN 0 300 07113 2.
Marcus Tanner: Croatia
- A Nation Forged in War.
Yale University Press; 338 pagina's;  69,45.
ISBN 0 300 06933 2.

Foto
	De Slag op het Merelveld, een Servisch patriottisch schilderij uit 1919, gemaakt door Uros Predi. ILLUSTRATIE UIT 'THE SERBS'


	Wareman behaalt titel met 'de handrem erop'
Hayo Wareman heeft vrijdag bij de Nederlandse kampioenschappen alpine-ski de titel veroverd op het onderdeel slalom. De Drent pakte ook de combinatietitel omdat zijn directe concurrent Harald de Man aan het einde van de tweede manche een poortje miste.
Wareman behaalde de titel voor het eerst. Vlak voor zijn start in de tweede manche hoorde hij dat De Man was uitgeschakeld. 'Toen besloot ik alleen voor de titel te gaan en de handrem erop te gooien', zei de skiÃ«r. 'Ik had zeker twee seconden sneller kunnen zijn, maar een goede klassering bij het open NK was niet belangrijk. Er zijn nog genoeg wedstrijden om punten te halen.'
De 22-jarige Wareman kwalificeerde zich eerder dit seizoen al voor de wereldtitelstrijd begin februari in het Italiaanse Sestrieres.


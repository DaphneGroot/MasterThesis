	Hockeyers op karakter langs Argentinië
	ANP
DURBAN
Het Nederlands hockeyteam heeft bij het drielandentoernooi in Zuid-Afrika karakter getoond in het duel met Argentinië. Oranje kwam vier keer terug van een achterstand en klopte de Zuid-Amerikanen met 5-4.
Bondscoach Roelant Oltmans was zeer content met de inzet van zijn ploeg. In de eerste wedstrijd speelde de Olympisch kampioen nog gelijk tegen Argentinë. Oltmans speelt met een jong team in Zuid-Afrika. Zes van de spelers die in december met Nederland de Champions Trophy wonnen, ontbreken.
In de 4e minuut bracht Nero de Argentijnen al op voorsprong. Een minuut later trok Van Wijk de stand weer gelijk. Via een strafbal maakte Lombi er in de 24e minuut 2-1 van. Lomans zorgde negen minuten later via een strafcorner voor de gelijkmaker.
Lombi zette de Argentijnen vijf minuten later weer op voorsprong. Van Wijk bracht de ploegen op gelijke hoogte. Gentile scoorde twaalf minuten later 3-4. Lomans bezorgde Nederland uiteindelijk toch de zege. In de 59e minuut maakte hij gelijk. Elf minuten later zorgde hij voor de winnende treffer.
Zondag speelt Oranje zijn laatste wedstrijd tegen Zuid-Afrika.


 OHRA NEEMT 35 PCT BELANG IN EFFECTENBANK STROEVE. 
 AMSTERDAM, 17 jan (Reuter) - OHRA Verzekeringen en Bank Groep BV heeft meegedeeld dat zij een belang van 35 procent heeft genomen in Effectenbank Stroeve BV. 
 Het belang is overgenomen van een groep particuliere aandeelhouders. De andere aandelen van Stroeve zijn in handen van de directie, medewerkers en aan de effectenbank gelieerde vennootschappen, aldus OHRA. 
 Financiele details van de aandelenkoop zijn niet gegeven. De in 1818 opgerichte Stroeve is een van de laatste geheel zelfstandige effectenbanken in Amsterdam. Het bedrijf richt zich vermogende particulieren en professionele vermogensbeheerders en heeft 36 medewerkers in dienst. 
 OHRA en Stroeve werken al sinds vorig jaar samen waarbij Stroeve beleggingsdiensten verzorgt voor particuliere beleggers van de OHRA-dochter Capital Care. 
 "Naar verwachting zal deze samenwerking de komende tijd nog verder worden uitgebreid," aldus OHRA en Stroeve in hun gezamenlijke persbericht. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

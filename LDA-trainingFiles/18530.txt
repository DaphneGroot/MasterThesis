Hongaarse forint.
Wisselkoers van de euro ten opzichte van de forint sinds 1999
De Hongaarse forint (HUF) is de munteenheid van Hongarije, ingevoerd in 1946. De forint verving de toenmalige pengő na een jaar van ongekende hyperinflatie. Ook in de 19e eeuw had Hongarije een forint. Die werd in 1892 vervangen door de korona (kroon).
Tot 1999 kende de forint een onderverdeling in 100 fillér. Die munt werd uit de roulatie genomen vanwege de geldontwaarding.
De naam forint is afgeleid van de plaatsnaam Florence. De naam van de munt is daarmee dezelfde als die van de vroegere "florijn" in Nederland. In vertaalde boeken uit de 19e eeuw wordt de Hongaarse forint ook weleens "gulden" genoemd.
Na het uiteenvallen van het Oostblok is de forint sterk in waarde gedaald. Zie verder het artikel over de "Hongaarse economie".
Verdeling van de munten.
De munten van 1 forint en 2 forint worden sinds 1 maart 2008 niet meer gebruikt.
Verdeling van de bankbiljetten.
De huidige bankbiljetten werden voor het eerst uitgegeven in 1997.
Euro.
Oorspronkelijk zou Hongarije rond 2010 de euro invoeren als munteenheid, maar deze datum werd niet gehaald vanwege moeilijkheden met het op tijd in orde brengen van het begrotingstekort.

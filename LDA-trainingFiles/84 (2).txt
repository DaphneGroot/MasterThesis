Atoomkern.
Een atoomkern of nucleus bevindt zich in het centrum van een atoom of ion. De kern bestaat uit twee soorten subatomaire deeltjes of nucleonen: de positief geladen protonen en de neutrale neutronen. Rondom de positief geladen kern bevindt zich een negatief geladen elektronenwolk. Omdat de kern alleen positief geladen protonen en ongeladen neutronen bevat, is ze positief geladen. De negatief geladen elektronenwolk rond de kern compenseert de positieve lading van de kern zodat het atoom als geheel elektrisch neutraal is.
Dit elementaire inzicht in de opbouw van de materie werd in 1911 door Ernest Rutherford, die als de vader van de kernfysica gezien wordt, ontdekt. De kern is bijzonder klein ten opzichte van de gemiddelde afstanden tussen de elektronen en in vergelijking met de afmeting van het atoom als geheel, maar ze bevat vrijwel de gehele massa van het atoom. De ruimte rond een atoomkern, die door de elektronen ingenomen wordt, behoort tot de domeinen van de atoomfysica en de chemie. De ruimte buiten de kern kan vanuit het perspectief van de kernfysica als een praktisch lege ruimte worden opgevat.
De kernkracht.
Gelijke elektrische ladingen stoten elkaar af. De gravitatiekracht waarmee protonen elkaar aantrekken is een factor 1036 kleiner dan de elektrostatische afstoting tussen de protonen in de kern. Het is dan ook een andere kracht die de atoomkern bij elkaar houdt. Deze wordt de kernkracht genoemd en wordt overgebracht door pionen. De kernkracht is een restkracht van de sterke wisselwerking die de quarks binnen de protonen en neutronen bij elkaar houdt. Alleen op afstanden in de grootteorde van enkele kerndeeltjes van de atoomkern is deze kracht werkzaam. Over deze korte afstanden is deze kracht sterker dan de afstotende elektrostatische kracht.
De kernkracht wordt beschreven door de Yukawa-potentiaal en kan vergeleken worden met de Van der Waalskracht. De Van der Waalskracht is een elektrodynamische restkracht tussen neutrale atomen en moleculen die door fotonen wordt overgebracht. De kernkracht houdt de verschillende nucleonen in de kern bij elkaar zoals de Van der Waalskracht de moleculen in elektrisch geladen oliedruppeltjes bij elkaar houdt in de proef van Millikan. Met geladen oliedruppeltjes hebben Millikan en Fletcher in 1909 de elektrische eenheidslading van elektronen bepaald.
Kwantummechanica en hoge-energiefysica.
Omdat de wisselwerkingen tussen de nucleonen complexer zijn dan de elektromagnetische wisselwerkingen tussen elektronen in atomen, moleculen en vaste stoffen, is het lastig om voor atoomkernen eenvoudige rekenmodellen te ontwikkelen.
Atoomnummer, massagetal en radioactief verval.
Abundantie van de elementen in het zonnestelsel.
Het aantal positieve elementaire ladingen in de kern bepaalt het atoomnummer "Z", de chemische eigenschappen van een element en het aantal elektronen in de elektronenwolk rond de kern. Het massagetal "A" is de som van het aantal protonen en neutronen in de kern. Protonen en neutronen hebben bijna dezelfde massa. Het aantal neutronen "N" is gelijk aan het verschil van het massagetal en het atoomnummer: "N" = "A" - "Z". De verschillende isotopen van een element hebben hetzelfde atoomnummer maar verschillende massagetallen.
Atoomkernen met een even atoomnummer hebben een hogere abundantie in ons zonnestelsel dan elementen met een oneven atoomnummer, zoals aan het zigzagpatroon van de abundanties in de figuur rechts te zien is, omdat de atoomkernen van elementen met een even atoomnummer over het algemeen stabieler zijn dan kernen met een oneven atoomnummer. Verder valt op dat de elementen lithium, beryllium en boor een zeer lage abundantie hebben in vergelijking met waterstof, helium, koolstof-12 en de elementen die volgen. De reden daarvoor is dat beryllium-8 een obstakel vormt tijdens de nucleosynthese en alleen als intermediair aan het triple-alfaproces deelneemt. Naast de nucleosynthese van verschillende isotopen tijdens de oerknal en in sterren is de stabiliteit van de isotopen van zwaardere elementen medebepalend voor de abundantie van de verschillende elementen in ons zonnestelsel.
De lijn "Z" = "N" en het neutronenoverschot.
Halveringstijden van de isotopen. Z is het atoomnummer en N is het aantal neutronen in de kern.
In de figuur rechts zijn de halveringstijden van de isotopen in kleur aangegeven als functie van het atoomnummer en het aantal neutronen in de kern. Aan het zwarte zigzag patroon en de losse zwarte puntjes van de stabiele isotopen, is te zien dat atoomkernen met even aantallen protonen en neutronen over het algemeen stabieler zijn dan kernen met een oneven aantal protonen of neutronen. In de tabellen van de isotopen van koolstof t/m de isotopen van zwavel is te zien dat de isotopen met de hoogste relatieve aanwezigheid en een even atoomnummer op of dicht boven de lijn "Z" = "N" liggen.
Naarmate de kernlading hoger wordt komen de stabiele isotopen steeds verder boven de lijn "Z" = "N" te liggen. Daaruit blijkt dat kernen met een hoge kernlading stabieler zijn bij een groter neutronenoverschot. Voor middelzware elementen met een even atoomnummer neemt het aantal stabiele isotopen toe. Helium en koolstof hebben 2, zuurstof, neon, magnesium, silicium, argon, chroom en ijzer hebben 3, zwavel en calcium hebben 4 en titanium en nikkel hebben 5 stabiele isotopen.
De massagetallen "A" = 2 "n" en "A" = 4 "n".
Door de belangrijke rol die helium-4 tijdens de nucleosynthese speelt is de relatieve aanwezigheid van isotopen met een massagetal dat deelbaar is door vier meestal hoog.
Het periodiek systeem, magische getallen en stabiliteit.
Periodiek systeem met een keurcodeweergave van het aantal stabiele isotopen per element.
Vervaltabel van de isotopen waarin het type radioactief verval met een kleurcode aangegeven is.
Het periodiek systeem der elementen is ingedeeld op basis van de atoomnummers en de chemische eigenschappen van de elementen. Voor de indeling van het periodiek systeem spelen de elektronenconfiguraties van edelgassen een belangrijke rol. De atomen van helium, neon, argon, krypton, xenon, radon en oganesson hebben respectievelijk 2, 10, 18, 36, 54, 86 en 118 elektronen en een gesloten buitenste elektronenschil. Voor isotopen bestaan er twee reeksen getallen met atoomnummers van kernen van de meest stabiele elementen. Die getallen worden door kernfysici "magische getallen" genoemd.
Magische getallen.
De magische getallen zijn ontdekt tijdens de ontwikkeling van het nucleair schillenmodel. De magische getallen van Otto Haxel zijn aangegeven in de figuur met de vervalprocessen van isotopen aan de rechterkant. De reeks bevat de atoomnummers 2, 6, 14, 28, 50 en 82 van helium, koolstof, silicium, nikkel, tin en lood. Een andere reeks magische getallen is de reeks van Maria Goeppert-Mayer. De reeks bevat de getallen 2, 8, 20, 28, 50, 82 en 126 met het aantal protonen en/of neutronen in de kernen van helium-4, zuurstof-16, calcium-40, nikkel, tin en lood-208. Isotopen waarvan zowel het aantal protonen als het aantal neutronen een magisch getal is worden dubbel magische isotopen genoemd.
Elementen met stabiele isotopen.
Bijna alle elementen die lichter zijn dan lood hebben een of meer stabiele isotopen. Over het algemeen zijn de "even-even"-isotopen, met een even aantal protonen en een even aantal neutronen, waarvan het neutronenoverschot niet te klein of te groot is, stabiel. De elementen met een oneven atoomnummer hebben over het algemeen minder stabiele isotopen dan elementen met een even atoomnummer.
Stabiele "oneven-oneven"-isotopen.
Over het algemeen zijn isotopen met een oneven atoomnummer en een oneven aantal neutronen instabiel.
Elementen zonder stabiele isotopen.
Van de elementen met een atoomnummer hoger dan 82 bestaan geen stabiele isotopen.
Metastabiele isotopen.
De halveringstijden van enkele isotopen van sommige instabiele elementen is zo lang dat ze na 4,5 miljard jaar nog als metastabiel isotoop op Aarde voorkomen.
Nucleair schillenmodel.
Een voorbeeld van een potentiaalput in één dimensie.
Bezetting van energieniveaus in een schillenmodel. Als in een modelberekening configuratie interactie wordt meegenomen dan kan de golffunctie van de grondtoestand bestaan uit een lineaire combinatie van configuraties waarin ook hogere energieniveaus in het schillenmodel bezet zijn.
Het nucleair schillenmodel is ontwikkeld aan het eind van de jaren '40 en het begin van de jaren '50 van de 20e eeuw naar analogie van het atomaire schillenmodel. Het is een semi-empirisch model waarin de straal "R" van de atoomkern, de potentiaal "V(r)" en spin-baankoppeling de belangrijkste rollen vervullen. Protonen en neutronen zijn fermionen omdat ze een halftallige spin hebben. In het nucleair schillenmodel kan elk nucleon zich binnen de bolsymmetrische potentiaalput van de kern vrij bewegen in het gemiddelde veld van alle andere nucleonen, zoals de deeltjes in een Fermigas.
Het nucleair schillenmodel levert goede verklaringen voor de kernspin en pariteit van de grondtoestand van kernen met een massagetal tot 150 en voor kernen met een massagetal tussen 190 en 220. De resultaten van berekeningen van het magnetisch moment en het elektrisch quadrupool moment stemmen voor veel kernen goed overeen met gemeten waarden. De kernen met een massagetal tussen 150 en 190 zijn afwijkend, onder meer omdat ze niet bolsymmetrisch zijn. Het nucleair schillenmodel biedt de basis voor de ontwikkeling van meer geavanceerde modellen, zoals modellen waarin bijvoorbeeld correlaties tussen nucleonen meegenomen kunnen worden als in een Fermivloeistof.
Nucleaire orbitalen.
De subatomaire deeltjes in de kern zoeken de kwantumtoestand met de laagste energie op. De golffunctie van de nucleonen is, net als de golffunctie van de elektronen in een atoom, opgebouwd uit orbitalen. De oplossingen van de Schrödingervergelijking bestaan uit de producten van sferische harmonischen "Y'ℓm"(θ, φ), met de bijbehorende radiale functies, "R'ℓ"(r). De sferische harmonischen zijn de oplossingen van de Laplace-vergelijking in bolcoördinaten.
Kernstraal.
Deze waarde kan worden vergeleken met de kernstraal die bepaald is met behulp van verstrooiingsexperimenten.
Kernpotentiaal.
De modelpotentiaal waarvoor gekozen is houdt het midden tussen een rechthoekige potentaalput, met "V(r)" = -"V0" als "r" < "R", en een potentiaal van een harmonische oscillator, met "V(r)" = "kF r2 / 2" - "V0" als "r" < "R".
waarin de parameter "-V0" de diepte van de potentiaal is en "a" de "huiddikte" van de potentiaal. Voor "a" wordt 0,524 fm genomen en de waarde van "V0" ligt rond de 50 MeV.
Voor "r" «"R" geldt V(r) = -V0, voor "r" = "R" geldt V(r) = -V0 / 2 en voor "r"» "R" geldt V(r) = 0.
Radiale functies en kwantumgetallen.
De radiale functies in het nucleaire schillenmodel zijn afgeleid van oplossingen van de Schrödingervergelijking voor harmonische oscillatoren en rechte potentiaalputten in drie dimensies. De radiale functies zijn niet afgeleid van oplossingen van de Schrödingervergelijking voor de coulombpotentiaal, zoals de Slater-type orbitalen of de Laguerre-polynomen, die de basis vormen van de radiale golffuncties van atomen. Daarom worden de toegestane waarden van nevenkwantumgetallen in een nucleair schillenmodel niet beperkt door de waarde van een hoofdkwantumgetal. Daarom bestaan de 1s, 1p, 1d, 1f, 2d, 2f... orbitalen in een nucleair schillenmodel terwijl het atomaire schillenmodel geen 1p, 1d, 1f... en 2d, 2f... orbitalen kent.
Spin-baankoppeling.
Illustratie van de L-S-koppeling. Het totale impulsmoment J is paars, orbital impulsmoment L is blauw, en de spin S is groen.
Door de spin-baankoppeling aan de Hamiltoniaan toe te voegen kan voor kernen de ligging en de volgorde van de energieniveaus vrij goed benaderd worden.
Statistische mechanica bij T = 0 K.
De afstand tussen de energieniveaus in een kern is onder standaardomstandigheden groot in vergelijking met de energie van de temperatuurbeweging kB T. Daarom zijn onder standaardomstandigheden de energieniveaus t/m het Fermi-niveau volledig bezet zoals bij een statistische verdeling bij het absolute nulpunt.
Over het algemeen is het thermodynamisch gunstig wanneer geen enkele orbitaal onbezet blijft en elektrische en magnetische velden zo klein mogelijk zijn. Daarom zijn radicalen en tripletzuurstof zo reactief en vervallen zware atoomkernen met een groot neutronenoverschot en een even aantal nucleonen vaak via α- en β-verval naar een singlet grondtoestand.
Kernfusie.
De temperatuur waarbij een bepaalde kernreactie kan verlopen hangt af van de activeringsenergie EA en ligt in de orde van grootte van T = EA / kB. De temperatuur in de kern van de Zon ligt rond de 15,7 × 106 K en is hoog genoeg om de kernfusiereacties van de CNO-cyclus te laten verlopen.
Massa-overschot en bindingsenergie.
Bindingsenergie per nucleon als functie van het massagetal
De massa van een kern is niet gelijk aan de som van de massa's van de protonen en neutronen in de kern. Als de uitkomst van deze simpele optelsom met de werkelijke massa van de kern wordt vergeleken dan levert dat een verschil op dat het massadefect van de atoomkern wordt genoemd. Dit massadefect wordt veroorzaakt door de bindingsenergie tussen de nucleonen in de kern die tijdens de nucleosynthese is vrijgekomen.
In de afbeelding rechts is voor de meest stabiele isotopen de bindingsenergie per nucleon tegen hun massagetal uitgezet. Het valt direct op dat de bindingsenergie per nucleon voor kernen met een laag massagetal sterk stijgt als het massagetal toeneemt. Door de kernfusie van lichte kernen komt blijkbaar veel warmte vrij. De elementen met een massagetal lager dan 8 zijn waarschijnlijk tijdens de oerknal-nucleosynthese ontstaan, in een periode van 3 tot 20 minuten na de oerknal. Elementen zwaarder dan lithium en koolstof konden pas gevormd worden door de nucleosynthese in zware sterren.

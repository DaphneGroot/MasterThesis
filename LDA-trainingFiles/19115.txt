Rudy Douven.
Rudy Douven (Heerlen, 5 mei 1961) is een Nederlandse schaker met FIDE-rating 2389 in 2017. Hij is een voormalig kampioen van Nederland, sinds 1986 is hij Internationaal Meester (IM).
In 1978 werd hij vierde in het jeugdwereldkampioenschap te Skien in Noorwegen, hij won van onder andere Yasser Seirawan. In 1980 was hij samen met Schuermans winnaar van het grote toernooi Gent open in BelgiÃ«. In 1988 werd hij schaakkampioen van Nederland. In 2007 stopte Douven met schaken. Momenteel is hij gezondheidseconoom bij het Centraal Planbureau.
In 1995 promoveerde hij aan de Universiteit van Tilburg.
Partij.
Gerard Welling 1 - Rudy Douven 0; opening Koningsgambiet code C-34: 1.f4 e5 2.e4 c6 3.Pf3 d5 4.exd5 e4 5.Pe5 Pf6 6.dxc6 Pxc6 7.Lc4 Pe5 8.fxe5 Lg4 9.exf6 (op 9.... Lxd1 volgt 10. Lb5+)

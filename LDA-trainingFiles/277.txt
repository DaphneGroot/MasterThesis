	'Welingelichte Kringen' weer te beluisteren
	Van onze verslaggeefster
AMSTERDAM
Het VPRO-radioprogramma Welingelichte Kringen is vrijdag weer te beluisteren. Na een onderbreking van twee weken wordt het hervat vanuit de sociÃ«teit Arti et Amicitiae in Amsterdam. Tot 1 juli wordt het op de oude voet voortgezet.
Het meningsverschil over de uitzendlocatie is echter nog steeds niet opgelost. De directie liet begin januari weten de uitzending te willen verplaatsen naar een minder sjieke en minder dure locatie dan Arti. De makers van het programma menen dat Welingelichte Kringen onlosmakelijk met Arti is verbonden.


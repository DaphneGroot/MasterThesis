Bornem.
Bornem is een plaats en gemeente in de Belgische provincie Antwerpen. Bornem behoort tot het kieskanton Puurs en het gerechtelijk kanton Willebroek.
Geschiedenis.
Het grondgebied was al bewoond in de Gallo-Romeinse tijd. De naam werd in 1101 "Burnehen" gespeld ("verblijf bij de bron").
Het Land van Bornem behoorde aanvankelijk net als Hingene, Mariekerke en Sint-Amands tot het Graafschap Vlaanderen, aan de grens met het Hertogdom Brabant. De parochie behoorde tot het bisdom Kamerijk, later tot dat van Gent en sedert 1801 tot het aartsbisdom Mechelen.
Tot het begin van de 20ste eeuw werd Bornem gespeld als "Bornhem".
Verkeer.
De gemeente Bornem ligt aan de N16 die tussen Sint-Niklaas en Mechelen loopt. De gemeente bezit eveneens een spoorwegstation gelegen aan spoorlijn 54.
Stationsgebouw te Bornem, gelegen aan spoorlijn 54.
Geografie.
De gemeente ligt aan de rechteroever van de Schelde, tegenover de gemeente Temse, waarmee ze door de Scheldebrug verbonden is, stroomopwaarts van Antwerpen. Samen met de gemeenten Puurs en Sint-Amands vormt Bornem de streek Klein-Brabant. De gemeente telt ruim 20.000 inwoners.
Kernen.
Bornem telt naast het centrum zelf nog de deelgemeenten Hingene, Mariekerke en Weert, alle aan de Schelde. In Hingene liggen nog de gehuchten Wintam, Eikevliet en Buitenland. In Bornem-centrum ligt nog het gehucht Branst.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Bornem maakt deel uit van het kieskanton Puurs, gelegen in het provinciedistrict Mechelen, het kiesarrondissement Mechelen-Turnhout en ten slotte de kieskring Antwerpen.
Legislatuur 2013 â€“ 2018.
De kiezer had bij de lokale verkiezingen van 2012 de keuze uit 7 kieslijsten. Open Vld kwam op onder de naam Beter Bornem, ongeveer de helft van de kandidaten op de lijst waren onafhankelijken. De CD&V kwam dan weer in verdeelde slagorde aan de start. Voormalig CD&V-voorzitter Ludo Van den Bossche en eerste schepen Werner Meskens kwamen op met de scheurlijst B! Democratisch. Lijstrekkers waren Luc De Boeck (CD&V), Rony Cuyt (sp.a), Stefaan De Landtsheer (Beter Bornem), Tom Van Bel (Groen), Wim Verheyden (Vl.Belang), Stefan De Landsheer (B! Democratisch) en Kristof Joos (N-VA).
Winnaars waren Groen (+2,05%) en nieuwkomers N-VA (+15,44%) en B! Democratisch (+7,16%). Grote verliezers waren CD&V (-10,71% t.o.v. het resultaat van het Valentijnskartel in 2006), Vlaams Belang (-8,77%) en Beter Bornem (-3,39% t.o.v. het resultaat van VLD in 2006). sp.a hield min of meer stand met een verlies van 1,79%. Hierdoor kwam er een einde aan een lange periode van alleenbestuur door de christendemocraten. Burgemeester werd Luc De Boeck (CD&V). Hij leidt een coalitie bestaande uit CD&V en Groen. Samen vormen ze de meerderheid met 15 op 27 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Bezienswaardigheden.
Onze-Lieve-Vrouw van de Krocht in de crypte van de Onze-Lieve-Vrouw en Sint-Leodegariuskerk
De dorpskern van Bornem, foto genomen vanaf het gemeentehuis.

	Nora's vragen
	FILOSOFIE KAN HEEL goed aan kinderen worden onderwezen. En, wat minstens zo belangrijk is, er zijn kinderen die filosofie leuk vinden. Dat komt goed uit, want vanaf volgend jaar is filosofie een keuzevak in het voortgezet wetenschappelijk onderwijs. VWO-scholieren die het profiel 'cultuur en maatschappij' volgen, mogen dan kiezen tussen een derde vreemde taal en filosofie.
Ook buiten school kunnen kinderen leren filosoferen. Er bestaan filosofiecursussen voor kinderen en de laatste tijd is een aantal goede, op kinderen gerichte, inleidingen in het vak verschenen. Een paar jaar geleden verscheen de roman De wereld van Sofie van de Noor Jostein Gaarder. Inmiddels is dit boek wereldwijd een bestseller geworden.
Gaarder leidt de jeugdige lezer op speelse wijze door de geschiedenis van de filosofie. Het boek is voorzien van een uitgebreid register, zodat het ook dienst kan doen als naslagwerk. (Voor wie dit niet genoeg is, is er sinds enige tijd een heuse gellustreerde encyclopedie van de filosofie: De verbeelding van het denken.)
In het kielzog van Gaarders succes publiceerde Vittorio Hsle, hoogleraar filosofie in Essen, zijn briefwisseling met het elfjarige meisje Nora. Aanleiding voor de briefwisseling in Het meisje en de filosoof waren de vragen die Nora stelde over De wereld van Sofie. De antwoorden van Hsle riepen telkens nieuwe vragen op bij Nora, wat resulteerde in een twee jaar durende correspondentie.
In de brieven komen veel en ver uiteenlopende onderwerpen aan bod, waarbij Hsle toch tracht enige structuur in de discussie aan te brengen. Hij probeert Nora vertrouwd te maken met de belangrijkste filosofische problemen, en haar te laten zien welke oplossingen door de eeuwen heen zijn bedacht.
Zowel Hsle als Gaarder is van mening dat kinderen bij uitstek geschikt zijn om mee te filosoferen. Een zekere naviteit is onmisbaar voor een filosoof, vindt Hsle. Daarnaast zijn nieuwsgierigheid, verwondering, fantasie en speelsheid noodzakelijk. Kinderen hebben die eigenschappen nog in ruime mate. Volwassenen zitten vaker vast in vertrouwde patronen. Hsle gaat zelfs zover te stellen dat volwassenen die niet een aantal uitgesproken kinderlijke trekken hebben weten te bewaren, niet geschikt zijn voor de filosofie.
Gaarder sluit zich bij deze opvatting aan: 'Het lijkt alsof we tijdens onze jeugd het vermogen kwijtraken om ons over de wereld te verwonderen. Maar daarmee verliezen we iets wezenlijks, iets wat de filosofen weer tot leven proberen te wekken. Want ergens binnenin ons zegt iets ons dat het leven een groot raadsel is.' Het onderwijzen van filosofie aan kinderen kan ervoor zorgen dat ze die verwondering behouden.
Hsle geeft een goed overzicht van de filosofie en is ook didactisch sterk. Het 'Caf van de overleden maar eeuwig jonge filosofen' dat hij zogenaamd bezoekt, is een handige manier om uiteenlopende filosofen met elkaar van gedachten te laten wisselen, ook als zij geen tijdgenoten waren.
De historische vrijheden die hij zich veroorlooft, zijn tegelijkertijd ook een zwak punt. Voor wie nog niet is ingevoerd in het filosofische gedachtegoed, is niet altijd even helder waar de grens tussen feit en fictie ligt. Wie wel enigszins op de hoogte is, zal Hsle's vondsten vermakelijk vinden. Zo laat hij de Duitse filosoof Nietzsche terugkomen op zijn adagium dat God dood is. De oude heer haalde een grapje met ons uit en hield zich schijndood, luidt Nietzsche's diagnose nu.
De wereld van Sofie is een betere inleiding dan Het meisje en de filosoof, omdat de filosofische lessen van de fictieve raamvertelling zijn gescheiden. Daarnaast verschaft Gaarder door zijn chronologische opzet een goed overzicht. Hsle gaat thematisch te werk en laat verschillende filosofen telkens over n probleem debatteren. Dat levert een filosofischer, maar daardoor ook een moeilijker boek op.
Hsle's briefwisseling is niet in de eerste plaats bedoeld als inleiding; ze is een commentaar op zo'n inleiding. De brieven die werden geschreven zonder gedachte aan publicatie, laten duidelijk Hsle's interessen en opvattingen zien. Daarnaast bepaalt Nora's preoccupatie met geloofskwesties gedeeltelijk de inhoud van de brieven.
Behalve algemene thema's als waarheid en vrijheid komen ook meer theologische kwesties aan de orde, zoals de verhouding tussen de wereldgodsdiensten en de oorsprong van het kwaad. Voor wie dergelijke vragen niet schuwt en De wereld van Sofie met plezier heeft gelezen, is Het meisje en de filosoof een aantrekkelijk boek.
Hester Eymers
Nora K. & Vittorio Hsle: Het meisje en de filosoof.
Vertaald uit het Duits door Jelle Noorman.
Bert Bakker; 224 pagina's;  34,90.
ISBN 90 351 1856 1.

Foto
	Een van de brieven van Nora aan Vittorio Hsle. ILLUSTRATIE UIT 'HET MEISJE EN DE FILOSOOF'


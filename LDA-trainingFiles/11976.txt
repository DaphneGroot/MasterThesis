Warhammer.
Warhammer (ook wel gekend als Warhammer Fantasy Battles of als de afkorting WFB) is een tabletopspel, uitgebracht door Games Workshop Ltd, dat zich afspeelt in een fantasywereld, die enigszins te vergelijken is met middeleeuws Europa (kastelen, ridders, beperkte technologie), aangevuld met magie en niet-menselijke intelligente rassen: Elfen, Dwergen, Ondoden, Chaos (Demonen), Skaven (Ratachtigen), Reptielmannen (Lizardmen) e.d. De wereld van Warhammer vindt zijn oorsprong in onder andere de verhalen van fantasy-schrijvers J.R.R. Tolkien (In de Ban van de Ring, De Hobbit) en Michael Moorcock (Elric of Melnibone).
Warhammer is een spel van Britse origine, waardoor de terminologie Engels is.
Naast de fantasy-versie bestaan er andere varianten, zoals Warhammer 40.000 (sciencefiction setting) of Warhammer Historical (met als verschillende settings onder andere de Oudheid, Middeleeuwen, Engelse Burgeroorlog, Old West). Gerelateerde spellen aan Warhammer die ook door Games Workshop Ltd gepubliceerd worden zijn onder andere Lord of The Rings, Mordheim, en Warmaster. Naast de table top varianten kwam in 2008 de MMORPG Warhammer Online uit.
Geschiedenis van het spel.
De onmiddellijke voorloper van Warhammer is een regelset genaamd Reaper, die toeliet om kleinschalige schermutselingen uit te vechten met fantasy figuren.
De eerste versie van Warhammer kwam op de markt in 1983 en werd geschreven door Rick Priestley, Richard Halliwell en Bryan Ansell. Het spel werd verkocht als een doos met drie verschillende boeken (Tabletop Battles, Magic, Roleplaying & Characters). Een jaar later werd een uitbreiding gepubliceerd, Forces of Fantasy, dat onder andere verschillende legerlijsten bevatte. De kern van het spelsysteem zoals het bestond in de eerste editie is nog steeds te herkennen in de huidige editie. In de eerste editie werd de Toughness score uitgedrukt door middel van letters (A, B, C...) in plaats van getallen zoals in alle volgende edities. De cover-art op de doos was van de hand van John Blanche, en laat een geharnaste krijger zien die een skelet met een oorlogshamer of warhammer de kop inslaat. Deze tekening is ook hernomen als de inside cover tekening in het hardback boek voor de zevende editie.
In 1985 kwam versie 2 uit (opnieuw als basisdoos met drie boeken). De doos bevatte enkele papieren uitknipfiguren, die als tweedimensionale miniatures konden gebruikt worden. Uitbreidingen omvatten Ravening Hordes (legerlijsten), en de zogenaamde scenario packs: Blood Bath at Orc's Drift, Blood on the Streets, Terror of the Lichemaster en The Tragedy of McDeath. Elk van deze packs bevat een scenario dat bestond uit meerdere veldslagen, alsook kartonnen figuurtjes en gebouwen. Er wordt vanaf deze versie ook meer aandacht geschonken aan het zogenaamde Warhammer Universum, de wereld waarin het spel zich afspeelt. Simultaan met deze versie wordt het roleplaying element in het spel afgesplitst naar een apart rollenspel, Warhammer Fantasy Roleplay.
In 1987 wordt versie 3 gepubliceerd, niet meer als doos met boeken, maar als een hardcover uitgave. De chaoswereld wordt in detail uitgewerkt in de bekende Realm of Chaos boeken: "Slaves to Darkness" in 1988 en "The Lost and the Damned" in 1990. Andere uitbreidingen zijn Warhammer Armies (legerlijsten) en Warhammer Siege (regels voor belegeringen). Ook wordt in 1987 Warhammer 40,000 gepubliceerd, wat de sciencefictionversie van Warhammer wordt.
In 1992 komt versie 4 op de markt en bij de basisdoos worden nu ook de benodigdheden zoals plastieken Goblins en High Elves geleverd. Warhammer Magic is een uitbreidingsset die het spelsysteem van magiespreuken grondig hervormt. Deze versie betekent ook een stijlbreuk met de derde editie, omdat elk ras en leger zijn eigen armybook krijgt. Bovendien ontstaat in deze versie de zeer sterke koppeling tussen de regels enerzijds en de miniatuurtjes geproduceerd door Citadel Miniatures anderzijds.
Vier jaar later komt versie 5 uit, die niet veel verschilt met versie 4. De legers die nog geen eigen armybook hadden, krijgen deze bij de nieuwe versie. Ook worden een paar oudere legers zelfs verwend met nieuwe regels. En andere uitbreidingen komen op de markt.
Versie 6 2000 brengt een kleine schok te weeg bij de spelers, want de regels zijn totaal verschillend van de vorige versies. Ook deze keer worden een paar legers niet meer ondersteund (Dogs of War en Chaos Dwarfs) en komen er andere in de plaats (Ogre Kingdoms). Het is ook het begin van de wereldwijde campagnes zoals Dark Shadows en Storm of Chaos.
Versie 7 werd in augustus 2006 gepubliceerd. Het magiesysteem is deels aangepast en dan met name de "Lores". Ook zijn de regels voor "Hand weapons" en "Rank bonusses" lichtelijk aangepast. Het nieuwe boek gaat dieper in op de geschiedenis van verschillende rassen maar heeft minder scenarioregels. In deze versie gaat de traditie van de wereldwijde campagnes verder, met de Nemesis Crown in de zomer van 2007.
Versie 8 werd gepubliceerd in juli 2010 waarbij er wat regels veranderden onder andere bij het afvuren van bijvoorbeeld kanonnen.
In 2015 werd Warhammer Fantasy Battle vervangen door Warhammer: Age of Sigmar.
Keuze voor een leger.
Er zijn 15 verschillende rassen in de Warhammer-wereld met elk een unieke strategie.
Rassen.
De beschikbare legers, alsook de aard en het karakter van de legers zijn in de loop van verschillende edities van Warhammer meerdere malen aangepast. Zo zijn ooit legers beschreven voor Slann-krijgers (een soort kikkermensen), Norse (Noormannen), Fimir e.d. Vaak worden legers hertekend en regels aangepast in functie van nieuwe miniatuurtjes die door Games Workshop op de markt worden gebracht.
Kosten.
Elk legeronderdeel kost een bepaald aantal punten. Een gewone soldaat van The Empire kost bijvoorbeeld 6 punten.
Punten verschillen van leger tot leger.
De speler kan er bijvoorbeeld voor kiezen om 20 soldaten van bv. 6 punten in te zetten, zonder extra bewapening. Dat kost hem dan 20x6= 120 punten. De speler kan er bijvoorbeeld ook voor kiezen om 15 soldaten in te zetten, met een schild (bv. van 1 punt) en een kapitein (bv. van 10 punten), dan kost dit: 15x6 + 15x1 + 10 = 115 punten.
Er zijn twee soorten characters (leiders): hero's (helden) en lords (heren).
In een klein Warhammer gevecht zijn dit de generaals.
Ze hebben vele namen, zo heeft The Empire bijvoorbeeld een kapitein of een tovenaar als held, terwijl de Orks een Big boss of een Shaman als held kunnen kiezen.
De held kan ook een speciale vlag dragen, die het leger bepaalde bonussen geeft.
Voorbeeld wat een held kan dragen
De punten hiervoor verschillen per held en per leger.
In een groot Warhammer gevecht zijn dit de generaals. Net als helden hebben ze vele titels. Een Empire speler kan een grootmeester in zetten en de Orks een Warboss.
Voorbeeld van wat een heer kan dragen
Ook hier verschillen de punten weer per held en per leger
Een speler kan een held inzetten in zijn gevecht. Hij kost bijvoorbeeld 50 punten. De speler geeft hem een strijdros met bepantsering (15 punten). Een zwaar harnas (10 punten) en een special zwaard (25 punten). Totaal 100 punten. (Dit is een voorbeeld, de kosten in punten kunnen verschillen van leger tot leger en van character tot character).
Het samenstellen van een leger.
Voor er met het samenstellen van een leger begonnen kan worden, moet er eerst met de tegenstander afgesproken worden met hoeveel punten het spel gespeeld gaat worden. Voor een avond spelen met ervaren spelers wordt meestal 2000 à 3000 punten genomen.
Voor elke categorie is er een percentage dat aanduid hoeveel procent er van die categorie minimum/maximum in je leger moet/mag zitten (in punten).
Op basis van die gegevens stel je een legerlijst op. Voor Warhammer is het wel noodzakelijk dat je van elke unit die je inzet, ook daadwerkelijk de miniaturen hebt.
De beurten.
Warhammer is een zogenaamd 'Turn-based' spel. Dit wil zeggen, dat de gebeurtenissen zich niet tegelijkertijd afspelen, maar in aparte beurten die 'Turns' heten. Iedere speler mag in zijn/haar beurt een aantal dingen ondernemen, 'fases' geheten. De fases hebben een vastgelegde volgorde. Wanneer een fase is afgesloten, mogen er geen andere dingen meer uit die fase gedaan worden. Men mag dus niet in de 'Shooting fase' nog dingen uit de 'Movement fase' doen
Start fase.
Sommige handelingen moeten worden uitgevoerd voordat men met zijn beurt begint. Dit gebeurt in de start fase. Vaak betreft dit bepaalde testen, bijvoorbeeld of units beginnen of stoppen met vluchten voor een vijand, of om te bepalen of sommige domme units wel gebruikt mogen worden deze beurt.
Movement fase.
Hierin stel je de charges (aanvallen) vast en kun je je units verplaatsen. De afstand waarbinnen dit kan, wordt beperkt door de maximale loopafstand die in hun statistieken staat. Wanneer aangevallen wordt, moet je 2 dobbelstenen gooien en het aantal ogen optellen bij de normalen movement. (charge)Wanneer een unit grote afstanden af wil leggen worden de wapens en schilden op de rug genomen en ook hier kan de unit 2x zo ver lopen. Dit noemt men marchen (marcheren). Marchen mag echter niet als er een tegenstanders unit binnen 8 inch van jouw marchende unit staat aan het begin van jou beurt.
Magic fase.
Sommige legers hebben tovenaars. Deze hebben de mogelijkheid om magie te gebruiken. In deze fase mag dus geprobeerd worden magische spreuken af te roepen.
Shooting fase.
In de shooting fase wordt het schieten behandeld. Hierin mogen soldaten met bijvoorbeeld bogen, slingers of ander schiettuig proberen de vijand te raken. Ook zogenaamde 'War machines' met de mogelijkheid tot schieten, zoals een katapult of bolt thrower, mogen dat in deze fase.
Close Combat fase.
De in de 'Movement fase' vastgestelde charges worden hier uitgevochten.
Ook gevechten uit voorgaande beurten die nog niet beslist zijn, worden nu uitgevochten.
Vechten.
Als er een unit in gevecht staat met een tegenstander, wordt dit uitgevochten met behulp van dobbelstenen.
Ten eerste wordt de WS van de models vergeleken, op basis hiervan moet een waarde gegooid worden met een dobbelsteen. Als twee models dezelfde WS hebben, is er 50% kans dat er raak geslagen wordt, dus wordt er geraakt op een 4+. Als een aanvallend model meer WS heeft dan een verdedigend model, wordt er geraakt op een 3+. Als een aanvallend model minder WS heeft dan een verdedigend model, raakt hij op een 5+.
Dus als een aanvallend model een WS van 4 heeft en een WS 5 model aanvalt, heeft hij minder WS dan het verdedigende model en raakt dus op een 5+. Als de aanvaller nou 6 WS had, had hij meer WS dan de verdediger en raakte hij op een 3+.
Als dit lukt, wordt de Strength van de aanvallende partij vergeleken met de Toughness van de verdedigende partij, en hieruit volgt weer een waarde. Als de Strength gelijk is aan de Toughness, moet er een 4+ gegooid worden. Voor elk punt dat de Strength hoger is, wordt de moeilijkheid een verlaagt. Dus 1 strength meer dan de Toughness wordt een 3+.
Je kunt nooit automatisch iets verwonden. Ook al heb je 10 Strength tegen 1 Toughness moet je nog steeds een 2+ gooien.
Als de Toughness hoger is dan de Strength werkt het hetzelfde, maar dan andersom. Voor elke Toughness dat een model hoger heeft dan de aanvaller zijn Strength, wordt het 1 punt moeilijker om te verwonden. Dus 3 Strength tegen 4 Toughness maakt een 5+. Als de Toughness 3 punten hoger is dan de aanvaller zijn Strength, wordt er nog steeds verwond op een 6+. Maar is de Toughness meer dan 3 punten hoger dan een aanvaller zijn Strength (bijvoorbeeld een draak met Toughness 6 tegen een Snotling met Strength 2), dan is het niet mogelijk om met die lage strength een wond te doen. De draak heeft gewoon een te taaie huid voor de snotling om doorheen te slaan.
Als uiteindelijk ook voor verwondingen goed gegooid is, heeft het aanvallende model een dodelijke wond toegebracht aan het verdedigende model. Deze wond is nog te redden door een Armour save of een Ward save. Als ook die niet lukken krijgt het model een "Wound". Als een model zijn maximale aan Wounds gekregen heeft is het dood en wordt van de tafel verwijderd. (normaal gesproken heeft een model maar 1 wound en wordt dus meteen van de tafel verwijderd)
2+ 3+ 4+ 5+ 6+.
Tijdens Warhammer wordt er vaak gezegd "raak op een 4+". Hiermee wordt bedoeld dat er een 6-zijdige dobbelsteen (ook wel D6 genoemd) wordt gegooid, en op een resultaat van vier of meer is het gelukt.
Hieruit volgt dat een 2+ een stuk makkelijker is te halen dan een 5+.
1+ vs 2+ save.
Sommige eenheden (Bijvoorbeeld Zware Cavalerie) kunnen een 1+ save hebben. Om te voorkomen dat een unit altijd (automatisch) een save haalt, is ingesteld dat een 1 op een dobbelsteen altijd betekent dat een save niet gehaald is.
Het voordeel van een unit een 1+ save te geven boven een save van 2+, ligt hem erin dat, als de slagkracht (S) van een unit groot is, er waardes van de save afgaan.
Dus een unit met een save van 1+ die een Strength 5 hit krijgt, heeft een 1+2=3+ save over, terwijl een unit die een save van 2+ een hit van Strength 5 krijgt, een save van 'maar' 2+2=4+ overhoudt.
Wardsave.
Een bijzondere save is de Wardsave, deze kan ook b.v. 4+ zijn, maar deze save wordt niet slechter naarmate de Strength van de hit groter wordt. De Wardsave wordt gedaan ná de Armour Save. Als men de Armour Save niet haalt, is er nog een mogelijkheid om met een Wardsave de schade aan je troepen te beperken.
Speltypes.
Een scenario betekent dat er een bepaalde doelstelling is, vaak heb je hierbij een aanvaller en een verdediger.
Een normale veldslag heeft 1 doel: De tegenstander vernietigen.
Duur van het spel.
Er zijn verschillende manieren om het einde van het spel te bepalen
Indien er een scenario gespeeld wordt, ligt ook vaak de duur van het spel vast.
Doorgaans wordt er ook gesteld dat als een der partijen opgeeft, de ander automatisch wint, en wel met een massacre.
Overwinningstypes.
Elke speler berekent het aantal punten dat de "tegenstander" heeft gemaakt.
De twee waardes worden van elkaar afgetrokken, en de uitslag wordt opgezocht in een tabel in het regelboek.

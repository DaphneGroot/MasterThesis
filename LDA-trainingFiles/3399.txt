	Frans spektakel slechts variant op Hollywood-clich
	The Fifth Element van Luc Besson. Met Bruce Willis, Milla Jordovich, Gary Oldman, Ian Holm. In vijftig theaters, waaronder City 1 ('s nachts), Cinema 1, Bellevue Amsterdam, Tuschinksi 1 Den Haag, Path 5, Imax en Cinerama 1 Rotterdam
Bij de premire in Cannes van The Fifth Element, zoals Le cinqime lment buiten Frankrijk heet, is opgemerkt dat Luc Besson in zijn poging om Hollywood met eigen wapens te treffen, de plank behoorlijk mis sloeg. Nu blijkt in elk geval dat hij n ding bereikt heeft: niet alleen in Frankrijk maar ook in de Verenigde Staten stroomt het publiek massaal toe en als dat het doel was, is Besson wel degelijk geslaagd.
Besson geeft met zijn peperdure (ruim honderdvijftig miljoen gulden) productie de eeuwige Frans (Europees)-Amerikaanse discussie over film als kunst of handelswaar een wel heel bijzondere wending. Het ging er immers om dat de Amerikanen technisch vernuft en mechanische trucs via de weg van marktbezetting (monopolisering van distributiekanalen en theaters) aan de wereld opdringen, terwijl de Fransen bepleiten dat de film als kunstuiting ook een kans moet hebben. Kasparov tegen Deep Blue.
Tegenover een echte Franse regisseur als Eric Rohmer stelt Besson zich op als de ultieme Hollywooddenker: hou je verhaal zo simpel mogelijk, geeft je publiek alles wat het al kent en lekker vindt en overbluf het met technisch spektakel en oogverblindende effecten. En zorg, voordat je begint, dat de lijnen van distributie en theaterketens in handen zijn.
Vanuit deze Amerikaanse aanpak is Besson ruimschoots geslaagd. Het verhaal van The fifth Element heeft de eenvoud van een plakje kauwgom. In de 23e eeuw wordt leven op aarde bedreigd door een Kwade Macht, die alleen te stuiten is door de combinatie van vijf elementen: de bekende vier - aarde, water, vuur en lucht - plus een vijfde element: het leven zelf, geconcentreerd in een door DNA-technieken gecreerde Perfecte Vrouw.
Neem een priester, die wijsheid en levensdiepte vertegenwoordigt, en een macho taxichauffeur, die twee uur lang de vijf elementen proberen te verenigen. Het Kwade wordt overwonnen en de tussentijd vul je in met alles wat het bioscooppubliek verlangt: achtervolgingen, kleurrijke decors, special effects en de kick van computerspelletjes.
Lui vermaak van het kinderlijkste niveau - popcorn met cola -, waarvan juist de Amerikaanse critici in Cannes terecht beweerden: allemaal al gezien, deze herhaling van herhalingen, deze zoveelste variatie op de destijds wl originele Star Wars en zijn talloze navolgingen.
Wat dat beteft is de grote teleurstelling dat Besson er weinig persoonlijks aan toevoegt. Hij heeft het voordeel dat niemand minder dan Jean-Paul Gaultier bereid was de kostuums te ontwerpen en in de aankleding slaat hij alle Hollywoodontwerpers. Maar verder? Besson moest voor de macho teruggrijpen op Bruce Willis, die Bruce Willis speelt. Een zwaktebod, waar elke James Bond nog altijd een Brits-Europees alternatief was en is.
The Fifth Element is een opeenstapeling van namaak en clich. Helemaal niet vervelend voor iedereen die telkens opnieuws hetzelfde kermisvermaak wil beleven. Maar Besson doet alsof hij ietsje meer te bieden heeft en des te pijnlijker is dan te moeten constateren dat hij Gaultier heeft ingehuurd om nieuwe kleren voor dezelfde keizer te ontwerpen. PvB


County Leitrim.
County Leitrim (Iers: "Liatroim") is een graafschap in het westen van Ierland in de provincie Connacht. Het heeft een oppervlakte van 1588 kmÂ², en een inwoneraantal van 31.798 (2011), het kleinste aantal van alle graafschappen. Hoofdstad is Carrick-on-Shannon.
Het graafschap staat bekend om de vele meren en waterwegen, en is een populaire attractie voor recreatievissers.
De geschiedenis van het graafschap begint in 1583 toen de grenzen werden vastgesteld door John Perrot, de Lord Deputy. Voor deze tijd maakte het deel uit van het oude koninkrijk van Breffni.
Op Ierse nummerplaten wordt het graafschap afgekort tot "LM".

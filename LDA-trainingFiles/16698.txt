Halfstok.
Een vlag die halfstok wordt gehangen is een (nationale) vlag die niet aan de top van de vlaggenmast, maar slechts tot ongeveer de helft of 2/3 van de hoogte wordt gehesen en daar uitgehangen. Dit is een teken van rouw. Symbolisch hangt de onzichtbare vlag des doods boven de vlag die halfstok is gehangen. Op schepen wordt een vlag halfmast gehangen.
België.
In België wordt op 17 februari de vlag van België halfstok gehesen ter nagedachtenis van alle overleden leden van de Belgische koninklijke familie. Op 17 februari 1934 kwam Koning Albert I in Marche-Les-Dames om het leven na een val van een rotspartij.
Nederland.
Voor particulieren wordt dezelfde wijze aanbevolen.
Saoedi-Arabië.
De vlag van Saoedi-Arabië op Central Plaza, als enige niet halfstok.
De vlag van Saoedi-Arabië mag nooit halfstok gehesen worden. De vlag toont de sjahada, de getuigenis dat er slechts een godheid is. De vlag zal ook nooit als teken van rouw op halfstok gehesen worden.
Wijze van halfstokhangen.
Het eerst tot de top hijsen van de vlag is om te voorkomen dat er enige illusie van luiheid is bij het halfstok vlaggen; door eerst in de top gehesen te worden, en vervolgens weer naar beneden is meer werk dan simpelweg de vlag 'maar' tot halverwege hijsen.
Koninklijke standaard.
Een koninklijke standaard kan niet halfstok worden gehesen. Een zwarte wimpel kan in Nederland de rouw verbeelden.
In Groot-Brittannië leverde dit in 1997 na het overlijden van Diana, prinses van Wales, een discussie op. Koningin Elisabeth II bleef staan op de traditie om de standaard niet halfstok te laten gaan, terwijl het volk het een belediging vond dat overal de Union Jack halfstok werd gehangen, maar op Buckingham Palace de koninklijke standaard voluit wapperde. Het is echter protocol dat op Buckingham Palace de koninklijke standaard wappert wanneer de koning in het paleis aanwezig is. Omdat een koninklijke standaard nooit halfstok kan hangen, was het uitgesloten om op Buckingham Palace de koninklijke standaard halfstok te hangen. Als compromis werd onmiddellijk na het vertrek van de vorstin voor de uitvaartdienst de koninklijke standaard gestreken, zoals de gewoonte voorschrijft bij vertrek, en werd de Union Jack halfstok gehesen.

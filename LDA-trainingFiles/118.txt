	ASBEST VRIJGEKOMEN
	Bij een grote uitslaande brand in een loods in Teteringen (Noord-Brabant) is donderdag asbest vrijgekomen. De stof was in de dakbedekking verwerkt. Tot vijftig meter achter het bedrijf kwamen asbestdeeltjes terecht. De politie zette de omgeving af. In het pand lagen polyester en schuimrubber opgeslagen. Drie medewerkers van het bedrijf raakten gewond. Een kapotte heteluchtkachel veroorzaakte de brand.


Beneden-Merwede.
De Beneden-Merwede vormt de benedenloop van de rivier de Merwede. Het traject begint bij Boven-Hardinxveld, waar de Boven-Merwede zich splitst in een grotere zuidelijke tak, de Nieuwe Merwede, en de noordelijke Beneden-Merwede. Bij Dordrecht splitst de Beneden-Merwede zich in de Noord (naar rechts) en de Oude Maas (naar links). De totale lengte van de Beneden-Merwede bedraagt 14,9 kilometer.
Oeververbindingen.
Er is een verkeersbrug voor de N3 bij Papendrecht, en de Baanhoekbrug, een eensporige spoorbrug met fietspad aan de westzijde van Sliedrecht.

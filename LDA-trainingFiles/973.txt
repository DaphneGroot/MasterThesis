	Deense politie vindt bombrieven neonazi's
	AP, Reuter
KOPENHAGEN
De Deense politie heeft zaterdag zeven neonazi's gearresteerd op beschuldiging van terrorisme. In hun appartementen werden ontstekingsmechanismen en springstof voor bombrieven aangetroffen. In het Zweedse Malmö werden drie uit Denemarken afkomstige bombrieven onderschept. De pakjes bleken bestemd voor linkse politici en sporters in Groot-Brittannië die zijn getrouwd met zwarten. Een van de verdachten zou banden hebben met de Britse neonazigroep Combat 18. Twee arrestanten zijn vrijgelaten.


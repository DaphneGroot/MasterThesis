Pepingen (Vlaams-Brabant).
Pepingen is een plaats en gemeente in de Belgische provincie Vlaams-Brabant. De gemeente ligt in het Pajottenland en telt bijna 4500 inwoners.
Pepingen werd bij de in 2007 door Toerisme Vlaanderen georganiseerde verkiezing van het mooiste dorp van Vlaanderen opgenomen in de preselectie van 50 mooiste dorpen van Vlaanderen.
Kernen.
De fusiegemeente telt naast Pepingen zelf nog vijf deelgemeenten: Beert, Bellingen, Bogaarden, Elingen en Heikruis. In de deelgemeente Pepingen liggen nog de gehuchten Beringen en Kestergat.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2013-2018.
Burgemeester is Eddy Timmermans (LVB-LIJSTvdBURGER). Hij leidt een coalitie bestaande uit LVB-LIJSTvdBURGER en N-VA. Samen vormen ze de meerderheid met 8 op 15 zetels.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedrukt
Sport.
Voetbalclub FC Pepingen is aangesloten bij de KBVB. De club speelde hoofdzakelijk in de provinciale reeksen, maar promoveerde in 2013 naar de nationale reeksen.

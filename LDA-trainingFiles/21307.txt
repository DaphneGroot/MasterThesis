Mallegatsluis.
"Fragment van een kaart van Gouda uit 1585 bij (7) "Die nieuwe Sluys buyten der Stadt"
De Mallegatsluis is een schutsluis met hefdeuren tussen de Hollandsche IJssel en de Turfsingel, een van de singels die rondom de Nederlandse stad Gouda liggen. De vaarweg is CEMT-klasse I.
De sluis is 45,00 m lang, 7,85 m breed, drempeldiepte binnenkant NAP -2,50 m, Hollandsche IJsselkant NAP -3,10m. De doorvaarthoogte is door de hefdeuren en de vaste brug na de sluis richting IJssel beperkt tot NAP +4,65 m. De max. toegestane afmetingen zijn 45,00 m lang, 7,50 m breed en een diepgang van 2,10 m..
Deze sluis is in de loop der eeuwen diverse malen verplaatst en vernieuwd. De Mallegatsluis is erkend als een gemeentelijk monument.

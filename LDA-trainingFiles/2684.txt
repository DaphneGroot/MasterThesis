	Vooraan staan
	EEN LICHTE wanorde heerst in huize De Grave. Er wordt verbouwd aan de Amsterdamse Herman Heijermansweg. De nieuwe keuken is genstalleerd, het huis moet nog geverfd. In de ruime, nog tamelijk lege woonkamer liggen computerspelletjes in een hoek. De staatssecretaris van Sociale Zaken excuseert zich voor de stoelen die niet bij de tafel horen: de nieuwe worden nog bezorgd.
'Voor zo'n verbouwing stel ik hele schema's op,' zegt Frank de Grave (42), 'maar Dorienke begint gewoon. Ze runt de tent op haar onnavolgbare, chaotische manier. Ik poog er enige ordening in aan te brengen, ondanks het feit dat ik niet vaak thuis ben. In die zin passen we niet zo bij elkaar. Zij is veel springeriger en creatiever dan ik.'
Op een zondagmiddag in 1979 ging de bel. Daar stond de studente rechten Dorienke op de stoep in de Groningse Oosterpoort. Ze wilde lid worden van de faculteitsraad waar hij net uit was. 'Lullig', dacht de De Grave, want hij keek naar Studio Sport. Dertig seconden later was dat voorbij. Ze gingen uit eten. 'Ik geloof in liefde op het eerste gezicht. Sindsdien hebben we elkaar niet meer verlaten.'
Het succes van de relatie, die nu achttien jaar duurt, zit volgens De Grave in de wederzijdse ruimte die ze elkaar gunnen. Twee carrires onder n dak. Hij heeft haar al vroeg gewaarschuwd voor zijn politieke ambities. 'Als je een man zoekt die werkt van 9 tot 5, moet je mij niet nemen.' En andersom: Dorienke heeft haar eigen advocatenpraktijk. 'Ik ben haar favoriete klankbord. We kunnen onze geesten goed aan elkaar scherpen.'
Twee kinderen zijn er nu, eentje van zeven en een van negen. 'Het bij elkaar houden van het gezin vergt meer inspanningen van beiden, vooral nu ze wat ouder zijn. Ze zijn nu in een kritieke en kwetsbare leeftijd. Je probeert het allemaal te volgen en te delen in hun denkproces. Eerst denk je dat het klonen van jezelf zijn, maar dat is helemaal niet zo. Dan vraag je je af: hoe kan dat nou? Daar heb je tijd voor nodig.
'Ik heb het imago van een politieke junk die met niets anders bezig is. Buiten mijn vrienden zullen weinigen geloven dat het niet zo is. Maar er is ook nog een Frank de Grave met een sociaal leven binnen en buiten het gezin. Af en toe conflicteert dat flink met mijn werk, dan word ik chagrijnig. Als dat evenwicht fundamenteel wordt verstoord, functioneer ik niet meer.'
Zijn vriend Robin Linschoten, die vorig jaar zomer aftrad als staatssecretaris van Sociale Zaken, wijst in retrospectief naar zijn voorhoofd, nu hij zich realiseert hoe hij zijn kinderen en zichzelf tekort heeft gedaan in de tropenjaren van de Haagse politiek.
'Als ik Robin aan de telefoon heb, houdt hij niet op duidelijk te maken hoe prettig hij zijn nieuwe leven vindt. Volgens mij maakt hij gewoon gebruik van de kans, nu het zo met hem is gelopen. Ik moet nog zien hoe lang hij het volhoudt uit de Haagse politiek te blijven. Ik denk dat hij al weer een slag om de arm houdt.
Het opgroeien van zijn kinderen doet De Grave nogal eens denken aan zijn eigen jeugd. De meelopers, de bazen, de leiders: deze mechanismen ordenen nog steeds het schoolplein.
'Ik was niet zo fors en sterk. Als je klein bent, heeft dat effect op de rest van je leven. Het is net als in de dierenwereld: een mens moet zich aanpassen aan de omstandigheden. Bij ruzie en knokken moest ik het niet hebben van het uitdelen van een flinke mep, dus ontwikkelde ik andere eigenschappen om me te handhaven en met die grote mond toch een beetje vooraan te staan.
'Ik was in staat mijn contacten zo te organiseren dat het risico werd gecompenseerd dat ze me in elkaar zouden slaan. Ik had een sterke Antilliaanse vriend die niet zo goed was in het maken van sommen: zo hielpen wij elkaar. En verder was het buitengewoon efficint dat ik heel goed kon hardlopen.'
Zijn moeder komt uit een katholieke familie en stamt af van de schrijver Lodewijk van Deyssel, pseudoniem van Karel Alberdingk Thijm en zoon van een van de grondleggers van de Rooms-Katholieke Staatspartij. Zijn vader had een groothandel in textiel.
'Hij kreeg een auto-ongeluk toen ik anderhalf was. Mijn zusje was net geboren. Uit de eerste zeven jaar van mijn leven kan ik me geen vader herinneren. Toen ik acht was, hertrouwde mijn moeder met een beroepsmilitair. Uit dat huwelijk zijn nog twee zusjes geboren.
'Het klinkt allemaal dramatisch, maar zo heb ik dat niet ervaren. Naar mijn taxatie heb ik niet een grotere vader/zoon-strijd gehad dan met mijn eerste vader zou zijn gebeurd. Ik vond het indrukwekkend, zo'n grote man met een snor en een uniform met allemaal van die dingen erop. Een bijzonder element in mijn jeugd was dat we vanwege zijn overplaatsingen steeds verhuisden.'
Eind jaren zeventig werd De Grave voorzitter van de Jongeren Organisatie voor Vrijheid en Democratie, de JOVD. Zijn leeftijdgenoten dronken, blowden en stortten zich in de vrije sex. De student rechten had er weinig tijd voor; ter aanvulling van de ouderlijke toelage moest er worden gewerkt. Maar helemaal verstoken van de tijdgeest bleef hij niet.
Wijzend naar zijn schouders: 'Mijn haar droeg ik tot hier. Ik heb mijn portie vrije sex gehad, hoewel dat niet overdreven was en op een avond kon ik toch wel twintig pilsjes wegzetten. Ik rookte shag, maar om onverklaarbare redenen heb ik me nooit aan drugs gewaagd.
'Tot voor kort dan, moet ik eerlijk bekennen. Bij wijze van geintje kreeg ik van vrienden een sigaret met hasj erin. Thuisgekomen dacht ik: laten we dat maar eens proberen. Het was uiterst vermakelijk, want ik ben er enorm vrolijk van geworden. Ik moest overal om lachen.'
Dit voorjaar dook De Graves naam op in de notulen van het Republikeins Genootschap, als potentieel lid. De reden daarvoor ligt in het beginselprogramma van de JOVD in 1980, dat zich tegen het overerfbaar koningschap richtte. Het werd toevalligerwijs gepubliceerd op de dag dat Juliana abdiceerde.
'Ik ben het nog steeds eens met het beginsel dat je een positie moet verwerven door kwaliteit en niet door geboorte. Maar het is van elk praktisch belang ontbloot. Koningin Beatrix heeft een groot draagvlak bij het volk. En volgens mij wordt Alexander een prima koning. Ik heb hem in Amsterdam een aantal keren meegemaakt. Hij heeft het beeld van een intellectuele lichtgewicht, een losbol, die een biertje drinkt. Ik zou al die verzuurde journalisten willen toevoegen dat iedereen dat op die leeftijd doet.
'Ik heb gemerkt dat ik heel goed met hem kon praten over interessante onderwerpen. Staatsrechtelijk is het niet juist geformuleerd, maar ik dacht: dat heb je verdomd goed in de peiling, vriend. Alexander staat er intellectueel bepaald niet magertjes voor. Het Genootschap kan zich een telefoontje naar mij besparen.'
OP DE GOLVEN van het 'jezelf zijn' van VVD-leider Nijpels kwam De Grave in 1982 in de Tweede Kamer. De adjunct-secretaris van de Raad van Bestuur van de AMRO verruilde een prachtige kamer met hoogpolig rood tapijt, daarop een groot bureau, een lederen fauteuil en 's middags thee in Wedgwood-kopjes, voor iets heel anders.
'Op een druilerige ochtend ging ik voor het eerst naar het Binnenhof. Ergens in de gewelven kreeg ik een smerig hokje, dat niet was opgeknapt. Er stond een bureautje met een lamp en een telefoon. Bruin behang met vlekken, het was donkerig, viezig en klammig. Daar zat je dan, in je eentje, vreselijk'
De Grave was Kamerlid in de eerste twee kabinetten-Lubbers. CDA'ers en VVD'ers ontwikkelden in die zeven jaar een hartgrondige wederzijdse afkeer. In die jaren is de kiem gelegd voor een anti-CDA-sentiment dat in 1994 een paars kabinet mogelijk zou maken. Liberalen staken er daarnaast ook veel energie in om elkaar het leven zuur te maken. In 1989 was De Grave als rechterhand van VVD-leider Voorhoeve betrokken bij de val van het tweede kabinet-Lubbers. Hij vertrok als VVD-lijsttrekker naar Amsterdam en werd er wethouder van Financin.
'Ik heb daar relevante ontdekkingen gedaan door niet met christen-democraten te besturen. De electorale spanning tussen PvdA en VVD was er niet, omdat er vrijwel geen kiezersverkeer was tussen die twee partijen. Omdat PvdA en VVD ver van elkaar staan, ging het scoren van de een niet ten koste van de ander. In de CDA/VVD-coalities was dat wel zo, omdat die twee communicerende vaten zijn. Daarom kon je ten opzichte van je achterban veel relaxter zijn over compromissen die je sloot met socialisten. Die zijn gemakkelijker uit te leggen. Het wonderlijke was dat het eerst moest worden uitgevonden in Amsterdam, voor het in Den Haag eindelijk realiteit werd.'
Een onbekend hoofdstuk in de geschiedenis van de totstandkoming van het paarse kabinet is dat er voor de Kamerverkiezingen van 1994 in het Amsterdamse college van B & W enig voorwerk is verricht. Een verraste staatssecretaris: 'Dat moest geheim blijven'
De Grave: 'Ik heb tegen Ed van Thijn gezegd: het is toch te gek voor woorden dat Bolkestein en Kok elkaar nog nooit hebben gesproken. Stel dat paars op de politieke agenda komt, dan moeten de leiders van de PvdA en de VVD elkaar toch in de ogen hebben gekeken? Dan moeten ze van elkaar weten: als het er ooit van komt, weet dan dat er geen geintjes worden geflikt. Kok en Bolkestein zouden voor dat geval praktische afspraken met elkaar moeten maken. Van Thijn was dat erg met me eens.
'Er zijn twee bijeenkomsten geweest. Die hebben niet rechtstreeks geleid tot een paarse coalitie. Dat zou politiek idioot zijn, want Kok regeerde als minister van Financen gewoon met het CDA. Het was mooi dat twee mensen van dat postuur in de Nederlandse politiek eindelijk eens met elkaar spraken. Ik neem aan dat Bolkestein in dat eerste gesprek een aantal inhoudelijke thema's heeft neergelegd.'
Het was een grote dag voor De Grave, die eind jaren zeventig een van de oprichters was van het Des Indes-overleg om te komen tot die paarse coalitie.
'Het was bijzonder, Kok en Bolkestein kwamen bij me thuis. Ik ging broodjes voor ze halen. De vitrages heb ik dichtgedaan, het was niet bedoeling dat iedereen het zou zien, daar zou een heel verkeerde werking van uitgaan. Waarover ze precies gesproken hebben, weet ik niet, want ik ben een wandelingetje gaan maken met Van Thijn in het Beatrix-park.
'Beiden vonden termen aanwezig om er ook een vervolg aan te geven. Dat was in de ambtswoning van Van Thijn. Toen is ook D66-leider Van Mierlo er bij uitgenodigd. Wat in de VVD en de PvdA op talloze niveaus al gebeurde, was in de top nog niet het geval.
'Ik denk dat in de psychologie tussen de politiek leiders van PvdA, VVD en D66 deze bijeenkomsten van belang zijn geweest. Maar het was nooit mogelijk geworden zonder die verkiezingsuitslag van 1994 en de positie van D66 daarin.'
De Grave vertelt dat in de zomer van 1994 in de pers werd gespeculeerd over een ministerschap voor hem op Financin. Hij was andermaal succesvol Amsterdams lijsttrekker geweest en prolongeerde het wethouderschap.
'Ik heb Bolkestein gebeld en gezegd: Frits, er wordt geweldig geleuterd in de kranten, maar, alles afwegende, blijf ik in Amsterdam. Ik dacht ooit nog wel eens in een kabinet terecht te komen, maar ik vond het wel jammer, omdat er uitgerekend een paars kabinet werd geformeerd waar ik toch ook het nodige aan had gedaan'
Twee jaar later deed de kans zich toch voor. Op 27 juni zat De Grave voor de televisie. Hij had vanwege zijn verjaardag net de fles champagne ontkurkt, toen duidelijk werd dat zijn maatje Linschoten als staatssecretaris het onderspit zou gaan delven in de Tweede Kamer.
'Ik zat niet als professional te kijken, maar als vriend. Je denkt: verdomme! Robin staat daar met een ongenaakbare blik, maar ik weet op zo'n moment wel beter. Tot 's nachts heb ik met Robin en zijn vriendin Selma gebeld. Ik had me bepaald niet beziggehouden met de opvolging.
'IK LAG vrij laat in bed met die fles champagne achter mijn kiezen. 's Ochtend om vijf voor zeven ging de telefoon: Bolkestein. Hij zei: ''Ik wil absoluut duidelijk maken dat ik verder wil met deze coalitie.'' Of ik wilde plaatsnemen op de voor deze coalitie cruciale post op Sociale Zaken. Daar kon ik geen nee tegen zeggen.'
Op de dinsdag dat De Grave werd bedigd, dineerde hij met zijn voorganger, die hem het departementale mijnenveld uit de doeken deed: hoe ga je om met de minister, met de ambtenaren, wat zijn de zwakke plekken. Daarna hebben ze een maand of vier telefonisch contact gehouden.
Invloed en het uitoefenen van macht in Den Haag vereisen grote evenwichtskunst. De Grave heeft er aan geroken als parlementarer en nu als staatssecretaris. 'Macht in Nederland is geweldig diffuus. Mijn minister, de ambtenaren, Kamerleden: ze willen allemaal een plekje onder de zon. Ik moet ze die ruimte ook gunnen en niet alles naar mezelf toetrekken.
'De kunst is je aan de ene kant zo te positioneren dat je opvalt. Tegelijkertijd moet je dat op zo'n manier doen dat de mensen die met je werken het gevoel hebben dat ze volop met je in de zon staan. Veel mensen in Den Haag maken de fout dat ze alles om zich heen laten verdorren. Daar betalen ze een prijs voor als ze in problemen komen.'
De Grave ontpopt zich op Sociale Zaken veel meer dan Linschoten als een terrir. Door zijn Amsterdamse bestuurlijke ervaring voelt hij snel aan of hij politieke risico's loopt. Hij kan drammen en ontkent niet dat hij in dat opzicht op zijn minister lijkt. De Grave, lachend: 'Maar ik ben natuurlijk veel milder'
Waar De Grave niet schroomt zijn eigen PvdA-minister een gele kaart te geven voor diens spelverruwende beoordeling van het liberale verkiezingsprogramma, heerst in de VVD de stilte van het rusthuis.
'De hele generatie die in 1982 voor de VVD in de Tweede Kamer kwam, heeft geleerd van de drama's onder Nijpels en Voorhoeve. Jorritsma, Dijkstal, Korthals, Linschoten en ik hebben afgesproken dat partijgenoten de politieke doodstraf krijgen als iemand de persoonlijke ambitie boven het partijbelang stelt. Dat bindt ons.
'Wij zijn kwetsbaar voor dat geknok vanuit de persoonlijke cultuur. In die zin lijken we een beetje op D66, die hebben dat ook. Liberalen vinden dat gadver! en bah! Als er troep in die gesmeerde VVD-motor komt, begint het te pruttelen en slaat de motor af. Als VVD'ers niet prettig in hun vel steken, worden ze onberekenbaar.'
Tandenknarst De Grave nooit als hij Bolkestein hoort?
'Nee...uhm... Ik ben het veel meer met Bolkestein eens dan wel eens wordt gedacht. Natuurlijk zeg ik tegen hem wel eens dat ik het een slag anders zie. Die ruimte is er en ik heb ook het gevoel dat er iets mee gedaan wordt. Het is niet productief als je dat publiekelijk doet. Dat geeft een beeld van ruzie en dat is zinloos als je helemaal geen ruzie hebt.'
De VVD groeit niet meer in de opiniepeilingen, de sociaal-democaten lijken steeds verder uit te lopen. Dat moet De Grave onrustig maken.
'Ik heb het liever stabiel. De VVD heeft in 1994 negen zetels gewonnen. We staan nu al langere tijd op zo'n acht zetels winst. Van 22 naar 40 in acht jaar tijd, dat is bijna een verdubbeling. Als we dat vasthouden, boeken we een perfect resultaat.'
Wiegel merkte onlangs op een spreekbeurt op dat als de VVD andere thema's aanroert, ze nieuwe kiezers kan trekken. Een warmer, socialer gezicht zou daarbij dienstbaar kunnen zijn.
De liberale staatssecretaris van Sociale Zaken: 'Ik weet niet precies wat grootmeester Wiegel wil. Ik ben erg benieuwd naar zijn concrete voorstellen in het debat over het verkiezingsprogramma. Uit het feit dat de VVD me op deze positie heeft gezet en de manier waarop ik me er mee bezighoud, zou je kunnen afleiden dat sociaal beleid bij de VVD vol op de agenda staat.'
Problemen voor de totstandkoming van een tweede paarse kabinet ziet De Grave als de VVD groter zou worden dan de PvdA. 'Ik kan me voorstellen dat er dan PvdA'ers zijn die zeggen: het wordt verdomd aantrekkelijk te gaan regeren met het CDA. Dan kan men de onderhandelingen met de VVD laten mislukken. Kok kan dan namens de grootste partij van een PvdA/CDA-kabinet premier worden.
'Het CDA heeft een zeer links programma geschreven en staat in de startblokken om met de PvdA in zee te gaan. Dat vind ik prima, maar CDA-leider De Hoop Scheffer moet niet zeggen dat alle opties open zijn, dat is gewoon niet waar. Het CDA is voor ons als coalitiepartner onaantrekkelijker geworden dan de PvdA.'
De Grave verheugt zich op de komende verkiezingen. 'Wie gaat de centrale machtspositie van het CDA overnemen? Ik verwacht dat de PvdA en de VVD beurtelings die positie zullen opeisen. Daarover zal de politieke strijd in de komende decade gaan.'

Foto
	Frank de Grave in zijn werkkamer op het ministerie van Sociale Zaken. FOTO WIM RUIGROK - DE VOLKSKRANT


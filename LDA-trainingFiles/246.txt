	UITGEBRAND
	Twee bedrijfsloodsen in Rijswijk zijn zaterdagavond uitgebrand. Het bedrijf importeert vorkheftrucks en andere transportmiddelen. De brandweer schat de schade op ongeveer tien miljoen gulden. Persoonlijke ongelukken deden zich niet voor. Wel moesten de bewoners van tien woningen in de onmiddellijke nabijheid in verband met de rookontwikkeling hun huizen verlaten. Er zijn geen gevaarlijke stoffen vrijgekomen.


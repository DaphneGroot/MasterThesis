	Grimmig, groezelig en glamoureus
	Er komen een heleboel tentoonstellingen aan die de Europese Unie als kapstok gebruiken. En van de eerste is The European Face, een expositie van fotografische portretten. Onder de vijftien deelnemers zijn gerenommeerde fotografen die regelmatig in het kunstcircuit exposeren, zoals de Duitse Thomas Ruff, die op de vorige Binnale van Veneti zijn land vertegenwoordigde.
Voor Nederland doet Rineke Dijkstra mee met een keuze uit haar serie van jongeren aan het strand. De tentoonstelling reist naar vijf landen; in Nederland wordt hij getoond in de synagoge van Weesp, een slim gekozen locatie vanwege de nabijheid van het fotofestival Naarden.
Vrijwel alle titels zijn voor de gelegenheid geschrapt, de meeste foto's heten ineens 'zonder titel'. Dat is gedaan om de nadruk niet op namen en locaties te leggen, maar op de gezichten en de manier waarop die tot ons spreken. De inleiding mompelt wat over 'de gedifferentieerde microkosmos van de Europese gemeenschap'. Er gaat zo echter wel heel wat informatie verloren.
Niet onbelangrijk om te weten dat die waardige, dramatische vrouw met haar zwarte, vochtige ogen en haar hoofd trots in de nek, gefotografeerd door de Portugees Antonio Homem Cardoso, de wereldberoemde fado-zangeres Amalia Rodriguez is. En dat op de foto's van Dijkstra het begrip 'Europese identiteit' niet helemaal samenvalt met de Europese Unie: een paar van haar strandjongeren komen uit Polen, Oekrane en Amerika.
Het Europese gezicht van de tentoonstelling is beurtelings puberaal, gerimpeld, getekend, grimmig, verbeten, groezelig en glamorous, maar voor alles wit, erg wit. Onder de ruim honderd foto's is er welgeteld n van een zwarte, gemaakt door de Brit David Williams, en n met een zigeunerpaar, van de Zweed Anders Kristensson. Dat komt doordat niet aan de fotografen gevraagd werd om 'het Europese gezicht' weer te geven, maar er geput werd uit bestaande series. Was voor de eerste optie gekozen, dan had de expositie er waarschijnlijk totaal anders uitgezien.
Nu is het beter om haar te beschouwen als een tententoonstelling van verschillende opvattingen van het fotografisch portret. In die zin is het een interessante expositie, want zij toont vele verschillende visies naast elkaar. De modellen werden beslopen, bestudeerd, gevolgd, getaleerd en gemanipuleerd.
Kristensson tracht hun innerlijk bloot te leggen door een persoonlijke relatie met hen aan te gaan, de Luxemburgse Marianne Majerus door hen afstandelijk te beschouwen. De Italiaanse Agnese Purgatorio openbaart subtiele verschillen in persoonlijkheden door broers en zussen naast elkaar te fotograferen. Zo zie je haarscherp hoe het linker meisje, net iets mooier en met regelmatiger trekken dan haar zus, zelfbewust in de camera lacht, terwijl zus haar blik treurig en verlegen naar binnen richt.
De Belg Dirk Braekman mishandelt zijn negatieven tot zijn afdrukken sfeervol en expressief zijn als schilderijen. Bij Dijkstra en Cardoso dragen kleding en de houding bij aan de expressie van de foto, de Deen Torben Eskerod fotografeert zijn modellen naakt op de huid. Tot op het karikaturale af: Eskerod legt zo sterk de nadruk op de subtiele onregelmatigheden in 'zijn' gezichten dat na het zien van zijn foto's geen neus, oog of kin meer recht lijkt te staan.
Maar niemand heeft de waarheid in pacht. Zelfs een gedoodverfd realist als Thomas Ruff pretendeert dat niet meer. Voor zijn Venetiaanse serie manipuleerde hij telkens twee gezichten in elkaar tot n nieuwe foto. Het resultaat is vervreemdend, je ziet meteen dat er iets loos is met die gladde, edelgermaanse gezichten, maar pas bij nader inzien ontdek je wat er schort: twee kapsels, twee kaaklijnen of twee kinnen lopen door elkaar. Zo comprimeerde Ruff telkens in n beeld alle vragen die een portretfotograaf zich maar kan stellen. Reflecteert een portret het uiterlijk of het innerlijk, de maker of zijn model?
Ineke Schwartz
The European face, t/m 6 juni in de Weesper Synagoge, Nieuwstraat 5, Weesp, open dinsdag t/m zondag 13.00-17.00 uur.


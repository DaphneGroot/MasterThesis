Zederik.
Topografische gemeentekaart van Zederik, december 2016
Zederik () is een gemeente in de Nederlandse provincie Zuid-Holland. De gemeente is op 1 januari 1986 ontstaan door het samenvoegen van zeven oorspronkelijke gemeenten in de Alblasserwaard en Vijfheerenlanden. De naam is afgeleid van het uit de middeleeuwen stammende kanaal de Oude Zederik, die door dit gebied loopt.
Gemeentefusie.
Op 10 november 2015 werd bekend dat Zederik zal fuseren met het naburige Vianen en Leerdam tot een nieuw te vormen gemeente Vijfheerenlanden. Leerdam werkt op dit moment al samen met Zederik in het GLZ-verband, waar ook de gemeente Giessenlanden deel van uitmaakt.
Deze nieuwe fusiegemeente zal bij de provincie Utrecht gaan horen. Fusiepartner gemeente Vianen is in 2002 reeds overgegaan naar de provincie Utrecht. De nieuw te vormen gemeente zal dan zo'n 55.000 inwoners hebben. De definitieve herindeling zal gaan plaatsvinden op 1 januari 2019. Op 1 januari 2018 zullen al wel de ambtelijke organisaties van de drie gemeenten samengaan.
Geografie.
De gemeente telt inwoners (, bron: CBS) en heeft een oppervlakte van 76,48 km² (waarvan 2,38 km² water).
N.B.: Tienhoven bestaat in feite uit twee kernen: één historische en één aan Ameide vastgebouwd.
Ameide is de enige stad in Zederik. Het gemeentehuis bevindt zich echter in het centraler gelegen Meerkerk. Zederik kent twee officiële buurtschappen: Achterdijk (Nieuwland) en Sluis (Ameide).
In het noorden wordt de gemeente, evenals de provincie, begrensd door de Lek, die bepalend is geweest in de geschiedenis van Ameide. Ook Lexmond ligt aan deze rivier. De gemeente wordt doorsneden door het Merwedekanaal, waar Meerkerk aan ligt. Tussen Meerkerk en Ameide stroomt de Oude Zederik, dwars door het voor de fauna zeer belangrijke natuurgebied de Zouweboezem. Ook een aantal delen van de uiterwaarden langs de Lek fungeren als natuurgebied.
Dwars door de gemeente loopt de snelweg A27, met op- en afritten bij Lexmond en Meerkerk. Vanaf de afrit bij Meerkerk loopt tevens de provinciale weg N214 naar de Drechtsteden. Op gemeentelijk niveau zijn de wegen in de driehoek Ameide-Lexmond-Meerkerk de belangrijkste verkeersaders.
In het zuiden wordt de grens van de gemeente gevormd door het spoor van de MerwedeLingelijn. Er bevindt zich op gemeentegrond echter geen station. Wel bestaat al sinds 1875 het idee voor een spoorlijn tussen Utrecht en Breda. Die zou bij eventuele aanleg door de gemeente Zederik komen te lopen. Een station in Zederik zou daarbij wellicht realiteit kunnen worden. In 2008 zijn nieuwe plannen gepresenteerd voor deze spoorlijn. Een commissie van de Tweede Kamer oordeelde echter dat de aanleg van de spoorlijn niet eerder dan in 2020 kan beginnen.
Gemeenteraad.
N.B.: Voor de vergelijkbaarheid zijn de partijen waaruit de ChristenUnie voortgekomen is ook voor 2000 weergegeven als ChristenUnie.
N.B.: In 2014 is JVB gefuseerd met VKG.
College van burgemeester en wethouders.
Het college van burgemeester en wethouders bestaat na de gemeenteraadsverkiezingen van 2014 uit een coalitie van CDA, SGP en VVD.'
Na de gemeenteraadsverkiezingen van 2014 werd er een nieuwe coalitie gevormd onder leiding van het CDA. Hierin namen verder de winnende partij SGP en de VVD deel. Nieuwe wethouders werden Arie Donker namens de SGP en Wim Mulckhuijse namens de VVD.
Na de gemeenteraadsverkiezingen van 2010 mocht het CDA onder leiding van Goof Bos beginnen met informele gesprekken. Uiteindelijk kwam er een coalitie tussen het CDA, de PvdA en de ChristenUnie tot stand. De ChristenUnie trok Hans Freije aan, die eerder wethouder was in gemeente Giessenlanden. Wethouder Jory Verwolf gaf aan te stoppen, waarna Goof Bos wethouder werd namens het CDA. Ralf Krämer bleef aan. Het CDA gaf aan met deze partijen verder te willen omdat Ralf Krämer voor continuïteit zorgde, hij zat immers in het vorige college, en omdat de ChristenUnie in Zederik qua stemmenaantal de grootste winnaar was.
Coalitiecrisis 2008.
Tijdens de gemeenteraadsvergadering van 21 april 2008 legde wethouder C. Veth (VVD) zijn functie neer waarna de VVD-fractie de steun voor de coalitie introk. Vanaf 26 mei werd de opengevallen positie ingevuld door de SGP'er C. Bor.. Wethouder Bor bleef aan tot de totstandkoming van de CDA/PvdA/CU-coalitie in 2010. Een crisis in de coalitie was in Zederik nog niet eerder voorgekomen.

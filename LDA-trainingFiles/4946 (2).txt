Vorkstaartscharrelaar.
De vorkstaartscharrelaar ("Coracias caudatus") ("Synoniem: Coracias caudata") is een soort scharrelaar die -zoals de Nederlandse naam al aangeeft- een lange gevorkte staat heeft. Hij komt voor in Afrika.
Kenmerken.
De vogel is 28 tot 30 cm lang, met volgroeide staartuiteinden is de vogel 8 cm langer. De vogel weegt 87 tot 137Â g. Het is een slank soort scharrelaar met een lange, golvende staart. De nominaat is wit op het voorhoofd en heeft een witte wenkbrauwstreep. De kruin en de nek zijn olijfgroen, de rug is warm bruin, de stuit en de vleugels zijn donkerblauw. De borst is lila. De rest van het verenkleed is ook blauw, maar in andere tinten.
Verspreiding en leefgebied.
Het leefgebied bestaat half open savannelandschap met verspreide bomen (acacia's) en ook wel agrarisch landschap. Echter, de vogel mijdt de omgeving van menselijke nederzettingen.
Status.
De grootte van de populatie is niet gekwantificeerd. De vogel is plaatselijk talrijk en verder meestal algemeen. Om deze reden staat de vorkstaartscharrelaar als niet bedreigd op de Rode Lijst van de IUCN.

 ABN AMRO VERKOOPT BELANG GEVEKE. 
 AMSTERDAM, 14 okt (Reuter) - ABN AMRO Holding NV heeft haar belang in Geveke tot nul procent teruggebracht, zo blijkt uit een mededeling in het kader van de Wet Melding Zeggenschap. 
 De plicht om het veranderde belang te melden ontstond blijkens de aankondiging op 27 september. 
 In 1994 meldde ABN AMRO dat zij een belang in Geveke had van 9,63 procent. 
 De aandelen Geveke noteerden vandaag op de Amsterdamse effectenbeurs een koers van 59,00 gulden, twee kwartjes onder het slot van vorige week vrijdag. 
 - redactie Amsterdam, 020 504 5000, fax 020 504 5049. 
 (c) Reuters Limited 1996. 

Sestre.
Sestre is een Sloveense band bestaande uit drie travestieten. Hun bijnamen luiden Daphne, Emperatizz en Miss Marlena. In SloveniÃ« treden ze al enkele jaren op als de Strumpantl Sisters. Daphne studeert landbouw en danst in het Ljubljana Danstheater. Miss Marlena is ook een student, Emperatizz is styliste en visagiste. Ze werd tweede op het Europese Travestietenfestival in 1997.
Ze wonnen EMA 2002, de nationale finales voor het Eurovisiesongfestival 2002 in Tallinn. Hoewel zangeres Karmen Stavec de favoriet was tijdens de televoting koos de vakjury voor Sestre, de zaak werd een rel die tot het parlement ging maar de omroep hield zijn been stijf en vaardigde de 3 stewardessen af. In Tallinn werden ze dertiende.

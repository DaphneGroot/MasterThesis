Perseus (sterrenbeeld).
Perseus (afkorting Per) is een sterrenbeeld aan de noorderhemel, liggende tussen rechte klimming 1u26m en 4u46m en tussen declinatie +31° en +59°. Het is op de breedte van de Benelux gedeeltelijk circumpolair.
Wat is er verder te zien?
In dit sterrenbeeld ligt de dubbele open sterrenhoop "h + χ Persei" (NGC 869 en 884), met het blote oog zichtbaar. Ook zijn er twee objecten te zien die in de catalogus van Charles Messier voorkomen, Messier 34 en Messier 76. Eveneens waar te nemen is de meteorenzwerm "Perseïden" waarvan de radiant ligt in het sterrenbeeld. Deze verschijnt ieder jaar aan de hemel omstreeks 11 augustus.
In het najaar van 2007 werd de normaal erg zwakke Holmes ineens zoveel helderder dat hij vrij eenvoudig met het blote oog te zien is. Hij stond medio november 2007 net ten oosten van Mirphak.
Mythologie.
In de Griekse mythologie is Perseus een held. Hij was de zoon van Zeus en Danaë. Vooral bekend is zijn optreden tegen de gorgon Medusa.

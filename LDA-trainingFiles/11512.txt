Organisme.
Een organisme kan worden gedefinieerd als een levend wezen met een eigen metabolisme. Mensen, dieren, planten, schimmels en bacteriÃ«n zijn volgens deze definitie organismen, terwijl virussen en prionen meestal niet als organismen worden beschouwd.
In de wetenschappelijke context waarin het woord 'organisme' wordt gebruikt, gaat het allereerst om de "machinerie van het leven": het wezen wordt hierbij gezien als een samenstel (systeem) van chemische reacties en fysische verschijnselen, zoals in de biologie, fysiologie, biochemie, moleculaire biologie en biofysica. Daarnaast kunnen organismen bestudeerd worden in hun relatie tot elkaar en hun milieu, zoals in de ethologie en de ecologie.
Organismen kunnen op verschillende niveaus worden onderzocht: moleculair, cellulair, histologisch, op het niveau van organen of orgaanstelsels, van een individu, populatie of ecosysteem.
Als synoniem voor 'organisme' wordt ook de term "levensvorm" gebruikt. (Niet te verwarren met de botanische term: 'levensvorm').
Betekenis bij uitbreiding.
In metaforische zin wordt een complex 'geheel' wel beschouwd als een organisme: 'de politiek'; 'het internationale telefoonnet'.

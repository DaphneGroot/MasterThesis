	De maand van de waarheid voor PSV
	Van onze verslaggever
Paul Onkenhout
 EINDHOVEN
Het Rusland van nu is het Rusland van 1912 niet, zei de nog krasse seizoenkaarthouder Frits Philips gisterochtend tegen de verbaasde manschappen van PSV. Philips (93) had ook nog enkele tips voor de ploeg die, klein detail, morgenavond in Oekrane moet zegevieren over Dinamo Kiev om in de Champions League kansrijk te blijven.
'Blijf naar de bal kijken! Als je om je heen kijkt, ben je al te laat.' Een kop koffie en weg was hij weer, in de stijl van Berlusconi als die op Milanello de spelers van AC Milan moed inspreekt. Overigens maakt Berlusconi dan altijd gebruik van een helicopter. Philips kwam met de auto naar de Herdgang, met chauffeur, en hij was er zeer welkom.
Met plezier liet Dick Advocaat hem op zijn stoel, die van de trainer van PSV, plaatsnemen. Het is wel eens anders geweest, maar Advocaat is de laatste weken goedgemutst en zeer ontspannen. Desondanks: 'Het zou een mirakel zijn als we ons plaatsen voor de volgende ronde.'
- Als het niet lukt, is het seizoen al bijna verloren.
Advocaat: 'In de competitie hebben we precies evenveel punten als vorig seizoen, 36 uit 16 wedstrijden. En we hebben 49 doelpunten gemaakt, ruim drie gemiddeld. Is dat slecht? Ik ben bereid tot doemdenken, maar daar is nu geen enkele aanleiding voor. Ajax heeft zeer veel punten, wij hebben er veel.
'Als we tweede worden in deze poule, hebben we het uitstekend gedaan. Ook al zal het waarschijnlijk niet voldoende zijn om ons te plaatsen voor de kwartfinales. Twee ploegen onder je houden in een poule van dit kaliber, dan hoef je je nergens voor te schamen.'
- Maar PSV maakt nog geen deel uit van de Europese top en dat was dit seizoen de doelstelling.
'Daarvoor is te veel n¡t gebeurd. Maar dat is een oud verhaal. Met twee, drie spelers erbij hadden we de stap kunnen maken. Trek je die niet aan, dan moet je het doen op de manier zoals we het nu doen, met een ingespeelde ploeg die enkele zwakke plekken vertoont.
'Stel je deze ploeg eens voor met bijvoorbeeld Ronaldo! En, twee topspelers erbij, dat is een wereld van verschil. Niets ten nadele van De Bilde, maar met Ronaldo ziet het elftal er plotseling totaal anders uit.'
- Hoe goed is d¡t PSV dan?
'Dat weten we op 22 december. Voor die tijd spelen we uitwedstrijden tegen Kiev, Vitesse, misschien FC Utrecht, Willem II en Ajax. Dat heb ik ook tegen de spelers gezegd: deze maand moeten jullie het laten zien. Maar ¡k weet wel hoe goed we zijn, dat weet ik al twee jaar.'
- En Dinamo Kiev?
'Op de televisie werd na de eerste wedstrijd gezegd dat we hadden verloren van het lelijke eendje uit de groep. Ik wist toen al dat dat Kiev veel beter is dan toen nog door iedereen werd gedacht. Het is zeer ongepast om laatdunkend over die ploeg te doen.
'Kiev zit goed in elkaar, maar de kracht wordt bepaald door maar drie spelers, de 8 (Kalitvintsjev), 10 (Sjevtsjenko) en 11 (Rebrov). Dat zijn spelers met uitzonderlijke kwaliteiten.
'PSV heeft een beter elftal, uitgezonderd die drie. De hele ploeg is afgestemd op die drie spelers. Kiev kan altijd rustig wachten, n van hen glipt er toch altijd wel een keertje langs. Net zoals dat vroeger bij het Nederlands elftal het geval was, met Cruijff. Dat is geruststellend hoor, voor de andere spelers.'
- Dreigt er een leegloop als PSV zich niet plaatst voor de kwartfinale?
'Wie gaat er weg dan? Ja, Cocu, maar hij is de enige speler zonder doorlopend contract. Dit is een goede groep. De jongens weten dat n of twee spelers zullen vertrekken, maar ze weten ook dat er goede vervangers zullen worden aangetrokken.
'Natuurlijk wordt er nu gespeculeerd op het vertrek van spelers. Als je zo fantastisch speelt als PSV doet, laat ik ook maar eens overdrijven, dan trek je de aandacht van andere clubs en komen spelers vanzelf in de belangstelling te staan.'
- En de trainer?
Dick Advocaat: 'Die blijft hier nog n seizoen. En daarna zie ik wel verder. Ik sluit niks uit. Mijn naam wordt vaak met Feyenoord in verband gebracht de laatste weken, maar dat is niet verwonderlijk. Feyenoord is gecharmeerd van mij. Vier jaar geleden hadden we al contact.
'Nu Rob Baan van PSV naar Feyenoord vertrekt, wordt er natuurlijk meteen opnieuw een link gelegd. Maar het ligt meer voor de hand dat ik over anderhalf jaar naar het buitenland vertrek dan naar een concurrent van PSV.'


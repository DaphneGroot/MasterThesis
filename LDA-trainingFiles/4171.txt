	Sankai Juku voelt kleverig aan
	Shijima door Sankai Juku. Choreografie: Ushio Amagatsu. 13 april. Het Muziektheater, Amsterdam. Herhaling: vanavond.
Er wordt geklapt bij het leven tijdens de ceremonile buiging. Nog even kan het publiek genieten van de extreem vertraagde buiging, de verstervende blik in de ogen, de als anemonen geopende handen die trillend naar de hemel reiken. Sankai Juku heeft zichtbaar een helende werking op de geest. Artistiek gesproken is het echter steeds minder bevredigend wat deze in Parijs gevestigde Japanse butohgroep te bieden heeft.
Bij haar vierde gastoptreden in het Muziektheater in Amsterdam brengt zij Shijima, een productie uit 1988. 'De duisternis komt tot rust', luidt in de vertaling de bespiegelende titel die artistiek leider en maker Ushio Amagatsu de voorstelling meegaf.
De eerste van de zeven motieven waaruit de voorstelling is opgebouwd, verwijst naar stilte. Bij aanvang is die zelfs adembenemend, vooral door de aanblik van het magnifieke decor. Dat bestaat uit een monumentale relifwand waarin de afdruk van Amagatsu's lichaam in een veelvoud te ontwaren valt.
Het hoofd ontbreekt, wat klopt want Amagatsu neigt dat vaak naar voren. De rug bolt hoog op en de armen daarboven lijken in de lucht vertwijfeld naar houvast te zoeken. De oerafdruk van de achterkant van zijn lichaam is verkregen door een rechtstandige val achterover in vochtig zand: body art op z'n Japans, waarbij een fysieke actie verbonden is met een natuur element: aarde.
Zand vormt het thema in Shijima, als symbool voor tijd en, wat waziger, voor 'de werkelijkheid na de vernietiging'. Zand is ook de fysieke bodem waarop wordt gedanst. Bij de opening staat Amagatsu op een plateau midden in de relifwand. Door zijn zandkleurige uiterlijk onderscheidt hij zich daar amper van, maar zijn heftig bewegende borskas verraadt hem. Als God de vader blaast hij de vier mannen leven in die onder hem in het zand liggen.
Vanuit hun foetushouding ontwaken ze om dan in een zachte, in de heupen wiegende gang hun eerste schreden te zetten. In de derde scne dansen ze als Derwisjen, gekleed in witte, meegolvende lange jurken, waarmee ze in hurkloop door het zand stuiven.
Wanneer ze hun leider Amagatsu als een soort Christus afgelegd hebben, mogen ze in de zevende scne onder aanzwellend synthesizergeweld ten hemel varen, in de houding van een gekruisigde Christus. Een plek in de hemel is hen overigens niet gegund, de vier blijven ergens halverwege hemel en aarde bungelen, als ornamenten, terwijl Amagatsu daar beneden nog wat rondscharrelt.
Dat slottafereel heeft de kitcherige aanblik van bidprentjes. Als camp beschouwd is dat leuk, serieus genomen is het te erg voor woorden. Al eerder ging het over-esthetische van Sankai Juku kleverig aanvoelen. De artiesten creren fascinerende beelden. Je kunt je zelfs vergapen aan de perfecte schoonheid daarvan, zeker wanneer de superieure belichting dat nog eens aandikt.
Dramatisch of expressief, zoals butoh van origine was met zijn door doodsangst ingegeven verkrampte bewegingen, met zijn potische en surrealistische beelden, kun je dit theater echter niet meer noemen. Eerder doods, en door de curieuze vermenging van een Japanse filosofie met een christelijke iconografie ook goedkoop: toegesneden op de behoefte van de spirituele zoeker.
Slechts n scne stijgt daar bovenuit. Amagatsu ligt op zijn rug, met de benen en armen van de grond, bewegend als een baby. Hij heeft de mond opengesperd, maar er ontsnapt hem geen kreet. Hier wordt de pijn voelbaar die hij moet hebben gehad toen hij zich achterover in het zand wierp. In dit expressieve lijf openbaart zich de duende van de ware butoh. Dit expressieve lijf verdient het te stollen in het zand en te verstenen tot een relikwie.
Isabella Lanz


Sedan (Frankrijk).
Sedan is een Franse stad aan de Maas en een onder-prefectuur van het departement Ardennes.
Geschiedenis.
De oudste vermelding van Sedan dateert uit 1259. De graven Van der Marck verwierven het in 1424; later kwam het door huwelijk aan de familie De la Tour d'Auvergne. Vanaf 1572 was het een prinsdom.
In 1592 werd er een gereformeerde universiteit gesticht; vanaf die tijd werd Sedan een belangrijke plaats van het Protestantisme. De stad werd in 1642 geannexeerd door Lodewijk XIV.
Tussen 1790 en 1801 was Sedan een bisdom. In de Frans-Pruisische oorlog werd op 2 september 1870 tijdens de slag bij Sedan de Franse keizer Napoleon III met 91.000 van zijn soldaten gevangengenomen.
70 jaar later, tijdens de Tweede Wereldoorlog, vielen de Duitse troepen het neutrale BelgiÃ« binnen en staken in de Operatie Fall Gelb bij Sedan de Maas over, waardoor zij achter de Maginotlinie konden komen.
Bezienswaardig.
Bezienswaardig is het kasteel van Sedan, met 35.000 m2 een van de grootste kastelen van Europa.
Sedan heeft ook een eigen voetbalclub, CS Sedan Ardennes. Sinds 1991 onderhoudt Sedan een stedenband met Eisenach in Duitsland.
Demografie.
Onderstaande figuur toont het verloop van het inwonertal (bron: INSEE-tellingen).

	Yael Dayan vestigt haar hoop op nieuwe leider Arbeidspartij Ehud Barak 'Dit is een corrupte regering die geen vrede wil'
	Van onze verslaggever
Ben Haveman

JERUZALEM
'Ik weet ¢¢k wel wat in de krant staat. Dat hoeft u mij niet voor te leggen.' Ze staat niet op om de bezoeker te begroeten. Yael Dayan (58) is gerriteerd en geeft met tegenzin toe aan het verzoek om de intercom van de Knesset wat zachter te zetten. Op de achtergrond klinkt het gekrakeel van het debat in het Isralische parlement.
Hoe hopeloos is de situatie, luidde de vraag. De vredesakkoorden van Oslo zijn immers morsdood verklaard (onlangs nog door Amerikaans ambassadeur Martin Indyk in Isral); in Oost-Jeruzalem worden identiteitsbewijzen van Palestijnse ingezetenen op grote schaal afgepakt; het Isralische leger is van zins vijfhonderd illegaal gebouwde huizen van Palestijnen op de westelijke Jordaanoever te verwoesten en de legertop waarschuwt voor een mogelijke aanval van Syri. Hoe uitzichtloos is de kans op vrede in het Midden-Oosten geworden?
'U geeft het antwoord zelf al', zegt ze grimmig. 'Als het gaat om de Oslo-akkoorden, ben ik geneigd het met Indyk eens te zijn.'
Dayan's hoop is gevestigd op de gedoodverfde nieuwe leider van de Isralische Arbeidspartij, Ehud Barak. De man die Peres op 3 juni moet opvolgen, heeft zich op het laatste partijcongres in Tel Aviv schoorvoetend achter een motie geschaard waarin het Palestijnse recht op zelfbeschikking wordt erkend. Er moest wl behoorlijke druk op Barak worden uitgeoefend om hem zover te krijgen. En dat terwijl partijgenote Dayan al in 1993 een Palestijnse staat 'onvermijdelijk' noemde. (Ze ontmoette Arafat in Tunis, waarmee ze zich Rabin's woede op de hals haalde.)
Vanwaar haar steun aan deze Barak? Waarom niet gekozen voor de meer radicale ex-minister Yossi Beilin als opvolger van Shimon Peres?
'Omdat ik een supporter van Barak ben en niet van Beilin', zegt ze lijzig. Barak heeft uiteindelijk gestemd v¢¢r een Palestijnse staat. Hij moet wel, hij is aan de partijlijn gebonden. Het interesseert me niet wat mensen vijf minuten geleden deden of dachten. Mensen mogen van gedachten veranderen. In '92 was zelfs Rabin nog tegen de PLO als gesprekspartner! Maar ook hij heeft het partijstandpunt geaccepteerd. Ik steun Barak. Hij zal worden omringd door ''duiven''.'
- Door Peres, bijvoorbeeld? Peres is nogal onelegant door de Arbeidspartij opzij geschoven.
'Dat zegt £. Het gebeurde tijdens een democratische stemming.'
- U wilt toch niet beweren dat de afgang van Peres door de media is verzonnen?
'Het was een ongelukkig voorstel van de partijsecretaris om Peres president te willen maken. Peres heeft er niet om gevraagd. Hij wou helemaal geen baantje dat speciaal voor hem geschapen moest worden. We kunnen die zaak het beste maar zo snel mogelijk vergeten. Er is
democratisch gestemd en de conventie stemde tegen. Ik denk dat democratie nooit elegant is. Vraag maar aan Peres zelf of hij het een vernedering vond. Het was stomweg een verkeerd gespeeld partijspelletje.'
Mocht Peres alsnog tot het rechtse Likud-kabinet willen toetreden (zoals ooit haar vader Moshe Dayan deed), dan zou ze dat niet betreuren. 'Domme speculatie', noemt Dayan berichten dat de Arbeidspartij na Peres' onttroning op een scheuring afstevent. 'Als Barak gekozen wordt, zal hij op Peres afstappen en om al zijn hulp vragen. En Peres zal zich heus niet als een hinderlijke partijhorzel gedragen.'
- Bezit Barak voldoende charisma om het tegen Netanyahu op te nemen?
Spottend: 'Heeft Netanyahu soms charisma? Vorig jaar bij de verkiezingen misschien. Maar nu niet meer. Heeft hij in een jaar n ding gedaan dat niet n grote fout was? Wat heeft hij gedaan om de vrede te redden?'
- Arafat heeft Clinton nu gevraagd in te grijpen om het vredesproces te redden. Bent u pessimistisch?
'Nee. En ik denk dat Yasser Arafat een spelletje speelt. Hij heeft geen andere mogelijkheden benut. Elke week huilt hij aan de telefoon uit bij Clinton. En bij de Europeanen. Daar maakt hij niet direct vooruitgang mee. Hij weigert Netanyahu te ontmoeten. Zijn mensen praten niet met Israli's.' Had hij het maar geprobrd, zegt de vrouw voor wie Arafats deur altijd open staat. Onder meer vanwege haar pro-Palestijnse opvattingen is ze bij rechts al jaren doelwit van haatcampagnes.
'Het ergste was een kop kokende thee die door een extreem-rechtse kolonist over me werd uitgegooid. Afgelopen najaar, in Hebron. In m'n gezicht, m'n nek, op m'n borst. Ik ben naar de rechter gestapt. Een maand geleden was de uitspraak. De dader zit nu voor drie jaar in de gevangenis.'
- U bent ook voorvechter van gelijke rechten voor homoseksuelen. De rabbijnen vervloeken u omdat u koning David een homo hebt genoemd.'
'Dat heb ik nooit gezegd. Nee, u hoeft mij geen knipsels te laten zien. Ik weet heus wel wat de kranten over mij schreven. Het is niet relevant.
'Relevant is alleen dit: religieuze orthodoxen vinden dat homoseksuelen moeten worden gedood.
'Ze noemen homoseksualiteit een van de ergste misdaden tegen de moraal, tegen God. Wat ze van mij vinden is onbelangrijk. In dit huis zouden dertig van de 120 parlementsleden maar wat graag de doodstraf willen invoeren voor homoseksuelen. Als ze de kans kregen.'
- Onlangs werd bekend dat uw vader de verovering van de Golan-hoogvlakte in 1967 een stommiteit vond. En het toelaten van kolonisten op de Westbank noemde hij de grootste fout die hij als minister van Defensie heeft kunnen maken. Waarom is de tekst uit een twintig jaar oud radio-interview nu pas vrijgegeven?
'Weet ik niet. Maar het was geen verrassing voor me. Mijn vader heeft er over geschreven in zijn boeken, zij het minder uitgesproken.' Isral was trouwens vaak genoeg bereid om de Golan-hoogte aan Syri terug te geven, voegt ze eraan toe. 'Syri is nu aan zet. Maar Syri is duidelijk niet genteresseerd in vrede.'
In tegenstelling tot Isralische generaals is Dayan niet bang voor oorlog met Syri, het in Iran ontwikkelde zenuwgas ten spijt. 'Zonder de steun van een Sovjet-Unie zal Syri die oorlog verpletterend verliezen. We zijn sterk genoeg.'
- En de Isralische nederzettingenpolitiek dan, de 'isralisering' van Oost-Jeruzalem? Voor de Palestijnen lijkt de situatie slechter dan voor 'Oslo'.
'Hoor eens, we proberen deze regering aan het wankelen te krijgen. Deze regering wil geen vrede, net zo min als Syri. Netanyahu wil maximale annexatie van het Palestijns territoir. Het is een rotte, corrupte regering. Wat kan ik u nog meer vertellen?'
'Ik heb er een hekel aan om uit naam van de doden te spreken, maar mijn vader gaf zijn leven voor de vrede en wilde een dialoog met de Palestijnen. Zonder hem zou Camp David niet zijn gelukt. Ik denk dat wat ik doe, z'n volledige instemming zou hebben gehad, ja. Alleen denk ik dat hij gezegd zou hebben: ik zou het sneller en beter hebben gedaan.'

Foto
	Yael Dayan: 'Netanyahu is zijn charisma inmiddels allang kwijt.' FOTO ABC


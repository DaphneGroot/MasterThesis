De Pinte.
De Pinte is een plaats en gemeente in de Belgische provincie Oost-Vlaanderen en een voorstad van Gent. De gemeente telt ruim 10.000 inwoners, die Pintenaars worden genoemd. De Pinte ligt tussen de rivieren de Schelde en de Leie, tussen 7,5 m en 10 m boven de zeespiegel, waarbij de Scheldevallei het laagste punt is.
De Schelde stroomt door de deelgemeente Zevergem.
Geschiedenis.
De Pinte op de Ferrariskaart uit 1771. Toen nog een wijk met de naam Pintestraete
De Pinte in de Atlas van Buurtwegen in 1841. Toen nog een gehucht met de naam Klein Nazareth
De naam van de gemeente is afkomstig van een herberg (Het Pijntken, het huidige Pintestraat 69).
Het grondgebied bleef lang een uitgestrekt heidegebied van de Gentse Sint-Pietersabdij, Scheldevelde genoemd. Vanaf de 13de eeuw was er, ten oosten van het huidig dorpscentrum, een ontginningshoeve gevestigd en men begon slechts vanaf de 18de eeuw met een systematische ontginning. Op de Ferrariskaart uit de jaren 1770 is de plaats weergegeven als een landelijk gebied met verspreide gehuchten en landgoederen. Op de plaats van de huidige dorpskern toont de kaart nog het gehucht "Pintestraete". In 1791 was er al een eerste verzoek voor het oprichten van een hulpkerk. De bouw werd gestart, maar werd door de Franse bezetting al gauw stopgezet.
Bij de creatie van de gemeenten op het eind van het Ancien RÃ©gime behoorde het gebied tot de gemeente Nazareth. Het gehucht werd ook wel "Klein Nazareth" genoemd. Reeds in de Hollandse periode in 1829 werd een verzoek tot zelfstandigheid ingediend onder de naam "Willemsdorp", maar dit ging toen niet door. In 1838 werden nieuwe plannen voor een kerk goedgekeurd en in 1839 werd een eerste kerk ingewijd. In het midden van de 19de eeuw werd De Pinte door spoorlijnen doorsneden, namelijk de spoorlijn Gent-Kortrijk vanaf 1839 en de aftakking Gent-Oudenaarde vanaf 1857. Het station De Pinte werd geopend.
Op 2 juni 1868 werd het gehucht afgescheiden van Nazareth en werd het een zelfstandige gemeente onder de naam De Pinte. Eind 19e eeuw komen er zich een aantal tuinbouwbedrijven vestigen, die later in de twintigste eeuw verkaveld werden.
De kleuren van De Pinte zijn rood en wit. De vlag kan worden beschreven als
Het wapenschild kan beschreven worden als
Kernen.
In 1977 werden de voormalige gemeenten De Pinte en Zevergem samengevoegd tot een nieuwe gemeente met de naam 'De Pinte'. De grillige zuidgrens van de fusiegemeente werd op dat moment door grenscorrecties rechtgetrokken tot aan de Schelde. Qua inwonertal is De Pinte superieur aan Zevergem, maar naar oppervlakte gemeten zijn beide deelgemeentes vrij gelijkwaardig. Algemeen wordt de Oudenaardse Steenweg (N60) als grens tussen de twee gezien.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2013-2018.
De burgemeester van De Pinte is Hilde Claeys. Zij leidt een college van burgemeester en schepenen die bestaat uit politici van RUIMTE, N-VA en de Open Vld. Samen vormen ze de meerderheid met 13 op 21 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde coalitie krijgen als achtergrondkleur de partijkleur. De zetels van de lijst die de burgemeester levert, staan vetjes afgedrukt.
Vervoer.
De gemeente De Pinte wordt doorsneden door de Oudenaardsesteenweg (N60) die via de afrit 8 (Zevergem/De Pinte) een rechtstreekse aansluiting heeft met de autosnelweg A14/E17. Het spoorwegstation van De Pinte geeft rechtstreekse verbinding met Brussel, Kortrijk, De Panne, Ronse en Gent.

Amerikaanse autofabrikanten GM en Chrysler vragen meer staatshulp

18-Feb-09


Chrysler, de Amerikaanse autofabrikant die door de recessie in zwaar vaarwater is geraakt, heeft de Amerikaanse staat naast de reeds ontvangen 4 miljard dollar om nog eens 5 miljard dollar gevraagd en zei dat het drieduizend werknemers wil ontslaan. 

Eind vorig jaar had de fabrikant iets meer dan 54.000 mensen in dienst dus zo 'n zes procent van alle werknemers wordt ontslagen. 

Daarnaast stopt Chrysler met de productie van de Chrysler Aspen, PT Cruiser en Durango. 

Een andere autofabrikant, General Motors (GM), kondigde aan dat het de staat om een lening van 16,6 miljard dollar vraagt naast de 13,4 miljard die ze al eerder kregen. 

GM wil 47.000 werknemers ontslaan en vijf fabrieken sluiten. 

GM zegt dat het wel 30 miljard uit de staatskas nodig zou kunnen hebben, wat meer is dan de eerder geschatte 18 miljard dollar. 

Het bedrijf waarschuwde dat het in maart waarschijnlijk geen geld meer heeft als niet meer steun wordt gegeven. 

Rick Wagoner, de CEO van GM, beschreef het plan van het bedrijf als ``veelomvattend, responsief, haalbaar en flexibel''. 

``We hebben nog veel werk te doen maar ik heb er alle vertrouwen in dat dit zal leiden tot een winstgevend General Motors,'' zei hij en voegde daar aan toe dat ``dit plan veel agressiever is omdat dat nodig is.''

GM zei dat het binnen twee jaar winst zal maken en mogelijk alle leningen in 2017 kan afbetalen. 

Een derde Amerikaanse fabrikant, Ford Motor Company, verklaarde dat het het jaar kan afmaken zonder staatshulp. 

Het Amerikaanse ministerie van financiÃ«n bestudeert de overlevingsplannen een aantal weken voordat wordt besloten om de leningen eventueel toe te kennen. 

Die beslissing valt eind volgende maand.
Wetsteen.
Een wetsteen is een stuk gereedschap, bestaande uit een steen met een vlak oppervlak, die uit zeer fijne korrels bestaat.
Een wetsteen wordt bijvoorbeeld gebruikt om houtbeitels of ander scherp gereedschap van kleine braampjes te ontdoen, bijvoorbeeld na het slijpen.
De beitel wordt met het geslepen vlak, de vouw, goed op de wetsteen gedrukt en door licht draaiende bewegingen te maken wordt het braampje verwijderd. Om de wetsteen vlak te houden, moet altijd het hele oppervlakte van de steen gebruikt worden. Als smeermiddel wordt meestal water, speeksel of petroleum gebruikt.
De wetsteen op de foto bestaat uit twee lagen: een grove korrel (onder) voor het voorbewerken en een fijne korrel (boven) voor het vlijmscherp afwerken.
Natuurlijke wetstenen werden onder andere gewonnen in Arkansas (USA), Vielsalm (BelgiÃ«), Leicestershire (UK) en Japan.
Wetstenen worden tegenwoordig ook met diamantpoeder gemaakt.

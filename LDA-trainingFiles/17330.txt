Stikstofgroep.
Elementen van de stikstofgroep (IUPAC-groepsnummer 15, vroeger bekend als Va) uit het periodiek systeem zijn ook bekend als "pnicogenen" of "pnictogenen". Tegenwoordig wordt de IUPAC naam "stikstofgroep" gebruikt. Deze elementen kenmerken zich doordat de buitenste p-schil 3 elektronen bevat. De stikstofgroep is de enige groep in het periodiek systeem waarbij de overgangen van metaal naar niet-metaal en van zuurvormend en basevormend zo duidelijk naar voren komt.
Het lichtste element uit deze groep (stikstof) is een niet-metaal en een matig sterke oxidator in reacties met metalen. Met bijvoorbeeld magnesium vormt het een nitride. Aan het andere uiterste van de stikstofgroep is bismut te vinden; een element dat duidelijk een metaal is.
Hydriden.
In de hydriden van de elementen uit de stikstofgroep komt enerzijds duidelijk de aparte positie van stiktsof in de rij tot uiting, anderzijds ook gaande door de groep de trend in de fysische eigenschappen van de verbindingen.

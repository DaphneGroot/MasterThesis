First lady.
Een first lady is de echtgenote van een president of in bepaalde gevallen van een premier, bijvoorbeeld in landen waar het staatshoofd een monarch is. Als de president een vrouw is, dan wordt haar echtgenoot soms ook first gentleman genoemd, maar in sommige gevallen heeft de echtgenoot in zo'n geval helemaal geen titel.
Afhankelijk van het land zijn mogelijke taken van een first lady bijvoorbeeld: het houden van recepties in het presidentiële paleis, hoofd zijn van liefdadigheidscomités, en haar man vergezellen op zijn internationale reizen.
De term "first lady" is een vertaling van het Italiaanse "prima donna", de vrouwelijke hoofdrol in een opera, of een pretentieuze man of vrouw.
Ander gebruik van de term.
Country-artiste Tammy Wynette kreeg eind jaren zestig de ongeschreven titel "The first Lady" omdat zij de eerste vrouw van betekenis was in de countrymuziek, waar tot dan toe leidinggevende rollen enkel voor mannen was weggelegd. In oktober 1970 accepteerde zij die titel volmondig door een album te maken met de titel "The First Lady".

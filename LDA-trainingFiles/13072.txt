Glijmiddel (industrie).
Een glijmiddel is een substantie die wordt toegepast om de wrijving tussen twee objecten te verminderen. In de industrie wordt bij voorkeur de term 'smeermiddel' gebruikt, omdat deze term het engelstalig woord 'lubricant' beter benadert. Beiden hebben echter dezelfde functie.
Glijmiddelen voor industriële toepassingen kunnen vast, vloeibaar of gasvormig zijn, voor seksuele toepassingen zijn ze altijd vloeibaar.
Glijmiddelen voor industriële doeleinden.
In industriële toepassingen worden vaak glijmiddelen gebruikt waar een object over een groot vlak moet kunnen glijden, en het ondoenlijk is om smeermiddelen te gebruiken omdat deze te veel afremmen of omdat de toevoer hiervan onpraktisch is.

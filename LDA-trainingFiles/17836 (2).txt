Koemanen.
Beeld uit de tijd van de Koemanen, 12e eeuw
De Koemanen of Westelijke Kyptsjaken waren een Turkse nomadenstam die samen met de verwante Kyptsjaken (In het Russisch: "Polovtsen") een confederatie deelden, genaamd Koemanië. Hun naam is afkomstig van de rivier de Koema.
Nazaten van de Koemanen bevinden zich tegenwoordig in Tatarije, de Krim, Turkije, Bulgarije, Roemenië, Moldavië, Macedonië en Hongarije.
Russische bronnen spreken van een Turkse stam met opvallend uiterlijk: (donker)blond haar en blauwe ogen is dan ook zeker geen uitzondering bij deze stam en hun nazaten. "Koeman" betekent in het Kyptsjaks 'bleek'.
In 1055 wordt van hen voor de eerste maal gesproken in de Russische geschiedenis. In 1068 behalen ze een grote overwinningen op de drie zonen van Jaroslav de Wijze bij de rivier de Alta (Oekraïne).
In 1091 hielpen zij de Byzantijnen aan een overwinning tegen de Petsjenegen: de Slag bij Levounion.

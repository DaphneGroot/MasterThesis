Juli.
Juli, ook wel de "hooimaand" genoemd, is de zevende maand van het jaar in de gregoriaanse kalender en heeft 31 dagen. De maand is vernoemd naar de Romeinse keizer Gaius Julius Caesar.
Naam.
De oorspronkelijke Romeinse naam van de maand was "Quintilis", wat 'de 5e maand' betekent; volgens de Romeinse kalender was maart de eerste maand van het jaar. Later is de maand naar Julius Caesar vernoemd.
Meteorologie.
Op het noordelijk halfrond is juli de tweede maand van de meteorologische zomer, en vaak ook de warmste maand van het jaar. In een landklimaat is de gemiddelde temperatuur in juli vaak aanmerkelijk hoger dan in de buurt van de oceanen. De tweede helft van de maand juli behoort tot de hondsdagen, de gemiddeld warmste periode van het jaar.
Op het zuidelijk halfrond is juli de tweede maand van de meteorologische winter.

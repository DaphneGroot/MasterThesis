De zoontjesfabriek.
De zoontjesfabriek is de titel van een boek van Ayaan Hirsi Ali, dat in augustus 2002 verscheen. De ondertitel luidt: Over vrouwen, islam en integratie. Het bevat alle artikelen die Hirsi Ali tot dan toe had gepubliceerd, en een interview van Colet van der Ven.
Beschrijving van het boek.
"Een moslimvrouw heeft meer status naarmate ze meer zonen heeft. Als mijn oma werd gevraagd hoeveel kinderen ze had, zei ze: 'Eén.' Ze had negen dochters en één zoon. Dat zei ze ook over ons gezin. Dat wij maar één kind hadden. 'En wij dan?' vroegen mijn zus en ik. 'Jullie gaan voor ons zoontjes krijgen,' antwoordde ze. Ik werd er wanhopig van. Wat moest ik met mijn leven op aarde? Zoontjes baren! Een zoontjesfabriek worden. Ik was toen negen jaar.
Om hun toekomstige functie als zoontjesfabriek zo goed mogelijk te vervullen, wordt meisjes van jongs af aan geleerd zich te schikken. Naar God, vader, broer, familie, clan. Hoe beter een vrouw daarin slaagt, hoe deugdzamer ze gevonden wordt. Je moet altijd geduldig zijn, ook wanneer je man de meest vreselijke dingen van je verlangt. En daarvoor word je beloond in het hiernamaals. Maar die beloning stelt weinig voor. Voor vrouwen zijn er in het paradijs dadels en druiven. Verder niets."

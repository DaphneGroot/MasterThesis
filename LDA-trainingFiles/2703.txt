	Schipperen om het waterpolo te redden
	'EEN VRIENDIN kreeg een hersenbloeding. Ik bezoek haar elke dag. Ze kan niet meer hetzelfde presteren als anderen, dat heb ik haar ook proberen te zeggen. Het is misschien een ongepaste vergelijking, maar ik kan ook van de Nederlandse ploeg niet het onmogelijke verwachten. Met die vriendin liep ik vier trappen op, met een enorm doorzettingsvermogen volbracht ze dat. Ik heb staan brullen van ontroering. Hoe vreemd het klinkt: zo moet ik het ook zien met het Nederlands team. We hebben niet dezelfde mogelijkheden als Spanje of Itali. Als we tegen Bulgarije spelen is dat een finale, en als we winnen is het een geweldige prestatie.'
Meer dan twintig jaar is hij al 'dol van het spelletje', het laat hem nog steeds geen dag los. Het had ook een andere sport kunnen zijn maar toevallig kwam hij destijds in aanraking met een bevlogen man als George Geurtsen, waterpolo-autoriteit en eigenaar van het Arnhemse Sportfondsenbad. Van Zeeland werd meegesleept. Tien keer trainen per week, bijna elke morgen om vijf uur op: 'Gewekt door een trainer van wie je hoopte dat-ie niet zou komen of die niet zou aandringen als je het gordijn dichthield.'
Polo en misschien nog meer de voortdurende zelfkastijding werd een virus dat nooit meer uit zijn bloed zou verdwijnen. Verslaafd werd hij ook aan winnen, met een ploeg. Nu dat niet meer mogelijk is, fietst, squasht of loopt hij. Dan val je niemand lastig, dan verleg je hooguit nog grenzen ten opzichte van jezelf. De korte triatlon heeft hij ook gedaan. Hij bleef in zekere zin zoeken naar die beleving van vroeger. 'Het heeft ook zijn nadelen. Het is soms niet eenvoudig voor mijn omgeving. Het probleem is, als je zo gedreven bent als ik, dat je denkt ook altijd gelijk te hebben.'
In 1976 maakte hij deel uit van de legendarische en hoogbegaafde ploeg die onder leiding van 'waterpolo-professor' Ivo Trumbic Olympisch brons veroverde. Hij was een van de weinigen van deze generatie die zijn loopbaan succesvol voortzette als clubcoach. Ondanks locale successen in Amersfoort en Alphen takelde het Nederlandse waterpolo op internationaal niveau echter af. Trumbic verdween, werd teruggehaald maar nog voor de Spelen van Atlanta weer afgedankt. Van Zeeland kwam, vorig jaar april, in zijn plaats. Hij kreeg van de school waar hij decaan, leraar Nederlands en maatschappijleer was, drie jaar de tijd 'iets anders te doen'.
Van Zeeland leek het tij mee te hebben. Het poloteam kreeg van het NOCNSF een bevoorrechte status. De selectie kon zich drie maanden lang full time voorbereiden. De financile speelruimte werd alleen maar groter: 'Het leek alsof er na elk interview een ton bijkwam. Uiteindelijk hadden we een miljoen ter beschikking.'
Toch werd de Olympische missie een teleurstelling van jewelste. Al na een paar ongelukkige poule-wedstrijden werd het nationale team verwezen naar de achterhoede. Van Spanje en Hongarije werd met n doelpunt verschil verloren. Pech? Nee, Van Zeeland gelooft niet in pech. 'Dat is typisch Nederlands. Altijd heeft een ander het gedaan. Het Nederlands voetbalelftal klaagde in Turkije zelfs over het veld. Nederland heeft altijd pech, Duitsland altijd geluk. Dat kan toch niet. Daar moeten we mee ophouden. Voetballers trainen een keer per dag en dan heeft zo'n jongen als Bogarde ook nog de grootste praatjes. Neem me niet kwalijk, maar het is toch gestoord wat mensen zichzelf toedichten.
'Het is geen toeval als je verliest. Ook bij ons was de oorzaak aanwijsbaar. Als je onvoldoende basis hebt, kun je drie periodes lang goed spelen, maar dan is de koek ook op. Met het team onder achttien jaar heb ik hetzelfde meegemaakt. Dat wordt derde, omdat er talent genoeg is, maar in de laatste twee minuten van het onderlinge duel wint Spanje. Dat is een kwestie van kunnen investeren in de training.
'Ik ben ontzettend jaloers als ik hoor dat zelfs de bridgebond een gigantische sponsor binnenhaalt. E & O in Emmen, HAKA in Klazienaveen: zelfs in het handbal en tafeltennis halen sommige clubs behoorlijk veel geld binnen. Bij ons is het marginaal. Terwijl sponsoring des te noodzakelijker is omdat de badhuur zo hoog is. Ik kan het een vereniging niet kwalijk nemen als ze na afloop van de competitie meteen drie uur training afstoot. Want het is bijna niet op te brengen.
'Maar goed, laat ik niet zielig doen. We weten dat we in dit schuitje zitten. Na Atlanta heb ik de situatie ook meteen doorgesproken met de spelers. Het NOCNSF viel niets te verwijten. Dat eiste een plaats bij de eerste acht als uitgangspunt voor het verdere speerpuntenbeleid. Daar voldeden we niet aan, hoe moesten we dus verder? Sommige spelers hadden tranen in de ogen. Ze wilden samen verder, dan maar met minder faciliteiten. Ik vond niet dat ik ze kon loslaten.
'IK STELDE een plan op voor de bond. Het antwoord luidde: dat ziet er goed uit, maar we hebben geen geld. Ga de boer maar op. Dat heb ik gedaan. Op een gegeven moment kom ik zelf bij iemand die me meteen met Atlanta feliciteert. Ik zeg: kom nou, neem me niet in de maling, maar hij vond serieus dat we niet waren afgemaakt. Hij had het kennelijk goed gevolgd, want ook internationaal werden we later aangemerkt als een jonge beloftevolle ploeg. Helaas had de man geen budget.
'Ik begrijp het vaak niet. Polo is een gezonde teamsport, met als basis het zwemmen. Zoals lopen de basis is voor handbal. Waarom zouden verzekeringsmaatschappijen of andere bedrijven die gezondheid nastreven zich niet tot een sport als de onze wenden. We hebben aangetoond dat we bij de Top-5 van de wereld kunnen komen, we zouden in alle media voor publiciteit kunnen zorgen.
'Maar de sponsors gaan naar het voetbal, ook al krijgen ze er niets voor terug. Is die relatiemarketing dan zo belangrijk? Wij hebben toch iets te bieden! De mannen en vrouwen die polon doen het op een foto even goed als welk model ook.'
De KNZB was, toen Sport 7 de lucht inging een van de eerste bonden om aan te dringen op een contract met de kleinere organisaties. Maar vervolgens ging Sport 7 de lucht uit. De volgende optie was het programma Spetters van Veronica. Joop van der Reijden, de ex-staatssecretaris n ex-waterpolor, had zijn fiat gegeven aan het plan om polo te integreren in het amusementsprogramma. De voorwaarde was echter dat de betreffende afdeling van de bond de productiekosten van acht ton zelf zou fourneren. Daarvoor moesten ook weer sponsors worden gezocht. De interesse bleek bijna nihil. Het project werd dezer dagen definitief afgeblazen. Van Zeeland staat voor de EK van Sevilla en de WK van Perth (bijna) met lege handen.
'Het lijkt erop dat we kampen met een negatieve uitstraling, zoals vroeger rugbyers als zuipers werd gezien en hockey elitair was. We hebben de grootste waterpolocompetitie ter wereld maar ook polo kan elitair worden, als de kosten zo sterk omhoog blijven gaan. Het probleem is dat sponsors pas durven investeren als er succes is, terwijl die investeringen juist nodig zijn om succes te krijgen. Het is de vraag van de kip en het ei.
'Bij voetbal gaat het om zaken doen met elkaar. Dat is bij ons nog lang niet het geval. PSV heeft een stoffig imago en dus koopt het een aantal spelers van Ajax, op dat moment nog gesponsored door concurrent TDK. Daar worden miljoenen in genvesteerd. Waarom investeren zulke bedrijven niet een fractie daarvan in de kleinere sporten? Binnen zes jaar heb je succes, daarvan ben ik overtuigd. Ook al maak ik het niet meer mee. Als bondscoach ben je een passant.
'Juist presteren in een kleinere sport waarin niet meteen de grote kapitalen lonken, is maatschappelijk belangrijk. Ik laat jeugdspelers bewust onder druk werken. Als ze dan straks examen moeten doen weten ze wat het is. Ik heb zoals iedereen heel wat dingen in mijn leven verkeerd gedaan, maar ik heb door mijn topsport-achtergrond ook dingen goed kunnen afronden. Je moet optrekken met mensen die je niet zelf hebt uitgekozen, voor wie je normaal gesproken misschien een blokje om zou gaan.
'Dat soort waardes benadruk ik, ook op school. Als een leerling zegt dat-ie zich niet voor de politiek interesseert, dan noem ik het voorbeeld van de zak patat die hij eet. En die misschien drie gulden zou kosten, als de politiek dat wilde. Je moet herkenbare dingen aangeven. Dat is ook het mooie van sport. In de wedstrijd moet de training herkenbaar zijn. Ik ben het met Jos Geijsel eens dat in een spelsport op de eerste plaats spelvormen getraind moeten worden. Waterpolo wordt gespeeld in water, niet op het land.'
Onder Ivo Trumbic, in diens tweede periode als bondscoach, was de herkenning verdwenen. Hij zette de Nederlandse spelers met zijn tieren en vloeken onder een zo grote druk, dat ze finaal bezweken. Van Zeeland heeft nog steeds het 'diepste respect' voor de Joegoslaaf, maar hij zag ook hoe het Nederlands team de weg kwijtraakte, ondanks de steun van psycholoog Menkenhorst. Die hulpkracht heeft hij dan ook de deur uit gedaan. Het is zijn eigen opdracht, zegt Van Zeeland, om spelers mentaal zo sterk mogelijk te maken.
Maar intussen is hij gedwongen in veel opzichten te schipperen. Hij kan zich een consequent strak systeem niet meer veroorloven, omdat een aantal spelers maatschappelijke verplichtingen is aangegaan. 'Ik bouw dus noodgedwongen rechtsongelijkheid in,' zegt hij. De ene selectiespeler moet altijd opdraven, de ander wordt toegestaan te verzaken. 'Maar goed, dat is aan mij om er mee om te gaan.'
'Het wordt alemaal minimaal wat voorzieningen betreft, maar als we niet doorgaan, is het polo ten dode opgeschreven. Daarom ga ik ook door. De spelers stoppen er eigen geld in, we hebben ons met ons allen gecommitteerd. We moeten met twaalf weken voorbereiding zo hoog mogelijk zien te komen bij het EK. En dan moeten we maar vertrouwen op onze creativiteit, op talent, op onverwachte acties. Rationeel verdedigen en emotioneel aanvallen. Dat geldt tenslotte in elke Nederlandse teamsport.
'Ik geloof absoluut niet in die Van Gaal-achtige preken over het collectief. Het doet me te veel denken aan een stel militairen die in hetzelfde uniform en met hetzelfde kapsel zich allemaal voor elkaar opofferen. Daar ben ik allergisch voor, zeker als het om oudere spelers gaat. Nederland moet het hebben van inventiviteit. Ik wil dat spelers datgene doen wat niemand verwacht. Ik hou van eigenwijze mensen.
'Als je alleen maar wilt winnen met hard werken, dan haal ik ze wel uit de bouw. Je wint met inzicht, spel, talent en, ok, hard werken kan net dat ene doelpunt schelen. Zelf werd ik soms arrrogant genoemd, maar toen ik nog in Veenendaal speelde waren er toch telkens mensen die ik passieve recreatie bezorgde, die genoten. Anderen ergerden zich. Het zij zo. Maar niemand komt kijken naar een grijze muis.'

Foto
	Hans van Zeeland: 'Als je zo gedreven bent als ik, dan denk je dat je altijd gelijk hebt.' FOTO GUUS DUBBELMAN - DE VOLKSKRANT


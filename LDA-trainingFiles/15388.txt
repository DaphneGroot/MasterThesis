Bredene.
Bredene is een plaats en gemeente in de Belgische provincie West-Vlaanderen. Bredene is een badplaats aan de Belgische Kust, en telt ruim 17.000 inwoners, die Bredenaars worden genoemd. In de volksmond spreekt men van "Brènienge".
Bredene is populair bij kampeerders met meer dan 30 campings op zijn grondgebied en haalt zijn inkomsten dan ook vooral uit het toerisme. Bredene is de enige Belgische badstad met een naaktstrand. De gemeente heeft geen zeedijk, maar een ononderbroken duinenrij, wat haar uniek maakt aan de Belgische kust.
Uitzicht op Bredene. Op voorgrond Bredene-Duinen, op achtergrond Bredene-Dorp
Kernen.
Bredene heeft geen deelgemeenten. Het centrum van Bredene bevindt zich bijna twee kilometer van de kustlijn. Tegen de zee bevindt zich een toeristische kern, Bredene-Duinen. In het zuiden van de gemeente, ingesloten tussen de spuikom van Oostende en het kanaal Brugge-Oostende ligt een derde kern Sas-Slijkens. Deze drie zijn aparte parochies, maar de bebouwing vormt bijna één doorlopende verstedelijkte kern, die bovendien aansluit met de haven en de Vuurtorenwijk in Oostende. Langs de kust loopt in het oosten van de gemeente de bebouwing van de woonwijk Vosseslag in De Haan door op grondgebied Bredene. Tussen deze wijk en Bredene-Duinen wordt de ruimte door campings ingenomen.
Kaart.
Bredene, kernen en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2013-2018.
Burgemeester is Steve Vandenberghe (sp.a). Hij leidt een coalitie bestaande uit sp.a en CD&V.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt

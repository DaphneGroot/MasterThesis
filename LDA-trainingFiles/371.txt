	PERSOONLIJK
	Regisseur ROEL OOSTRA heeft donderdag voor zijn documentaire over kunstenaar Rob Scholte een Amerikaanse onderscheiding gekregen. Oostra ontving in New Orleans de gouden medaille voor het beste portret van de organisatie The New York Festivals. De regisseur maakte Rob Scholte, Après nous le déluge ('Na ons de zondvloed') voor de AVRO, BRTN en Wereldomroep. De AVRO zal de uitzending herhalen op 22 januari.


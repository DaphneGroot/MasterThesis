County Mayo.
County Mayo (Iers: "Maigh Eo") is een graafschap aan de westkust van Ierland. Het ligt in de provincie Connacht, de hoofdstad is Castlebar, het heeft een oppervlakte van 5585 kmÂ² en een bevolkingsaantal van 130.638 (2011).
Het graafschap Mayo vormde de coulisse voor John Fords film "The Quiet Man". Hij filmde nabij Cong met John Wayne en Maureen O'Hara. Alhoewel het niet de hoofdstad is, heeft het stadje Westport een grote aantrekkingskracht op toeristen. Westport (4500 inwoners) is ontworpen door de Brownes, een familie uit Essex. Het grootste eiland van Ierland, Achill, is met een brug verbonden met de rest van de county.
Ook ligt de Croagh Patrick in Mayo. Dit is een berg van 764 meter hoog waarop, zo wordt verteld, Sint Patrick 40 dagen en 40 nachten heeft gevast. De berg wordt nog steeds door pelgrims beklommen.
Op Ierse nummerplaten wordt het graafschap afgekort tot "MO".

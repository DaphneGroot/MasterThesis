County Laois.
Laois (uitgesproken als "Lie:sj"), vroeger ook bekend onder de namen Laoighis en Leix, is een graafschap in het midden van Ierland, in de provincie Leinster. De oppervlakte is 1719 km2, en het heeft een inwonertal (2011) van 80.559.
Het graafschap werd gesticht door koningin Maria I van Engeland als het "Graafschap van de Koningin" met de naam "Queen's County". Laois kreeg zijn huidige naam na de Anglo-Ierse oorlog. De Engelse schrijfwijze is "Leix". Portlaoise is de hoofdstad van het graafschap.
Op de Ierse nummerplaten staat Laois afgekort tot LS. De sportkleuren van het graafschap zijn blauw en wit.

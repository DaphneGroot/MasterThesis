Serge-Henri Valcke.
Serge Henri Maurice (Serge-Henri) Valcke (Ieper, 30 juni 1946) is een Belgisch acteur.
Levensloop.
Valcke volgde klassieke toneel- en balletopleiding te Brussel en hij kwam via kleine dansrollen en revues terecht bij het traditionele toneel. Hij speelde filmrollen in onder andere "Dokter Vlimmen", "Gebroken spiegels" en "De lift". Maar de doorbraak kwam met "Amsterdamned", en de echte beroemdheid pas met de "In de Vlaamsche pot", waarin hij in de rol van Lucien samen met zijn vriend Karel (Edwin de Vries) een restaurant had. Hij is ook bekend van zijn rol als Commissaris Buitendam in de televisieserie Baantjer
In 1967 verhuisde Valcke van Brussel naar Amsterdam. Valcke is politiek bewogen. Hij heeft duidelijke linkse voorkeuren: "Ik kom uit een heel eenvoudig milieu", zegt hij in de partijkrant van de SP. "Mijn vader was belastinginspecteur, mijn moeder hoedenmaakster. Het socialisme is mij met de paplepel ingegoten. Als kind ging ik al met mijn vader mee demonstreren in Brussel. Ik heb me aangesloten bij de SP. Ondanks die lelijke tomaat. "
Vanaf 2000.
Winnaar van de Oscar 2002 en Golden Globe 2002 voor beste buitenlandse film
Curiosa.
Valcke was te zien in het reclamespotje dat de Engelse komiek John Cleese (Monty Python/Fawlty Towers) in de jaren zeventig maakte voor de postgiro om "Giroblauw" bekend te maken. Valcke staat te bellen in een telefooncel en wordt door Cleese gedwongen te zeggen hoe goed Giroblauw is. Als hij dat niet naar behoren doet, tikt Cleese hem met de microfoon op zijn hoofd.

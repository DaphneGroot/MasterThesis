 CONCERNSTAFMEDEWERKER BOLSWESSANEN AANGEHOUDEN. 
 AMSTERDAM, 4 sept (Reuter) - Het openbaar ministerie van Amsterdam heeft in de voorkennis-zaak een concernstafmedewerker van BolsWessanen aangehouden als verdachte, zo meldt het ANP. 
 Het ANP zegt dit vandaag van het openbaar ministerie in Amsterdam te hebben vernomen. 
 Het is de vierde persoon in de voorkennis-zaak die gearresteerd is maar het is de eerste keer dat het om een medewerker van BolsWessanen gaat. 
 De andere drie verdachten zijn, na een kortstondig verblijf in de cel, al eerder weer op vrije voeten gesteld. 
 (c) Reuters Limited 1996. 

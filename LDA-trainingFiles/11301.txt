Gladde slangen.
Gladde slangen (Colubridae) vormen een familie van slangen. Deze familie wordt onderverdeeld in vier erkende onderfamilies. Er zijn enkele families afgesplitst die tegenwoordig als een aparte familie worden beschouwd, zoals de Dipsadidae en de familie waterslangen (Natricidae). Veel soorten zijn hierdoor de afgelopen jaren diverse keren van wetenschappelijke naam verwisseld, wat voor verwarring kan zorgen. Er zijn meer dan 300 geslachten en meer dan duizend soorten, waarmee het veruit de grootste familie van slangen is.
Kenmerken.
Door het grote soortenaantal zijn er maar weinig kenmerken die voor de hele familie gelden, zowel qua levenswijze als wat lengte en kleuren betreft.
Leefwijze.
Gladde slangen komen wereldwijd voor, de meeste soorten zijn niet giftig. Sommige soorten wurgen de prooi of hebben zich gespecialiseerd in bepaalde groepen prooidieren, zoals hagedissen, slakken of eieren van andere dieren.
Verspreiding en leefgebied.
In Nederland en België komt één soort voor; de gladde slang ("Coronella austriaca").

	Deens lid van Hell's Angels doodgeschoten
	Reuter
KOPENHAGEN
In de Deense stad Aalborg is vrijdagnacht een lid van de motorbende Hell's Angels doodgeschoten. Kim Svendsen (26) zou het achtste dodelijke slachtoffer zijn van een nu al drie jaar slepende oorlog tussen beide Scandinavische motorbendes. Ruim vijftig mensen zijn daarbij gewond geraakt.
De politie vermoedt dat de aanslag het werk is van de rivaliserende motorbende de Bandidos. Veertien leden van deze bende zijn voor ondervraging opgepakt.
Svendsen reed in een buitenwijk van de stad toen een voertuig tot naast hem optrok. De inzittenden openden het vuur op hem. Een eveneens 26-jarige passagier in de auto van Svendsen raakte gewond. Mogelijk betreft het een vergeldingsactie voor de moordaanslag op een Bandidos-lid in december. Een 23-jarige Hell's Angel werd voor deze aanslag gearresteerd.
De strijd tussen de twee groepen, die beiden hun wortels hebben in de Verenige Staten, barstte los toen de Bandidos zich in 1993 in ScandinaviÃ« vestigden. Sindsdien hebben er in Denemarken, Zweden, Finland en Noorwegen over en weer bomaanslagen en schietpartijen plaatsgevonden. De strijd heeft te maken met zowel zakelijke belangen - drugshandel - als een vete tussen beide bendes.


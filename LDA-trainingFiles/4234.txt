	Chailly geeft Bruckners lelijk eendje warmte
	Wolf en Bruckner, door het Concertgebouworkest o. l. v. Riccardo Chailly, m. m. v. Matthias Goerne (bariton). Amsterdam, Concertgebouw, 6/2. Herhaling: 9/2 in Amsterdam, rechtstreeks op Radio 4 (14.15 uur).
Een heldere geest heeft ooit beweerd dat Anton Bruckner niet negen symfonien schreef, maar n symfonie, die hij steeds een ander nummer gaf. Zelfs de meest verstokte Brucknerliefhebber moet toegeven dat daar iets in zit.
Toch is het met deze symfonien (plus een 'nulde' en een min-nde) niet anders dan in sommige kinderrijke families. Je ziet een rij dochters met overeenkomstige neuzen en oren, dezelfde ogen, pinken en duimen, soms bijna identieke gestalten. Maar ze hebben totaal verschillende karakters.
Het lelijke eendje is Bruckners Zesde, de symfonie die deze week op de lessenaars ligt van het Concertgebouworkest, en een nieuwe etappe vormt in de Brucknerloopbaan van Riccardo Chailly.
Hoe het komt, dat deze zesde naar verhouding de minst gespeelde is van de rijpe Brucknersymfonien, laat zich vermoeden. Oppervlakkig gezien zit alles wat des Bruckners is erin, erop en eraan: de grote vorm, de triool, de kwintval in het eerste hoofdthema, het tremolo, de bedachtzame pizzicato-shuffle, het karakteristieke scherzo, het grote unisono van blazers en strijkers, de in koper geharnaste coda, het exces van hard en zacht.
Maar de thematiek van de Zesde blijft minder gemakkelijk hangen dan die van de zusters drie, vier, zeven, acht of negen. Ze is ambigur, minder benoembaar en nafluitbaar. De exaltatie die zich in het eerste deel voordoet, het formidabele zuchten van de dalende secunde, het wringen van de harmonie, is dat elegant of klaaglijk? Het opspelen van het koper, is dat grandeur of bevrijding, of is het een mammoet in doodsnood?
Wat Bruckners Zesde in ieder geval gemeen heeft met andere grote muziek, is dat ze zich op uiteenlopende manieren laat opvatten. Achter verschillende vertolkingen lijken verschillende programma's schuil te gaan. Bij Chailly beperkte de gewaarwording zich in het eerste deel tot een generiek majestoso. Laat Bruckner dat nu ook toevallig boven het eerste deel hebben opgeschreven.
Chailly, wiens Brucknerparcours met het Concertgebouworkest de laatste jaren onder meer de nummers een, twee, vier, vijf en negen behelsde, is in grote stijl bezig zijn eigen Bruckner te ontdekken, en gezien het enthousiasme waarop hij donderdag werd onthaald, is het Concertgebouwpubliek bezig de Brucknervertolker Chailly te ondekken. De kracht van zijn uitvoering lag in de emotionele controle.
In Chailly's opvatting is weinig plaats voor topzware muzikale dramaturgien, zoals Harnoncourt die destilleerde uit de Derde. Ook de rust en de distantie van een Sanderling zijn hem vreemd. Zijn eerste fixatie betreft de detaillering van het klankbeeld. Helderheid en scherptediepte staan voorop. Bij Chailly is er pas een geheel, als het geheel de uitkomst is van het detail. Niet de slechtste benadering, maar wel een riskante: een kleine misgreep van de solotrompet, zoals donderdag geschiedde, en de wereld dreigt ineen te storten.
Het viel mee; men hield de boel op een rijtje en de symfonie die opbloeide had niet alleen de brille en de logica die Chailly's eerste Bruckners hadden. Ze had ook de hartelijk verlangde warmte die Chailly's jongste verworvenheid is - zeker sinds de fraaie Vijfde, die hij ook op de plaat heeft vastgelegd.
De zucht die Bruckner slaakt in het eerste deel van zijn Zesde, met zijn markante dalende secunde, heeft gevolgen voor de delen twee en vier. Hun thematiek is, over details gesproken, voor een belangrijk deel van dat interval afgeleid. Het fraaie van Chailly's fijnslijperij (je zou het een methode kunnen noemen), is dat hij de luisteraar Bruckners modernisme als het ware op een presenteerblad aanreikt, zonder hem de waanzin, het exces en de devote eenvoud te onthouden.
De Bela Bart¢k die de modernist Bruckner had moeten vergezellen, mocht niet tevoorschijn komen omdat de erven-Bart¢k zich verzetten tegen de versie voor cello van het altvioolconcert dat op het programma stond. De lacune werd opgevuld met vijf georkestreerde Goetheliederen van Hugo Wolf, met als solist de jonge Duitse bariton Matthias Goerne. De uitkomst was, dat Hugo Wolf niet ze vreselijk goed kon orkestreren als voor de stem schrijven - en dat de stem van Goerne er een is uit duizenden.
Roland de Beer


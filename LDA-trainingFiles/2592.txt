	'Zo nu en dan een paar klappen rond de oren'
	WREEDHEID kent vele gradaties. Commandant L. Quintyn van het Centrum voor Crisispsychologie in het militair hospitaal bij Brussel is al gebeld door de echtgenote van een para wiens zevenjarig zoontje huilend thuiskwam van school: 'Mijn vriendje zegt dat papa me gaat roosteren.'
Quintyn: 'Dat vriendje is een jongen van  cht. Hoe kan die weten wat zich heeft afgespeeld in Somali? Dat is hem door zijn ouders verteld. En dan moet je weten dat die vrouw nu alleen thuis is, omdat haar man in Congo-Brazzaville zit.'
Zo kwam er ook een telefoontje binnen van een lerares die in 1993 een verhouding had met een para die toen in Somali was gelegerd. De relatie is sinds een jaar verbroken, nu krijgt ze nachtmerries omdat ze denkt: 'Ik heb seks gehad met een beest.'
Wreedheid kent vele gradaties. Van de mildere vorm van ouders die hun zoontje vertellen dat zijn klasgenootje een vader heeft die kinderen roostert, tot de extreme uiting waaraan Belgische paracommando's zich in Somali schuldig zouden hebben gemaakt bij de VN-missie Restore Hope.
Deze maand gepubliceerde foto's van voormalige paracommando's laten zien dat een para urineert over het hoofd van een gesneuvelde of gewonde Somalir en hoe twee collega-militairen een vermeende dief boven een kampvuur houden. De para's zouden ook een jongen 48 uur zonder water en voedsel hebben opgesloten in een container die in de brandende zon stond, waardoor hij zou zijn overleden.
De medische dienst van het Belgische leger stuurde Quintyn, samen met een collega-psycholoog en een psychiater, in 1993 voor drie weken naar Somali. De uitdrukkelijke opdracht was dat ze alleen mochten observeren. Ze kregen onder geen beding toestemming de paracommando's psychologisch te begeleiden. Want: 'Bij de para's wordt de stressbestendigheid afgemeten aan de lengte van het haar dat uit de borst komt', zegt Quintyn. Hoe stoerder een man eruitziet, hoe meer hij kan hebben.
Nee dus. Al snel had Quintyn in de gaten hoe sommige para's zichzelf geestelijk afzonderden omdat de gruwelen hen teveel werden - ze zaten eindeloos op het toilet, of op hun brits. De para's deden alles om affectie te krijgen; elke compagnie had huisdieren. Honden die gewond waren geraakt omdat de Somalirs ze gebruikten als voetbal.
Overdag keeg Quintyn te horen: 'Wat moet je hier? Nog n die bij ons op het terrein komt kakken.' Maar 's avonds - als hij ging wandelen en dacht: 'Wat doe ik hier in al dat geweld' - deden veel para's moeite om stiekem met hem te praten. Dan zat hij in de duisternis aan de rand van de oceaan met een militair die huilde.
Quintyn merkte dat de moraal van de compagnie zich aan het verlagen was. Hardop boeren, winden laten, grove taal. En, zegt hij, over de para's die besmet met aids terugkeerden uit Afrika en van wie wordt gezegd dat sommigen hun eigen vrouw hebben besmet met het hiv-virus: 'In onze pers stond: ''De militairen hebben een overdosis condooms gebruikt in Somali.'' Jazeker. Weet u waarom? Condooms waren handig om over de loop van je mitrailleur te trekken. Dan kwam het woestijnzand er niet in. D t hadden ze vlug ontdekt.'
Toen hij deze maand de foto's zag van de wandaden van de para's was zijn eerste reactie: 'Dit is niet menselijk. Dit is niet menselijk' Quintyn, een militair die ook psycholoog is: 'Ik woon in een huis, waar een baksteen doorheen is gevallen. Niet alleen door het dak, maar ook door de eerste, tweede, en derde verdieping.'
Maar, vergeet niet, stelt hij: 'Vijfhonderd kilometer hogerop trokken de Somalirs de naakte lichamen van de Amerikanen die ze hadden gedood achter hun jeeps aan, de dorpen door. In datzelfde agressieve milieu zaten wij. Ik heb ook stenen naar mijn hoofd gekregen van die lieve kleine mannekes. Ik had niet de tijd om te verzuipen. Maar het had niet veel langer moeten duren. Dan zou ik ook hebben gedacht: hier stopt het.'
Het zou een te grove veralgemenisering zijn om te zeggen dat de mannen die ervoor kiezen para te worden 'wat vernauwd leven', vindt Quintyn. 'Tijdens het transport van vluchtelingen in Somali heb ik met een jongen een gesprek gevoerd over welke opera van Pergolesi nu de mooiste is', duidt hij. 'Maar zitten er rotte appels in de mand? Zitten er psychopaten bij? Juist! Het is niet makkelijk die jongens op zo'n jonge leeftijd te moeten selecteren. De psychopathie krijgt zijn volwassen beeld pas rond de 35 jaar.'
De para's, die waren gezonden om te helpen, snapten niets van de vijandelijkheid van het door clanoorlogen verscheurde Somali en de islamitische cultuur, zegt Quintyn. Tot dusver hadden zij alleen hoeven ingrijpen in oude kolonies van Belgi, in Centraal-Afrika. Met de Centraal-Afrikanen konden zij communiceren; die waren door de missie al gekneed in de 'christelijke waarden' en spraken Frans.
Twee jaar na Somali meldden zich de eerste para's bij het Centrum voor Crisispsychologie. Wat vonden ze het ergste? De discrepantie tussen het beeld dat was gegeven van Somali en zoals zij de werkelijkheid ervoeren. In de wereldpers stond de klassieke foto van een uitgemergeld Somalisch kindje met hongeroedeem, 'maar dat hebben de para's daar niet gezien', zegt Quintyn. 'Zij zagen alleen maar wreedaardige mensen die gruwelijk bezig waren.'
Sommigen moesten opgenomen worden. En ging zwaar over de schreef, toen hij samen met een vriend twee zwarte studenten in Mons met een honkbalknuppel bewerkte: Jullie gaan boeten voor onze vrienden. Quintyn: 'Vergeet niet dat wij verschillende doden hebben gehad ginder h.'
Afgelopen vrijdag werd de derde hoofdverdachte - een sergeant-majoor - gearresteerd op verdenking van misdrijven in Somali, die nu worden onderzocht door het militair gerechtshof in Brussel. Alle verdachten zijn afkomstig uit het derde para-bataljon in Tielen, gelegen tussen Antwerpen, de stad waar het Vlaams Blok het meeste succes had, en Turnhout. De bevelhebber, kolonel Goutsmit, heeft een spreekverbod sinds hij stelde dat de beschuldigingen van onmenselijk gedrag door zijn militairen berusten op 'leugens' en 'halve waarheden'.
Pijnlijk genoeg verklaarde een van zijn mannen voor de Belgische televisie dat een neger, vrij vertaald, 'zo nu en dan een paar klappen rond de oren nodig heeft'.
@@0IER@@0 IJ BELANGRIJKE militaire opdrachten in het buitenland kan de Belgische auditeur-generaal een gerechtelijke ploeg meesturen. Die bestaat dan uit een krijgsauditeur (een officier van justitie voor het leger), een griffier (de secretaris) en twee rijkswachters, die het recherchewerk doen. Griffier F. Rabaey heeft in 1993 drie maanden doorgebracht in Somali. Ondanks de foto's heeft hij nog steeds moeite te geloven dat de beschuldigingen tegen de para's waar zijn. In het Brusselse Paleis van Justitie vertelt hij onverbloemd hoe de plaatselijke bevolking op hem overkwam.
'Die Somalirs hebben een heel andere mentaliteit dan wij', zegt Rabaey, zelf net terug uit Congo-Brazzaville, waar Belgische militairen trachten westerlingen te evacueren uit Zare. 'Ze waren niet dankbaar, veranderlijk als het weer en ze stalen alles. Lag er een T-shirt naast je in je jeep en moest je even afremmen, dan was je het kwijt. Ongelooflijk. Ze haalden het bloed onder je nagels vandaan. Ik heb moeten rennen omdat ze met stenen smeten gelijk hagel: dan konden ze je uitlachen.'
Een pluim voor de Belgische para's, vindt Rabaey. Ze hebben magnifiek werk geleverd in Somali.
'Ik heb daar para's scholen zien bouwen, grachten zien graven', zegt Rabaey. 'Ze waren constant bezig. Die Somalirs deden dus niks h. Dat zat onder een boom, dat at qat, drugs. Die mensen leven van dag tot dag. Dat bouwt geen toekomst, niets. Leven en dood liggen daar heel dicht bij elkaar. Ze hebben een keiharde natuur.'
Bij een mens kunnen de stoppen soms doorslaan, weet Rabaey, doch een militair moet zichzelf onder controle hebben. Maar onder 800 man kunnen gemakkelijk vijf 'heethoofden' zitten. Toch: 'Het is gek dat we het nooit hebben geweten. Als dat kind echt is gefolterd in die container dan waren de ouders zeker naar de clanhoofden gestapt om te klagen. Al was het maar om dollars van ons te kunnen eisen. Somalirs moeten van alles profiteren.'
De beschuldigingen aan het adres van de Belgische para's staan niet op zich. Ook andere VN-vredeshandhavers hebben zich meermalen bezondigd aan geweldsmisdrijven, diefstal, zwarte handel en kinderprostitutie in de landen waar ze waren gestationeerd.
In de Nederlandse pers is bijvoorbeeld bericht over militairen van Dutchbat, die kinderen in de moslim-enclave Srebenica met snoepjes terrein inlokten waar landmijnen konden liggen, om zo te kijken of het gebied veilig was. Na een onderzoek door de militaire rechtbank pleitte minister Voorhoeve van Defensie de Nederlandse militairen vrij van alle beschuldigingen. De Belgische minister van Defensie Poncelet pakt de zaak anders aan. Hij heeft nu al gezegd - terwijl het onderzoek van de militaire rechtbank nog loopt - dat hij overweegt het derde para-bataljon in Tielen te ontbinden.
Natuurlijk is het frustrerend, zegt krijgsauditeur L. Oldenhove, ook net terug uit Congo-Brazzaville, om foto's onder ogen te krijgen die laten zien dat para's zich in Somali hebben misdragen - ondanks de aanwezigheid van een gerechtelijke ploeg. Maar n van de grote problemen in het grote Somali was dat het bataljon sterk moest worden verspreid en onderverdeeld. Dat was vragen om problemen. 'Je had gehalveerde secties van drie gasten van 19, 20 jaar, geleid door een sergeant van 23 jaar.'
Het was onbegonnen werk deze groepjes bij verrassing te controleren - ze waren al door de rest gewaarschuwd. 'Ik sprak met een vriend van me, die officier was in het leger tijdens de oorlog in Algerije', schetst Oldenhove. 'Hij zei: ''Ik zat op een berg en kon twee uur vantevoren zien wie er naderde. Tijd genoeg om een lijk te begraven''.'
@@0IER@@0 WEE VAN de drie para-hoofdverdachten waren in 1993 dienstplichtig, vertelt hij. Het gevaar van deze miliciens - de dienstplicht is inmiddels afgeschaft in Belgi - is volgens Oldenhove dat het ze niet uitmaakt uit het leger te worden gezet. Anders dan beroepsmilitairen, die meteen hun baan kwijtraken.
Een gerechtelijke ploeg kan niet werken zonder de hulp en informatie van anderen, stelt Oldenhove. En de Belgen houden niet van verklikken: des te beter voor hem, als hij niet wordt betrapt. 'Dat is de Belgische mentaliteit. Maar moord mag je niet verzwijgen.'
Bovenal ontbreekt het de hele rechterlijke macht in Belgi aan middelen om alles goed te kunnen controleren, zegt Oldenhove. 'U zit hier een maand te laat. Een maand geleden stond er nog geen computer op mijn bureau.'
Als hij naar buiten loopt, over de marmeren vloer van het Paleis van Justitie in Brussel, vertelt hij over zijn haat-liefde verhouding met het gebouw. Welzeker, het is mooi, maar hopeloos onpraktisch en kostbaar in onderhoud.
Voor de belichaming van Vrouwe Justitia in Brussel - de uiterlijk zo wonderschone vrouw die innerlijk niet in staat bleek het kwaad om haar heen te weerstaan - staat het monument dat is opgericht ter nagedachtenis aan de slachtoffers van Dutroux en andere (pedofiele) criminelen. De foto's van Eefje, Mlissa en Loubna tussen cyclamen, fresia's en primula's.
Zoals commandant Quintyn de dag daarna opmerkt over het verdriet van Belgi: 'We zitten in een meteoorregen. Alles valt, alles moet eraan geloven; nu ook het leger. Alleen de scouts nog niet.'
Maar heeft het centrum, dat vorig jaar zijn vijfjarig bestaan vierde, nu al permissie de para's daadwerkelijk psychologisch te gaan begeleiden?
Quintyn: 'We hebben heel serieuze plannen, maar moeten nog altijd zien dat de autoriteiten een beroep op ons doen.'
Nog steeds?
'Nog steeds.'

Foto
	Een van de onlangs gepubliceerde foto's: een para urineert op een gewonde of gedode Somalir.  Belgische para's in het Somalische Kismayo tijdens de VN-missie Restore Hope. FOTO'S RBP


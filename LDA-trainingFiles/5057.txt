	Advocaat vraagt om voorwaardelijke straf voor Peter Graf
	DPA
MANNHEIM
Peter Graf moet een voorwaardelijke straf en een boete krijgen. Dat zei maandag de advocaat van Graf bij de voortzetting van het proces tegen de vader van tennisster Steffi. Justitie beschuldigt Peter Graf van grootscheepse belastingontduiking. Het Openbaar Ministerie heeft een gevangenisstraf van zes jaar en negen maanden geÃ«ist.
Volgens advocaat Himmelsbach heeft de vader van Steffi door het lange voorarrest al genoeg geleden. 'Wanneer hij weer naar de gevangenis moet, zal hem dat zeer hard treffen.'
Himmelsbach zei verder dat Graf niet uit eigen belang de belasting heeft ontdoken. Hij zou alleen maar hebben willen voorkomen dat zijn dochter te veel belasting moest betalen. Bovendien had vader Graf tussen 1989 en 1993 alcoholproblemen waardoor hij 'sommige zaken niet juist heeft ingeschat', aldus Himmelsbach.



Lester Flatt.
Lester Flatt (19 juni 1914 â€“ 11 mei 1979) was een Amerikaans zanger en gitarist. Hij wordt gezien als een van de pioniers van de bluegrassmuziek.
Biografie.
Hij werd voor het eerst bekend als zanger en gitarist in "the Blue Grass Boys", de band van Bill Monroe in de veertiger jaren.
In 1948 begon hij een band met Earl Scruggs (eveneens van Monroe afkomstig) en gedurende de volgende twintig jaar was "Flatt and Scruggs and the Foggy Mountain Boys" de meest succesvolle bluegrassband. In 1962 schreven Flatt en Scrugs "The ballad of Jed Clampett", de titelmuziek voor de televisieserie The Beverly Hillbillies, waarin ze zelf ook enkele malen optraden. Toen ze in 1969 uit elkaar gingen vormde Flatt een nieuwe band, "the Nashville Grass", bestaande uit het merendeel van "the Foggy Mountain Boys". Hij bleef optreden en opnames maken met deze groep tot zijn dood in 1979.

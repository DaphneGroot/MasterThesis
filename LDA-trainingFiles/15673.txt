Meeuwen-Gruitrode.
Meeuwen-Gruitrode is een gemeente in de provincie Limburg in Vlaanderen (België) en behoort tot het kieskanton en het gerechtelijk kanton Bree. Meeuwen-Gruitrode is een uitgestrekte gemeente van 9126 hectare en telt om en bij de 13.000 inwoners.
Op 26 juni 2017 zal men de fusie van Meeuwen-Gruitrode en Opglabbeek officieel goedkeuren op beide gemeenteraden. De vroegere gemeentenaam zal vanaf 2019 verdwijnen en Meeuwen-Gruitrode zal dan overgaan in een nieuwe fusiegemeente met de naam Oudsbergen.
Geschiedenis.
Op 7 mei 2011 ontstond op het militair domein van Meeuwen-Gruitrode een grote brand nadat de vlammen van een brandende in het bos oversloegen op de begroeiing. Er was veel hinderlijke rook, waarop het gemeentelijk rampenplan afgekondigd werd en de hulpdiensten enkele huizen evacueerden. De daaropvolgende dag laaide het vuur opnieuw op en alles tezamen zorgde dit voor een afgebrand gebied van zo'n 350 hectare.
Op 23 februari 2016 kondigden de burgemeesters van Meeuwen-Gruitrode en Opglabbeek aan een fusie tussen beide gemeentes te willen onderzoeken. In november 2016 keurden de gemeenteraden een principieel akkoord goed om effectief te willen fuseren. Mocht de fusie doorgaan, zou deze ingaan vanaf 1 januari 2019, volgend op de (gezamenlijke) gemeenteraadsverkiezingen van 14 oktober 2018.
Kernen.
Naast de deelgemeenten Meeuwen, Gruitrode, Ellikom, Neerglabbeek en Wijshagen omvat de gemeente ook de gehuchten Muisven, Ophoven, Zoetebeek, Koestraat en Plokrooi. Meeuwen-Gruitrode is een landelijke gemeente en bezit een grote rijkdom aan natuurlijke schatten, zoals de Oudsberg, een 95-meter hoge landduin, en grote natuurgebieden zoals Solterheide.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Meeuwen-Gruitrode ligt in het kieskanton Bree en het provinciedistrict Peer, het kiesarrondissement Hasselt-Tongeren-Maaseik (identiek aan de kieskring Limburg).
Legislatuur 2013-2018.
Burgemeester is Lode Ceyssens van de CD&V. Deze partij heeft de meerderheid met 15 op 23 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Bezienswaardigheden.
De slagmolen van Ellikom die zich sinds 1963 in het Provinciaal Domein Bokrijk bevindt
Sport.
In de gemeente wordt er aan topsport gedaan. Zo is handbalclub DHC Meeuwen (vrouwen) actief in de eredivisie en HHV Meeuwen (heren) in de Superliga. In het zaalvoetbal is ZVK Meeuwen actief in de Eerste klasse van de KBVB-competitie.
Daarnaast telt Meeuwen-Gruitrode vier voetbalclubs in de KBVB-reeksen, allen actief in de provinciale reeksen. KSK Meeuwen (met stamnummer 6240) en Sporting Nevok Gruitrode (met stamnummer 5840) zijn beide actief in de 2de provinciale. Heidebloem Wijshagen (met stamnummer 6894) en Sporting Ellikom (met stamnummer 7411) beide in de 4de provinciale.
Ten slotte ten de gemeente drie wielerclubs (Cycling Team de Rieten, WTC De Doortrappers en WTC De Zilvermeeuwmet), een tennisclub (TC Soetebeek) atletiekclub (AVT Meeuwen-Gruitrode).
Jumelage.
Meeuwen-Gruitrode is een jumelage aangegaan met Manerba del Garda in Italië in augustus 2010, tijdens een bezoek van muziekvereniging 'De Heibloem' aan Manerba del Garda.

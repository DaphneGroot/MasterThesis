Symphony X.
Symphony X is een progressieve metalband uit New Jersey, Verenigde Staten en werd in 1994 opgericht door gitarist Michael Romeo. In het begin tekenden ze bij het nu niet meer bestaande Zero Corporation Label uit Japan â€“ in Japan is progressieve muziek mateloos populair. Nadat Symphony X tekende bij het Europese Insideout, kregen ze ook bekendheid buiten Japan, vooral in Europa.
Hun website, begonnen in 1997 door een Braziliaanse fan, bleek een sleutelrol te spelen in de verspreiding van het werk van Symphony X.
De muziek van Symphony X is episch en krachtig (vandaar de term ProgPower, waarmee Symphony X zich graag identificeert), met hier en daar operazang en klassieke muziek. Representatief nummer is "The Divine Wings Of Tragedy", een combinatie van een gotisch motet met een snelle gitaarriff en zuivere zang.

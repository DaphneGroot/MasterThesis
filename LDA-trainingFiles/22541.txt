Super Mario Sunshine.
Super Mario Sunshine is een platformspel voor de Nintendo GameCube. Het spel is het eerste Mario-platformspel op de console na Super Mario 64.
Verloop van het spel.
Het spel begint als Mario, Peach en Toadsworth in een vliegtuig zitten op weg naar Isle Delfino. In het vliegtuig wordt op een scherm een voorstelling gemaakt van het eiland. Plots merkt Peach een schaduw op die erg lijkt op Mario, maar die heeft net als Toadsworth niets opgemerkt.
Als het vliegtuig landt in Delfino Airport, blijkt het eiland met modder vervuild. Ook het zonlicht is weg. Mario wordt ervan beschuldigd omdat de eiland bewoner's, de pianta's, Shadow Mario een kwast zagen gebruiken om met modder van alles te bevuilen en rare wezens op het eiland te zetten. Nu krijgt Mario de schuld en de opdracht om het eiland te redden en de zonneschijn terug te krijgen. Met de hulp van Fludd, een watersysteem, moet Mario zijn tegenstander Shadow Mario bestrijden. Als Princess Peach dan ook nog eens wordt ontvoerd, begint het echte werk voor de loodgieter.
Verhaal.
Shadow Mario blijkt Bowser Jr, de zoon van Bowser te zijn, die een uitvinding van de professor E. Gadd heeft gestolen. Hij heeft Peach ontvoerd omdat hij haar als moeder wil. Nadat Mario tientallen Shine Sprites heeft verzameld komt hij erachter dat Bowser zich in de grote vulkaan heeft verborgen. Daar verslaat Mario Bowser en kunnen Mario en Peach hun vakantie alsnog voortzetten.
Fludd.
Fludd (Flash Liquidizer Ultra Dousing Device) of F.L.U.D.D. is een watersysteem dat Mario als hulp krijgt aangeboden om Isle Delfino schoon te maken. Fludd heeft twee instellingen. Het kan gewoon met water sproeien en de tweede mogelijkheid hangt af van welke nozzle je gebruikt.

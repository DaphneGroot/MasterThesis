Jonestown (Guyana).
Jonestown was een plaats in de jungle van Guyana, afgeschermd van de rest van de wereld. Het werd gebouwd onder de leiding van Jim Jones. Hij beval de leden van zijn sekte, genaamd People's Temple, hiertoe.
People's Temple.
Oorspronkelijk stichtte Jones zijn sekte in Indianapolis, Indiana en later vestigde hij zich in San Francisco, CaliforniÃ«. Hij moest echter uitwijken naar Guyana toen er steeds meer geruchten circuleerden over drugsmisbruik, fraude en moord binnen zijn sekte. Een bezoek aan de stad door de Amerikaanse afgevaardigde Leo Ryan liep uit op een aanslag op diens leven, waarna de leden van de sekte gedwongen werden collectief zelfmoord te plegen. Dit werd gedaan met behulp van gif: dat werd in fruitsap gedaan en bij kinderen met een injectiespuit in de mond gespoten.

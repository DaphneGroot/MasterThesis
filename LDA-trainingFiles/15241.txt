Aleksej Sjirov.
Aleksej Sjirov (Lets: "Aleksejs Širovs"; Riga, 4 juli 1972) is een Spaans schaker van Letse afkomst.
In 1990 werd hij grootmeester FIDE. In 1990 miste hij nipt het kandidatentoernooi. In 1998 speelde hij in Cazorla een match tegen Vladimir Kramnik. De winnaar van die match zou om de wereldtitel mogen spelen met wereldkampioen Garri Kasparov. Tegen de verwachtingen in won Sjirov met 5,5-3,5, maar de match tegen Kasparov vond om financiële redenen geen doorgang.
Sjirov staat bekend om zijn aanvallende stijl die overeenkomsten vertoond met landgenoot en oud-wereldkampioen Michail Tal. In 1998 kwam zijn partijenverzameling "Fire on the Board: Sjirov's Best games" uit.
In 2005 verscheen zijn tweede boek onder de titel "Fire on the Board II"

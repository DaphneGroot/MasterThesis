Vakkenpakket.
Een vakkenpakket is de verzameling van vakken die een Nederlandse leerling in het voortgezet onderwijs in een bepaalde richting in een bepaald leerjaar heeft.
Vakkenpakket in Nederland.
Vóór de komst van Tweede Fase in 1999 bestond het vakkenpakket van het Vwo uit minstens 7 vakken, en bij de Havo en vmbo uit 6 vakken, waarbij Nederlands en één vreemde taal, bijna altijd Engels, verplicht was. Op veel scholen was het mogelijk om eindexamen te doen in meer dan dit minimale aantal vakken, op enkele scholen was het verplicht om een vak meer te kiezen dan het minimale aantal.
Havo en vwo.
Op havo en vwo bestaat het vakkenpakket uit 3 delen. Het "algemene deel", de vakken die gevolgd moeten worden ongeacht de gekozen richting, en het "vrije deel", dat zelf ingevuld mag worden. Daarnaast moeten de leerlingen een van de vier profielen kiezen en de daarbij verplichte vakken volgen, het "profieldeel".
Bij elk vak wordt aangegeven hoeveel uur er minstens aan besteed moet worden, de studielasturen. Leerlingen moeten gemiddeld 40 studielasturen per week hebben. Een schooljaar telt 40 weken, een havo-leerling zal dus in 2 jaar 3200 studielasturen moeten halen, een vwo-leerling respectievelijk 4800 in 3 jaar.
Vwo.
Voor gymnasium-leerlingen zijn Griekse en/of Latijnse taal- en letterkunde en Klassieke culturele vorming verplicht.
Leerwerktraject.
Het leerwerktraject behoort tot de basisberoepsgerichte leerweg. Op het leerwerktraject is alleen Nederlands en Engels verplicht met daarnaast een afdelingsvak.

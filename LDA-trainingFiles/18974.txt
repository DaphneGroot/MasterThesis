Mont-de-l'Enclus.
Mont-de-l'Enclus (Nederlands: "Kluisberg") is een gemeente in de Belgische provincie Henegouwen. De gemeente telt ruim 3000 inwoners.
De gemeente ligt aan de zuidkant van de Vlaamse Ardennen en is genoemd naar de Kluisberg, die precies op de taalgrens ligt. De Vlaamse gemeente aan de noordkant van deze heuvel heet Kluisbergen (meervoud van Kluisberg). Officieus wordt deze Henegouwse gemeente in het Nederlands ook wel "Kluisberg" (enkelvoud) genoemd.
Geschiedenis.
Tot in 1963 (vastlegging van de taalgrens) behoorden de meeste deelgemeenten van Mont-de-l'Enclus tot Vlaanderen. Enkel Anserœul heeft steeds deel uitgemaakt van Wallonië. De fusiegemeente ontstond in 1977.
Kernen.
De fusiegemeente Mont-de-l'Enclus telt vier deelgemeenten, namelijk Amougies (Amengijs), Anserœul, Orroir en Rozenaken (Frans: "Russeignies"). Het administratief centrum is Amougies, met het gemeentehuis.
Kaart.
Mont-de-l'Enclus, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2013-2018.
Het bestuur van Mont-de-l'Enclus bestaat uit de MR die de meerderheid van de zetels heeft.

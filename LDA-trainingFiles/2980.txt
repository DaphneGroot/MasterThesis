	Vlaams festival moet Brussel veroveren
	

ANP
BRUSSEL
Een veertigtal Vlaamse culturele organisaties in Brussel organiseert van 15 tot 30 april een grootschalig cultureel festival. Bedoeling is om de ruim duizend Nederlanders in Brussel meer aansluiting te laten vinden bij Vlaamse instellingen. Omgekeerd moet het festival de Vlaamse Brusselaars inspiratie geven om de Nederlandse taal en cultuur zelfbewuster uit te dragen.
Grote publiekstrekker wordt een gelegenheidsexpositie in het Paleis voor Schone Kunsten. Vijf grote Nederlandse musea zullen hiervoor werken uitlenen. Nederlandse schrijvers geven lezingen. Theatermaker Jan Joris Lamers zal het muziektheaterstuk 'Pell'eas en Melissande' uitvoeren. Amateurtoneelverenigingen en muzikanten presenteren zich in theaters en werkplaatsen. Het festival is een initiatief van Anne van Asbroeck, minister in de Vlaamse regering.


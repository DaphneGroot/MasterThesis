Albatros (golf).
Een albatros is een term uit de golfsport. Een albatros betekent dat een golfer drie slagen minder nodig heeft dan gemiddeld (par) op een hole.
De kortste hole waar een albatros geslagen kan worden is een par 4 hole. Een speler slaat dan een hole-in-one terwijl een gemiddelde professionele speler er vier slagen over doet. De albatros wordt het meeste geslagen op een par 5 hole, waar de speler dan twee slagen over doet. Een albatros is een zeldzame slag waarvan de meeste professionele spelers er niet één maken in hun carrière. Robert-Jan Derksen, Joost Steenkamer en Joost Luiten sloegen allen ooit een albatros.
Europese Tour.
In Crans is het sinds het eerste Zwitsers Open tweemaal voorgekomen dat een speler daar tijdens het Open een albatros sloeg. De eerste keer was Billy Casper de gelukkige in 1971, de tweede was Tadd Fujikawa in 2007. Hij sloeg met een houten 3 de bal vanaf 285 yards in de hole op de langste par5 in Europa. Ondanks deze meevaller kwalificeerde hij zich niet voor het weekend.
De Zweed Joakim Bäckström sloeg twee keer een albatros, in 2005 tijdens de German Masters in Keulen en in 2008 tijdens het Russisch Open in Moscou. Net als Jose Maria Canizares en Colin Montgomerie. Maar Anders Forsbrand (1994, 1996, 1997) en Graeme "G-Mac" McDowell (2003, 2005, 2007) sloegen er zelfs drie, evenals James Kingston (2000, 2002, 2003) op Zuid-Afrika's Sunshine Tour.
Tijdens het Brits Open werd negen keer een albatros geslagen, 7 bij de heren en 2 bij de dames. Het is ook bekend dat Old Tom Morris een albatros sloeg in 1870 op Prestwick.
Steve Webster werd in januari 2014 de eerste speler op de Tour die een toernooi met een albatros begon. Dit was tijdens de Qatar Masters.
Amerikaanse Tour.
Dit toernooi wordt altijd op Augusta gespeeld.

	Een kind van het kruis
	HOE IS DE persoon Elvis Presley? Is het werkelijk zo'n dromerige slampamper als menige schrijver beweert?
'Integendeel. Hier is geen steek van waar. Een diepe indruk hebben de twee bezoeken, die ik deze populaire figuur uit de muziekbusiness bracht, op mij nagelaten.
'Dat de nervositeit me in de ban had en dat ik op slag al mijn zorgvuldig van tevoren ingestudeerde zinnetjes die ik tegen Elvis wou gaan zeggen, totaal was vergeten, toen ik over de drempel van zijn vertrek stapte waar ik de koning van de rock 'n' roll zou ontmoeten, behoef ik niet eens te vertellen.'
Deze volzinnen werden door Han Wielick, schrijver van Elvis Presley, Koning van de rock 'n' roll, opgetekend uit de mond van Pim Maas, de officile Nederlandse Elvis Presley, kort nadat die in 1959 zijn idool had opgezocht.
Zoals dat gaat wanneer twee muzikanten elkaar treffen, was het volgens de epigoon niet gebleven bij praten. 'We belandden al gauw via de glazen uitgeperste sinaasappelen (Elvis' lievelingsdrank) bij de zwarte, glanzende piano, die in de hoek van de kamer stond opgesteld.' Bij die piano hebben ze samen Don't be cruel, Don't, I beg your pardon en It's too soon to know gezongen.
Pim Maas is daarmee n van de weinige Nederlanders die tot de onmiddellijke nabijheid van The King wisten door te dringen. Ger Rijff, die wereldwijd naam heeft als Elvis-deskundige, kwam in 1975 niet verder dan de deur op de zestiende verdieping van het ziekenhuis in Memphis, waarachter de zanger lag bij te komen - officieel van darmproblemen, in werkelijkheid van een overdosis pillen.
Jan Cremer verliet een paar jaar eerder voortijdig de rij voor de kleedkamer in het International Hotel in Las Vegas, waar hij aan Elvis zou worden voorgesteld.
Dan blijft er nog n Nederlander over: Andreas Cornelis van Kuijk, geboren in 1909 in Breda, en beter bekend als Colonel Parker, de manager van Elvis die vanaf 1955 elk stapje in diens carrire uitstippelde en daarvoor naar verluidt de helft van de bruto inkomsten van de zanger opstreek.
De in januari van dit jaar overleden Parker liep bepaald niet met zijn Brabantse afkomst te koop, en was zelfs voor zijn biograaf Dick Vellinga niet te spreken. Aan diezelfde kolonel - die statenloos burger was en geen paspoort bezat - is het te danken dat Elvis nooit buiten Amerika optrad, laat staan in Nederland.
Toch is journalist Rob van Scheers er in geslaagd een boekwerkje van ruim tweehonderd pagina's onder de titel Elvis in Nederland te doen verschijnen. Wat zou daar in kunnen staan? Een verhandeling over de invloed van Presley op het gedrag van de jeugd in de jaren vijftig wellicht. Een inventarisatie van de sporen die hij naliet in kapsels en modebeeld, in de muziek, in het uitgaansleven en de eetgewoonten.
Al die onderwerpen komen inderdaad aan bod, maar dan steevast in de meest gemakzuchtige vorm. Van Scheers heeft een reeks meer of minder bekende Nederlanders genterviewd over de invloed van The King op hun professie. Dus zegt Hans van Manen iets over Elvis de danser ('Vooral dat altijd maar weer beetpakken van dat kruis, daar krijg ik dus een kind van, begrijp je?'), Monique van de Ven over Elvis de acteur, Thom Hoffman over Elvis als camp-verschijnsel en Jan Cremer over Jan Cremer.
De genterviewden zijn blijkbaar vooral uitgekozen vanwege hun naamsbekendheid; de meesten hebben amper een band met Elvis, wat hun uitspraken gratuit maakt. Schrijfster Connie Palmen, die Elvis een zwaarder kruis toekent dan Christus moest dragen, geeft er wel blijk van over het fenomeen te hebben nagedacht. Met Indorocker Andy Tielman en Erwin Nijhoff van rockgroep The Prodigal Sons (die hun eerste cd op het graf in Graceland heeft gelegd) is zij de enige die The King in het hart heeft gesloten.
Naast de interviews bevat het boek een aantal op amicale toon geschreven, reportage-achtige stukken. Zo bezocht de auteur Bad Neuheim, waar Elvis als soldaat diende en bezoek kreeg van Pim Maas. Hij ging naar een fanclubmeeting, luisterde nog eens naar z'n Elvis-platen, bladerde door studies over de jaren vijftig en de scheiding tussen high en low culture en sprak met kunstenaars die zich wel eens door Elvis hebben laten inspireren.
De oogst is mager, moet ook de auteur hebben gedacht. Daarom toverde hij voor de epiloog een bezoek van Elvis aan ons land uit de hoge hoed. Een handige manier om te verhullen dat weinig nieuws boven water is gehaald.
Ariejan Korteweg
Rob van Scheers: Elvis in Nederland. De Prom,  29,90.

Foto
	Elvis Presley, zoals Peter Pontiac hem ziet.


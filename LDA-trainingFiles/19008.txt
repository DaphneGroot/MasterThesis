Seneffe.
Seneffe is een plaats en gemeente in de provincie Henegouwen in België. De gemeente telt ruim 11.000 inwoners.
Op 11 augustus 1674 werd in de omgeving van deze plaats de slag bij Seneffe geleverd, een treffen tussen een Frans leger onder maarschalk Condé en een Nederlands-Spaans-Oostenrijks-Duits leger onder stadhouder Willem III.
In het kasteel van Seneffe is het Museum van Edelsmeedkunst van de Franse Gemeenschap gevestigd. Er gaan jaarlijks naast boeiende overzichtstentoonstellingen van het werk van hedendaagse edelsmeden ook thematische exposities rond het leven in en de kunst van de 18e eeuw door.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2007-2012.
Het bestuur van Seneffe bestaat uit een coalitie van de PS en de cdH.
BMC in Seneffe.
British Motor Corporation heeft tot 1982 in Seneffe een assemblage-eenheid gehad. De fabriek was gebouwd door Standard-Triumph en kwam via Nufield's (Morris) in handen van British Leyland, In deze fabriek werden verschillende modellen geassembleerd van CKD-Kits zoals de Mini en de Austin Allegro. De productie betrof enkel LHD (left hand drive) modellen voor de Europese continentale markt, die vanuit de fabriek van Cowley werden verscheept. De assemblage-eenheid werd gesloten in 1981 omdat de modellen marktaandeel verloren in Europa, en bleef werken als distributiecentrum tot 1982. De mogelijkheden voor nieuwe tewerkstelling waren gezien de economische terugval in het Centrumbekken heel beperkt, vele arbeiders zijn echter terechtgekomen bij dealers van de BL-Rover-groep. Dit heeft voor veel bitterheid gezorgd in de lokale gemeenschap.

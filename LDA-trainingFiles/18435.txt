Bestuurlijke indeling van Ethiopië.
Ethiopië is onderverdeeld in negen, op etniciteit gebaseerde regio's of staten ("kililoch"; enkelvoud: "kilil") en twee bestuurlijk onafhankelijke steden ("astedader akababiwach"; enkelvoud: "astedader akabibi"). Tussen 1942 en 1995 was Ethiopië onderverdeeld in provincies.
Regio's en bestuurlijk onafhankelijke steden.
Het woord 'kilil' voor regio betekent "reservaat" of "beschermd gebied" en de etnische grond voor de regio's en de keuze voor het woord 'kilil' heeft de Ethiopische overheid grote kritiek opgeleverd van de oppositie, die vergelijkingen heeft getrokken met de thuislanden (bantoestans) van Zuid-Afrika onder het Apartheidsregime. In de onderstaande tabel staan alle regio's en onafhankelijke steden (gemarkeerd met een *).
Regio's en bestuurlijk onafhankelijke steden van Ethiopië
Verdere bestuurlijke indeling.
De regio's zijn verder onderverdeeld in 68 "zones".
De zones worden onderverdeeld in "woredas" (districten), ook al zijn er ook woredas die geen onderdeel vormen van een zone en hierdoor een bepaalde autonome status binnen de regio hebben.
Woredas worden weer verdeeld in "kebeles", die de kleinste bestuurlijke laag vormen.

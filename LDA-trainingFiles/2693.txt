	Dan zijn de benen maar niet zo gespierd
	WERELDKAMPIOEN wil hij graag worden, volgend jaar met de Duitse hockeyploeg in Utrecht. Maar wereldkampioen trainen zal Christoph Bechmann (25) n¢¢it worden. Ook al omdat hij op drie niveaus actief is. Hij verdeelt de tijd over zijn Nederlandse club Venlo, uit de overgangsklasse B, zijn Duitse vereniging Mnchengladbach en het nationale team van Paul Lissek, onlangs winnaar van de Champions Trophy in Adelaide. Met vooral veel spelen dus, want fluitend naar de training gaan, nou dat lukt Bechmann echt niet.
Twee keer heeft Bechmann pas meegetraind met de Venlose club, die onder leiding staat van een andere Duitser, Peter Kloimstein. Bechmann kan op dit moment alle aandacht richten op Venlo, omdat hij na de overgang tijdens het seizoen van Harvestehuder uit Hamburg naar Mnchengladbach reglementair is geschorst in Duitsland, tot medio november.
In de finale van de Champions Trophy tegen favoriet Australi maakte Bechmann alle drie Duitse doelpunten, inclusief een belangrijke treffer in de verlenging. Afgelopen zondag scoorde de nummer 17 in zijn derde duel voor Venlo ¢¢k drie maal, in de topper tegen Wageningen (6-3).
Voorafgaand aan de Champions Trophy waren de beste hockeyers uit Duitsland zes dagen bijeen geweest. Het is de gebruikelijke aanpak van Lissek voor een belangrijk evenement. Bechmann, student bedrijfseconomie, is afkomstig uit Speyer en woont in het nabij Venlo gelegen Mnchengladbach. Hij zit sinds 1993 bij de A-selectie en is de laatste twee jaar een belangrijke basisspeler van de Mannschaft, als linkerspits of in de punt van de aanval.
Bondscoach Oltmans klaagde na het voor Nederland teleurstellend verlopen toernooi in Australi over de matige conditie van zijn spelers. Met dat probleem zal Lissek nooit zitten. Bechmann: 'Wij moeten altijd fit zijn. Dat is de druk die op ons staat. Elk toernooi is eigenlijk een selectie voor weer een volgend evenement. In elk toernooi moeten wij presteren.
'Oltmans kan een hockeyjaar anders opbouwen. Rustig beginnen en naar een hoogtepunt toewerken. Geloof maar dat de Nederlanders er straks staan in Utrecht. Ik reken ze samen met ons, Spanje, Australi en misschien Zuid-Korea tot de kanshebbers.'
Trainen tot de stukken er van af vliegen, dat is voor Bechmann niet weggelegd. 'Het gaat hier heus niet veel anders dan in Duitsland. De taal vormt geen enkel probleem natuurlijk. Er wordt vrij veel geoefend op techniek en tactiek. Ik doe heus wel mee hoor, maar een trainingsdier ben ik niet. Voluit trainen w¡l ik ook eigenlijk niet. Dan heb ik het gevoel dat ik al mijn kracht kwijt ben voor een wedstrijd. Dat denk ik althans.
'Ik vind dat je hockeyen voor een groot deel met je hoofd doet. Dan kun je zelfs een licht gebrek aan conditie camoufleren. Door je goed op te stellen, door goed vrij te lopen. Daarop trainen heeft veel zin, vind ik. Tot een jaar of twee geleden was ik ook met halters bezig. Maar die krachttrainingen heb ik laten schieten. Dan zijn mijn benen maar wat minder gespierd.
'Ik moet het van mijn snelheid hebben. Dat is mijn sterkste punt. En daar train ik dus nog steeds op. Tempo met de bal maken, proberen net zo snel te zijn met bal als zonder. Dat lukt me aardig. Een sprintje van dertig meter leg ik in 4,05 seconde af. Met de bal aan de stick zal ik niet veel langzamer zijn.
'De looptrainingen doe ik zelf. Duurlopen, twee of drie keer per week zo'n driekwartier in het bos. En een maal in de twee weken een specifieke sprinttraining. We worden regelmatig getest bij de nationale ploeg.
'Wat ik wel vaak doe tijdens de training is mezelf een andere rol geven. Dan ga ik verdedigen of op het middenveld spelen. Om te kijken hoe een speler zich in die positie voelt, welke bewegingen een aanvaller maakt. Dat kan me van pas komen als ik zelf een tegenstander moet passeren.
'Het vrijlopen, het overzicht hebben en houden, een spel ''lezen'', het zijn mijn zwakke punten. In dat opzicht kan ik nog wel wat leren. Niet alleen door training, maar ook door te kijken naar anderen. Naar Teun de Nooijer bijvoorbeeld, of naar Michael Metz vroeger bij ons in Duitsland.'
Afgelopen zondag stonden bij Venlo 600 fanatiek meelevende supporters v¢¢r het clubhuis. Maar als Bechmann bij Mnchengladbach aantreedt, zijn er hooguit 200 toeschouwers. Toch speelt die club in de Bundesliga, en moet Venlo zich behelpen met de op n na hoogste klasse in Nederland.
Populair is Bechmann zeker in Venlo. Na de wedstrijd moet hij zich door de fans heen worstelen. In Duitsland geniet een hockeyer minimale bekendheid. 'Misschien herkennen ze me in Speyer op straat. Na de Champions Trophy ben ik eenmaal op de televisie geweest. Voor das Aktuelle Sport-Studio? Kom nou, gewoon voor de regionale zender.'
Vermoedelijk zal Bechmann meeverhuizen naar de hoofdklasse als Venlo promoveert, want hij blijft vrijwel zeker in Limburg spelen, zonder contract (dat heeft hij nu ook niet). 'Het zou heel mooi zijn. Hockey in Nederland staat zeker in de breedte op een veel hoger peil dan in Duitsland. Maar eerst komt het WK.'
Dit is de negende aflevering uit een serie over topsport en training.

Foto
	Christoph Bechmann FOTO MARCEL VAN DEN BERGH


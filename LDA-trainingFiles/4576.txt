	Stad van jonkers en arbeiders BERLIJN ONDER KEIZER WILHELM II TONEEL VAN TWEE MOEILIJK TE VERENIGEN WERELDEN
	IN BERLIJN woedde op 9 november 1918 een revolutie. Duitsland had de Eerste Wereldoorlog verloren. Soldaten gehoorzaamden niet langer hun arrogante Pruisische officieren die hun ruim vier jaar lang hadden bevolen een zinloze, bloedige oorlog te voeren. Zij verbroederden zich met opstandige arbeiders in Berlijn, die al eerder hadden gestaakt. De pronkzieke, imperialistische keizer Wilhelm II vluchtte naar Nederland en kreeg asiel in Doorn. De sociaal-democraten riepen de republiek uit. De tijd van het autoritaire keizerrijk was voorbij.
De tijd van dat door Bismarck in 1871 geschapen rijk, gedomineerd door het conservatieve Pruisen, was eigenlijk allang v¢¢r 1918 voorbij. Dat is de conclusie die zich opdringt bij lezing van Das Wilhelminische Berlin - Panorama einer Metropole 1890-1918, ingeleid door de Berlijnse Bismarck-kenner Ernst Engelberg en samengesteld door Ruth Glatzer.
In het Berlijn van Wilhelm II, die in 1888 keizer werd, openbaarde zich een steeds breder wordende kloof tussen een burgerlijke, sterk gendustrialiseerde samenleving, waarin kunst en wetenschap bloeiden, en een feodale, adellijke kaste van officieren en hoge ambtenaren, die het rijk naar de wensen van de keizer bestuurde. Berlijn was deels een moderne stad, maar de mensen die daarvan deel uitmaakten, hadden weinig te vertellen. Deels was het een ouderwetse en reactionaire stad, en de mensen die daarvoor verantwoordelijk waren, hadden de macht. In het Berlijn van de banken en fabrieken werd het geld verdiend, maar de verarmde Pruisische jonkers maakten grotendeels de dienst uit.
In januari 1912 had de sociaal-democratische SPD de verkiezingen voor de Rijksdag gewonnen, maar die linkse overwinning betekende niet veel, want de macht van het parlement in Berlijn was gering. De invloedrijke journalist Theodor Wolff, van 1906 tot 1933 hoofdredacteur van het Berliner Tageblatt, heeft geschreven: 'Wilhelm II behandelde dit onmachtige schijnparlement met de diepe minachting die een van zijn alwetendheid overtuigde en met enige opvoedingsgebreken behepte autocraat tegenover dergelijke onsympathieke instellingen moet voelen. Hij noemde de volksvertegenwoordigers in kanttekeningen de ''runderen van Rijksdagafgevaardigden'' en verklaarde in zijn kernachtig schrift dat buitenlandse kwesties zoals bijvoorbeeld het verwerven van land in Oost-Azi ''de apenbende'' helemaal niets aangaan.'
Dat dit tot spanningen moest leiden, lag voor de hand. Maar in de jaren voor 1914 kwamen die spanningen niet tot ontlading, doordat ze werden afgeleid naar iets dat de Duitsers weer deels samenbond: het nationalisme. De binnenlandse problemen leken te worden verdrongen door een steeds agressiever buitenlands beleid, want ook Duitsland, meende de keizer, had recht op kolonies. Ja, beaamden grote ondernemers en hoge officieren eensgezind, Duitsland zou zonder kolonies niet kunnen overleven. Het moest ook 'een plaats onder de zon' krijgen, wat, zo was duidelijk, ten koste zou gaan van Frankrijk en Engeland. En om te laten zien dat het menens was, werd een grote oorlogsvloot gebouwd.
Verschillende organisaties gingen ten tijde van Wilhelm II een extreem nationalisme propageren. Daaronder bevonden zich het antisemitische 'Alldeutsche Verband' en de 'Deutsche Wehrverein'.
Al ruim voor het uitbreken van de Eerste Wereldoorlog werd in Berlijn de dreiging van naderend onheil gevoeld. 'De expressionistische kunstenaars, die tussen 1910 en 1914 in Berlijn leven en werken, vormen geen eenheid; daarvoor zijn hun stijl, hun ideen en wensdromen te verschillend. Maar allen delen ze het gevoel van dreiging, bemerken de kritieke toestand van de maatschappij waarin zij leven. Met al hun zintuigen speuren zij de naderende catastrofe, waarvan niemand weet wanneer zij zal komen en waar vandaan.'
Dit schrijft Ruth Glatzer, maar in Das Wilhelminische Berlin vormen haar woorden toch niet meer dan verbindende teksten. Want zij laat vooral diegenen aan het woord die dat Berlijn van Wilhelm II hebben meegemaakt. Het boek bestaat voornamelijk uit fragmenten die Glatzer heeft gekozen uit herinneringen van journalisten en schrijvers zoals de al eerder genoemde Theodor Wolff, of uit artikelen in Berlijnse kranten en bladen van die tijd. Ook kunstenaars en politici komen aan het woord.
Dit verhoogt de authenticiteit van het beeld van het keizerlijke Berlijn en bemoeilijkt toch niet het lezen, omdat Glatzer een logische ordening heeft aangebracht en de fragmenten in hun historische kader plaatst. Het boek biedt, zoals de ondertitel belooft, een breed panorama, maar is zeker niet volledig.
Uit het boek blijkt dat Wilhelm II zich met alles bemoeide. Wat opvalt is dat in het Berlijn van het fin de sicle wellicht nog meer werd gemetseld en getimmerd dan in het Berlijn van nu. Wilhelm II wilde van Berlijn 'de mooiste stad van de wereld' maken. De oude Dom bij het keizerlijk slot werd afgebroken en een nieuwe, grotere werd gebouwd. Er ontstond een nieuwe Koninklijke Bibliotheek en er werd een reusachtig monument voor keizer Wilhelm I gemaakt.
Tot meerdere eer en glorie van de Hohenzollern-dynastie liet de keizer de Siegesallee aanleggen. Tussen 1888 en 1908 werden in Berlijn 34 nieuwe kerken gebouwd, waaronder de Kaiser-Wilhelm-Gedchtniskirche. In die tijd ontstond ook de nieuwe Rijksdag, maar de keizer verbood architect Paul Wallot de tekst 'Dem deutschen Volke' op de voorgevel aan te brengen. (Die tekst kwam pas in 1916.)
Maar er werd eveneens gebouwd, omdat Berlijn zich in snel tempo ontwikkelde tot een wereldstad. Aan het begin van de achttiende eeuw telde Berlijn nog geen zestigduizend inwoners, maar aan het eind van de negentiende eeuw waren er al bijna twee miljoen Berlijners. In de binnenstad moesten oude huizen plaats maken voor grote warenhuizen, bankgebouwen en uitgeverijen. In het noorden en oosten van de stad verrezen bedompte huurkazernes voor de arbeiders van de grote machinefabriek van Borsig en de nieuwe, snel groeiende concerns van Werner Siemens en Emil Rathenau, de stichter van AEG. En in het westen bouwden de nieuwe rijken hun villa's.
@@0IER@@0 ET IS AAN DE hoffotograaf F. Albert Schwartz te danken dat het nu nog mogelijk is een indruk te krijgen van het uiterlijk van het keizerlijke Berlijn. Schwartz opende in 1860 een eigen atelier en begon de stad te fotograferen. Hij richtte zijn camera op oude huizen kort voordat zij werden gesloopt, en op de nieuwe gebouwen die deze huizen verdrongen.
Schwartz, die in 1906 stierf, documenteerde op deze wijze hoe sterk Berlijn in de tweede helft van de negentiende eeuw veranderde. In Berlin wird Weltstadt werd in 1981 een deel van zijn oude foto's gepubliceerd. Zestien jaar later is het boek met een geactualiseerde tekst herdrukt.
Op een van de foto's van Schwartz is het Lessing-theater te zien, dat in 1888 werd geopend en dat in de Tweede Wereldoorlog werd verwoest. Het komt ook voor in Das Wilhelminische Berlin, omdat het een van de theaters was waarin aan het eind van de negentiende eeuw de nieuwe naturalistische drama's werden opgevoerd. Regisseurs en auteurs, die het theater drastisch wilden vernieuwen, kregen te maken met de Pruisische censuur. Zo mocht aanvankelijk in het Lessing-theater het drama Sodoms Ende van Hermann Sudermann, over de nieuwe bourgeoisie in het westen van Berlijn, niet worden opgevoerd.
In het naturalistische drama werd de harde sociale werkelijkheid van de negentiende eeuw getoond. Alle dichters werden strijders, schreef in die tijd Adalbert von Hanstein. 'Wie zijn zwaard niet wilde trekken voor de sociale vernieuwing, die trok het tegen degenen die dat wel deden - maar het zwaard werd getrokken.' De Berlijners togen naar het theater 'uitgerust voor de strijd - vastbesloten voor of tegen de nieuwe richting te ageren; en wanneer het om een nieuweling ging, dan trilde door het verzamelde premirepubliek het opwindende gevoel wellicht een nieuwe, grote Dichter te ontdekken'.
Een van die nieuwe schrijvers van het sociale drama was Gerhart Hauptmann. Zijn meest bekende drama, Die Weber, over de opstand van de uitgebuite wevers in Silezi in 1844, werd bijna twee jaar lang verboden, totdat Pruisische rechters oordeelden dat een stuk over de sociale werkelijkheid van 1844 toch moeilijk de maatschappelijke orde van 1893 kon bedreigen. In 1895 werd Die Weber opgevoerd in het Deutsche Theater, dat vanaf 1905 werd geleid door de grote theatervernieuwer Max Reinhardt.
Wilhelm II deelde geenszins het enthousiasme van het Berlijnse publiek voor Die Weber. Hij liet demonstratief de keizerlijke loge in het Deutsche Theater sluiten. De keizer had zo zijn eigen opvattingen over kunst. 'Een kunst die zich niets aantrekt van de door mij uitgevaardigde wetten en gestelde grenzen, is geen kunst. (. . .) Wanneer de kunst, zoals nu veelvuldig gebeurt, verder niets anders doet dan de ellende nog afgrijselijker uit te beelden dan ze al is, dan zondigt zij tegen het Duitse volk.'
De afkeer van keizer en adel van de moderne kunst had niet veel te betekenen. In het boek wordt geciteerd uit de herinneringen van de Duitse theater- en literatuurrecensent Max Osborn: 'De kunst trok zich niets aan van het blamabele gedrag van de hoogwaardigheidsbekleders. Zij ging rustig haar gang. Ook dat was tekenend voor het toenmalige Duitsland: men bekommerde zich niet om de dwaze uitlatingen van de keizer en de hovelingen. Integendeel, de jonge dramatische literatuur trok door de overheidspolitiek van speldenprikken nog meer belangstelling.'
Discriminatie was in het keizerrijk, zo blijkt, aan de orde van de dag. In Pruisen mochten vrouwen tot 1908 niet studeren. De sociaal-democraten, die tot 1890 geen politieke activiteiten mochten ontplooien, werden ook na opheffing van dit verbod streng gecontroleerd en bleven van bepaalde functies uitgesloten. De Duitse joden hadden rond 1870 gelijke burgerrechten gekregen, maar ze werden niet gelijk behandeld. Joden mochten geen officier en meestal ook geen rechter worden. En omdat zij dus ook geen reserveofficier konden worden, was een loopbaan in het ambtenarenapparaat vrijwel onmogelijk.
Officieren, vaak van adel, en reserveofficieren gaven de toon aan in Pruisen. Zij leefden volgens een stelsel van waarden en normen, dat niet meer strookte met de maatschappelijke werkelijkheid, maar dit verhinderde niet dat hun levensstijl door de bourgeoisie werd gemiteerd. Rijke burgers wilden vaak niets liever dan een adellijke titel, die overigens, zo blijkt uit het boek, ook gekocht kon worden.
Het conservatieve, militaire Pruisen van de jonkers en het gendustraliseerde Berlijn met zijn sociaal-democratische arbeiders, grote geleerden en moderne kunstenaars waren twee werelden die steeds moeilijker met elkaar te verenigen vielen. In Das Wilhelminische Berlin komt de links-liberale politicus Theodor Barth aan het woord, die in 1897 schreef: 'Duitsland is een moderne industriestaat geworden en het toonaangevende land Pruisen is politiek blijven steken in het feodalisme en absolutisme.' De Pruisische jonkers zijn failliet, de economische machtsverhoudingen zijn totaal veranderd en dus moet 'afscheid worden genomen van de jonkers als bevoorrechte steunpilaren van de staat'.
@@0IER@@0 IT IS IN FEITE ook het thema van Der Stechlin, de laatste roman van Theodor Fontane. In het door Fontane in 1896 en 1897 in Berlijn geschreven boek heeft hij meer nog dan in zijn eerdere romans de spanning tussen het oude Pruisen en de nieuwe tijd geschetst. In zijn laatste roman nam hij als het ware afscheid van de Pruisische graven en baronnen die hij zo vaak had beschreven. 'Het Pruisisch patriottisme heeft plaats gemaakt voor sympathie voor de sociale vooruitgang, in de plaats van het oude komt het nieuwe', aldus Edda Ziegler in haar Fontane-biografie. Der Stechlin, waarvan nu na honderd jaar een Nederlandse vertaling is verschenen, is daarom ook door hemzelf een 'politieke roman' genoemd.
Stechlin, zoals de Nederlandse titel luidt, is nog altijd de naam van een meer in Brandenburg ten noorden van Berlijn. De sage rond het meer speelt een rol, maar Fontane heeft het toch vooral over jonker Dubslav von Stechlin, de verarmde eigenaar van een slot bij het meer. De oude Dubslav, die aan het eind van de roman sterft, is onmiskenbaar een conservatieve patriarch, maar hij is ook een tolerant en menslievend man die lijkt te beseffen dat de tijd van het oude Pruisen voorbij is. Bij een tussentijdse verkiezing voor de Rijksdag in het graafschap Ruppin wordt hij verslagen door een sociaal-democraat. Deze linkse overwinning in een conservatief bolwerk markeert de nieuwe tijd.
De geestelijke leidsman van het dorp Stechlin en van Dubslav von Stechlin in het bijzonder is dominee Lorenzen, een man met sociaal-democratische sympathien. Een andere hoofdpersoon is gravin Melusine, een gescheiden vrouw die bij haar vader in Berlijn woont, en die 'van wanten weet'.
De belangrijkste zinnen in de roman vallen tijdens een gesprek tussen die twee. 'Al het oude, voorzover het aanspraak daarop kan maken, moeten we liefhebben, maar voor het nieuwe moeten we echt leven', zegt de onafhankelijk denkende Melusine. En de dominee: 'Best mogelijk dat aristocratische tijden ooit terugkeren, maar voorlopig staan we, waarheen we onze blik ook richten, in het teken van een democratische wereldbeschouwing. Een nieuwe tijd breekt aan.'
Theodor Fontane stierf in 1898. De democratie kwam twintig jaar later, na de revolutie van 1918. Maar die eerste democratie was zwak. Ze werd onder meer ondermijnd door reactionaire krachten in het leger en de bureaucratie, totdat in 1933 Hitler de democratie de doodsteek gaf en zijn nazi-dictatuur vestigde.
Jan Luijten
Ruth Glatzer: Das Wilhelminische Berlin - Panorama einer Metropole 1890-1918.
Siedler Verlag, import Nilsson & Lamm; 479 pagina's;  89,10.
ISBN 3 88680 561 1.
Harald Brost & Laurenz Demps: Berlin wird Weltstadt - Photographien von F. Albert Schwartz, Hof-Photograph.
Brandenburgisches Verlagshaus, import Nilsson & Lamm; 268 pagina's;  65,60.
ISBN 3 89488 116 X.
Theodor Fontane: Stechlin - Roman van het oude en nieuwe Pruisen.
Vertaald uit het Duits door Wilfred Oranje.
Bert Bakker; 364 pagina's;  49,90.
ISBN 90 351 1846 4.

Foto
	Potsdamer Platz in Berlijn, ongeveer 1890. FOTO UIT 'BERLIN WIRD WELTSTADT'


	PLATEN: KLASSIEK
	Radio Philharmonisch op de loop met gecoupeerde Wagner
Wagner/De Vlieger: An orchestral adventure. Radio Filharmonisch Orkest o.l.v. Edo de Waart. BMG/RCA 74321 447872 (3 cd's).
Richard Wagner, die bij het Radio Filharmonisch Orkest tegenwoordig Richard Wa heet omdat ze daar aan een half woord al genoeg hebben ('Wordt het niet weer eens tijd dat we zlf iets van Richard Wa. . . Ja, Jaaa'); die componist was de schepper van een vijftien uur durende operacyclus, in de wandeling de Ring geheten.
Met de lengte van dit spektakel zit niet alleen de toeschouwer soms in zijn maag. Ook andere partijen willen er wel eens in korter bestek doorheen, zoals de Ring-versie bewijst van de choreograaf Bjart, die zijn dans-Ring um den Ring in n avond afwerkt. De dirigent Lorin Maazel harkte een zangloze Ring ohne Worte bijeen ter lengte van n cd. De kortste Ring is waarschijnlijk die van de cineast Frank Scheffer: bij hem voltrekt de ondergang van Wotans universum zich in minder dan vijf minuten.
Gloednieuw is de praktijk niet. De eerste die ermee begon was Wagner zelf, die teksten aan vrienden voorlas, en in concertzalen en operahuizen fragmenten liet uitvoeren die het publiek van de toekomst alvast in de stemming moesten brengen. Een verschil tussen Wagner en de latere coupeurs zit 'm overigens hierin, dat Wagner altijd liefst zoveel mogelijk liet horen. Met zangers, als het kon.
Edo de Waart, die de complete Ring des Nibelungen tussen 1988 en '91 dirigeerde in vier gedenkwaardige VARA-Matinees met vocalisten en het Radio Filharmonisch, begon in die periode aan een nieuw chefschap bij dat orkest. Het RFO ging in '92 op tournee door Duitsland, en het kon zich niet beter profileren, zo werd gedacht, dan met het Waldweben, de treurmuziek uit Gtterdmmerung en andere effectrijke Ring-episoden waar het al zo zijn best op had gedaan. Zangers hoefden hierbij even niet in de weg te lopen.
Toen de Ringverkorting van Maazel niet beschikbaar bleek, wierp Henk de Vlieger zich op, de eerste slagwerker van het RFO. Hij ontsloeg Wotan en diens kinderen en kindskinderen, en laste fragmenten aaneen tot een stuk van ruim een uur, met episoden die vloeiend in elkaar overliepen. Waar zangstemmen desondanks onmisbaar bleken, doken ze op in de hoorns, een klarinet of een andere partij. Het was - al valt er in de Walkre bijvoorbeeld wel meer te beleven dan een walkurenrit en een vuurtje van drie minuten - toch een leuk item voor de Amsterdamse Uitmarkt.
Dat het Wagnerbesnijden sindsdien wat uit de hand is gelopen in Hilversum, bewijst de cd-compilatie die het orkest samen met BMG heeft geproduceerd. De korte Ring van Wa zit nu toch weer in een box, ditmaal samen met Parsifal en Tristan. Henk de Vlieger nam die opera's op verzoek van zijn superieuren eveneens onder handen. Hij heeft dat zo te horen met dezelfde behendigheid gedaan, maar met licht verschillende coupeerdramaturgien en lijmtechnieken.
Van de Wagnerpersonages zijn sommigen als figurant teruggekeerd in bijgeleverde foto-impressies van Erwin Olaf, een kunstenaar die een niet ontoepasselijke interesse aan de dag legt voor de gevulde of versierde medemens. Geschreven impressies van Martin van Amerongen completeren het zogenoemde cd-'Gesamtkunstwerk'.
De orkestsuites klinken even gaaf als incompleet. Wagner placht zoals bekend nogal wat talent en energie te investeren in het orkestrale weefwerk, zodanig zelfs dat de stem zich af en toe tussen componist en luisteraar lijkt te plaatsen. De Waart en het RFO reageren in grote stijl, en geven het beste wat ze in huis hebben. Het geheel laat, alle moeite ten spijt, niettemin vooral de indruk achter van een orkest dat ergens mee op de loop gaat.
Men is in Hilversum erg blij met elkaar. De nijvere De Vlieger droeg het 'orchestral adventure' Der Ring op aan De Waart. De 'orchestral quest' Parsifal droeg hij op aan de musici van het RFO. De 'orchestral passion' Tristan und Isolde werd opgedragen aan de manager van het RFO. Je kunt ook de trein naar Vlissingen nemen en dan het gezamenlijke spoorwegnet opdragen aan de conducteur.
Het is een rare box. Haal hem dus in huis, want dadelijk is het een collector's item.
Mendelssohn, A midsummer night's dream, o.l.v. Frans Brggen. Le Grand Tour/Glossa 921101.
Felix Mendelssohn, die volgens Wagner een componist was van 'fijne, kunstvaardige figuren, wisselend van kleur en vorm als in een caleidoscoop' (de rest van zijn essay Das Judentum in der Musik laten we even voor wat het is), laat deze kunst tot in de hoogste verfijning horen in zijn elfenmuziek bij Shakespeare's toneelstuk A midsummer night's dream. Frans Brggen, het Orkest van de Achttiende Eeuw en het Gulbenkian-koor uit Lissabon voerden de ouverture, tussenspelen, actiemuzieken en een lied met koor uit bij de opening van het jongste Holland Festival. Brggen heeft vervolgens geen Henk de Vlieger nodig gehad voor het weglaten van het toneelgedeelte.
Live-opnamen die een week later in Vredenburg werden gemaakt, zijn terecht gekomen op een cd die niet alleen gesignaleerd moet worden vanwege de betoverende uitvoering, maar ook omdat het de eerste Orkest van de Achttiende Eeuw-uitgave is op een nieuw eigen label, Le Grand Tour. Philips had nog een hele zwik Brggenopnamen, brengt er maar een of twee per jaar uit en heeft pas vanaf 2000 weer ruimte. Het O18E gaat daarnaast terecht z'n eigen gang.
Roland de Beer

Foto
	Isolde   Frans Bruggen


	SOLOZEILER
	De doodgewaande Britse solozeiler Tony Bullimore is donderdag levend onder zijn jacht vandaan gekomen. Bullimore was zondag omgeslagen in de ijskoude zuidelijke Poolzee. Een reddingsploeg had op de romp van het jacht geklopt. Bullimore antwoordde ontkennend op de vraag of hij zelf naar buiten kon komen, maar even later zwom hij toch te voorschijn. Hij bleek vier dagen in een afgesloten slaapcompartiment te hebben doorgebracht. 'Ik zou wel een kop thee lusten', zei de Brit nadat hij de redders had bedankt. Bullimore nam, evenals de eerder geredde Fransman Dubois, deel aan een race om de wereld voor solozeilers. De organisatoren zoeken nog naar een Canadese deelnemer, Gerry Roufs.


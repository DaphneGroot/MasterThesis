Amanda Lear.
Amanda Lear (Saigon, 18 november 1939) is een Franse zangeres.
Biografie.
Amanda Lear begon in de jaren 60 als mannequin. Ze werkte onder anderen samen met Paco Rabanne. Eind jaren zestig werkte ze als danseres in de Crazy Horse saloon in Parijs.
Fotograaf Brian Duffy kwam daar met haar in contact via Monty Landis en fotografeerde haar voor Nova magazine met als onderwerp 'How to undress in front of your husband'.
Later onthulde diezelfde Monty toen Duffy haar als sexy vrouw had gefotografeerd dat zij eigenlijk een man was.
Iets wat zij zelf altijd is blijven ontkennen.
In dezelfde periode leerde ze de Spaanse surrealistische schilder Salvador Dalí kennen. Ze was tijdens de laatste 15 jaar van zijn leven zijn partner en zijn muze. Ze werd ook zijn lievelingsmodel.
In de jaren zeventig poseerde ze voor de hoes van het Roxy Music-album "For your pleasure". Ze begon eveneens een affaire met David Bowie. Deze laatste raadde haar aan zangeres te worden. Na een aantal geflopte projecten, kreeg ze een platencontract in Duitsland. Met behulp van haar producer Anthony Monn ontpopte ze zich in de tweede helft van de jaren zeventig tot de blanke "queen of disco" en verwierf ze in 1978 wereldfaam met de hit "Follow me". Met name door de bijbehorende spraakmakende (en indertijd erg pikante) clip waarin ze haar opwachting maakte in hoge leren laarzen en gewapend met een zwiepende zweep. Mede door haar diepe stemgeluid werd in die tijd ook getwijfeld of Amanda niet eigenlijk een man was.
In 1979 trouwde ze met de aristocraat Alain-Philippe Malagnac, de geliefde van de Franse schrijver Roger Peyrefitte. Bij een brand in hun huis in 2000 verloor hij het leven. Ook ging een groot aantal kunstwerken verloren, die in het bezit van het paar waren. Ondertussen was ze ook werkzaam als kunstschilder en schrijfster.
In 2001 maakte ze een comeback in de internationale muziekwereld met het in Frankrijk geproduceerde album "Heart". Opvallende singles waren "Love boat" en "I just wanna dance again".
Nadien volgden er verscheidene duetten (onder andere: "Beats of love" met Get Ready! uit België, "Martini disease" met Jet Lag uit Italië) en werden er enkele singles uitgebracht (onder andere: "Copacabana" en "Paris by night").
In 2005 scoorden The Housekeepers een clubhit met "Go down", een bewerking van Lears "Queen of Chinatown".
In 2006 bracht Lear een cd uit met covers van onder anderen Shirley Bassey, Sarah Vaughan, Nina Simone, Dalida, Juliette Gréco, Hildegard Knef, Eartha Kitt: "With Love". Een jaar later werd de cd ook in Duitsland uitgegeven. Op deze Duitse release staat als bonustrack een live-versie van "Johnny".
In januari 2008 bracht Amanda Lear "With Love" ook in Italië uit onder de titel "Amour Toujours". Voor deze editie werden er twee nieuwe opnames toegevoegd: een remake van "Queen Of China-Town" en een salsa-versie van "Tomorrow". In april 2009 opende Lear in de 'Museum-Gallery Xpo: Salvador Dalí' in Brugge een tentoonstelling waar eigen werk hing naast werk van Salvador Dalí. Datzelfde jaar bracht Lear een nieuwe dubbel-cd uit in Italië: "Brief Encounters". In Frankrijk werd het dance-album "Brand New Love Affair" uitgebracht. Ze speelde eveneens in de vaudeville-komedie "Panique au ministère" in het Théâtre de la Porte-Saint-Martin in Parijs.
In 2010 werden "Brief Encounters Acoustique" en "Brief Encounters Reloaded" uitgebracht, alsook de EP "I'm Coming Up". Op 12 september 2011 verscheen de cd "Chinese Walk". Sinds september 2011 speelt Lear de hoofdrol in "Lady Oscar" in het Théâtre de la Renaissance in Parijs. Twee jaar later speelt ze de hoofdrol in het stuk "Divina" in het Théâtre des Variétés te Parijs. Op 3 maart 2014 volgt een nieuwe single: "Suspicious Minds". Dit nummer gaat deel uitmaken van een album, dat louter covers van Elvis Presleyliedjes bestaat.
Albums.
I am a photograph (1977), Sweet revenge (1978), Never trust a pretty face (1979), Diamonds for breakfast (1980), Incognito (1981), Tam-Tam (1983), Secret passion (1986), Uomini piu uomini (1989), Cadavrexquis (1993), Alter ego (1995), Back In Your Arms (1998), Heart (2001), With love (2006), Brief encounters (2009), Brand new love affair (2009), Brief encounters acoustique (2010), Brief encounters reloaded (2010), I don't like disco (2011), I don't like disco (Deluxe Version) (2012), My happiness (2014), Let me entertain you (2016)
Singles.
La bagarre (1975), Trouble (1976), Blood and honey (1976), Queen of China-Town (1977), Tomorrow (1977), Follow me (1978), Enigma (1978), Gold (1978), The sphinx (1979), Fashion pack (1979), Fabulous lover, love me (1979), Diamonds (1979), Solomon Gundie (1980), Egal (1981), Fever (1982), Incredibilmente donna (1982), Love your body (1983), No regrets (1983), Assassino (1984), Ritmo Salsa (1984), Les femmes (1985), No credit card (1985), Wild thing (1986), Follow me (remake) (1987) Aphrodisiaque (1987), Thank you (1988), Métamorphose (1989), Follow me/Gold (Ian Levine remixes)(1989), Fantasy (1993), Everytime you touch me (1995), Peep (1995), Angel love (1996), I'll miss you (1998), Love boat (2001), I just wanna dance again (2001), Beats of love (2002), Copacabana (2003), Paris by night (2006), Someone else's eyes (2009), Brand new love affair (2009), I am what I am (2010), I'm coming up (2010), Chinese walk (2011), I don't like disco (2011), La bête et la belle (2012), Love at first sight (2012), Suspicious Minds (2014), Primo del tuo cuore (2016), The best is yet to come (2016), Catwalk (2017)
Compilaties.
Ieri, oggi (1982), Super 20 (1989), Forever Glam (2005), The Sphinx (3 CD Box)(2006)
Samenwerkingen.
Tomorrow (1988) (with CCCP - Fedeli Alla Linea), Inch'Allah - Ça Va (1988) (with CCCP - Fedeli Alla Linea), Beats of love (2002) (met Get Ready!), Martini disease (2003) (met Jet Lag), I'll miss you (2005) (met Manuel Sanchez), Someone else's eyes (2009) (with Deadstar), Mai più (2015) (met Gianluca De Rubertis), Primo del tuo cuore (2016) (met Gianluca De Rubertis)

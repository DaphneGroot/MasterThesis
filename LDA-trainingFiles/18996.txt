Walhain.
Walhain is een plaats en gemeente in de Belgische provincie Waals-Brabant. De gemeente telt ruim 7.000 inwoners.
In deelgemeente Nil-Saint-Vincent-Saint-Martin bevindt zich het geografisch middelpunt van België.
Leden van het geslacht Van Glymes waren heren en graven van Walhain, sinds het huwelijk van Isabeau de Walhain, vrouwe van Opprebais, met Jan van Glymes.
Kernen.
De gemeente bestaat uit de deelgemeenten Nil-Saint-Vincent-Saint-Martin, Tourinnes-Saint-Lambert en Walhain-Saint-Paul. In deze deelgemeenten liggen verschillende dorpen en gehuchten verspreid. Nil-Saint-Vincent-Saint-Martin bestaat onder meer uit Nil-Saint-Martin, Nil-Saint-Vincent en de gehuchten Nil-Abbesse en Nil-Pierreux. In Tourinnes-Saint-Lambert liggen Saint-Lambert, Tourinnes-les-Ourdons en de gehuchten Libersart en Lérinnes. In Walhain-Saint-Paul ligt het dorpscentrum van Walhain en de dorpen Saint-Paul, Perbais en Sart-lez-Walhain.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
Op het eind van het ancien régime werd de gemeente Walhain-Saint-Paul gecreëerd, bestaande uit Walhain en het dorpje Saint-Paul. In 1822 werd de gemeente Sart-lez-Walhain aangehecht.
In 1977 werden Nil-Saint-Vincent-Saint-Martin, Tourinnes-Saint-Lambert en Walhain-Saint-Paul verenigd tot een fusiegemeente met de korte naam Walhain.
Bestuur 2007-2012.
Het bestuur van Walhain bestaat uit een coalitie van de partijen WAL1 en Ecolo.
De volgende personen maken deel uit van het bestuur.

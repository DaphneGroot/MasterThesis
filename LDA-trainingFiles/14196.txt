Dactylus.
Een dactylus (mv. dactylen of dactyli) (Oudgrieks: δάκτυλος (dáktylos), "vinger") is een versvoet bestaande uit een beklemtoonde lettergreep gevolgd door twee onbeklemtoonde lettergrepen. Men noteert de dactylus als formula_1.
Het woord komt via het Latijn uit het Grieks en betekent "vinger". De versvoet heeft waarschijnlijk deze naam gekregen omdat een vinger uit één lang kootje en twee korte kootjes bestaat. Dactylus is als woord zelf metrisch gezien een dactylus. Dit kan als ezelsbruggetje dienen om deze versvoet te onthouden.
Voorbeeld.
De zesvoetige dactylus wordt (dactylische) hexameter genoemd. Dit is de klassieke versvoet van het Griekse epos.

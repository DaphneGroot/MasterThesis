Chris Patten.
Christopher Francis Patten (12 mei 1944) is een Brits politicus en was van 1999 tot 2004 Europees commissaris. Hij is lid van het Brits Hogerhuis en is sinds 2003 voorzitter van de Universiteit van Oxford.
Patten heeft een graad behaald aan Balliol College in Oxford. Na zijn studie zette hij in 1966 het onderzoeksbureau op van de Britse Conservatieve Partij.
Van 1979 tot 1992 was hij voor de Conservatieve Partij lid van het Lagerhuis, de laatste twee jaar als voorzitter van die fractie.
In juli 1992 werd hij de 28ste en laatste Britse gouverneur van Hongkong. Hij was ook verantwoordelijk voor de overdracht van die kolonie aan China in 1997. Patten was de enige gouverneur van Hongkong die zich niet tot ridder liet slaan, omdat hij een verdere politieke carri√®re ambieerde.
Na de overdracht van Hongkong werkte Patten tijdelijk voor de NAVO.
Van 1999 tot november 2004 was hij bij de Europese Commissie commissaris voor Externe Betrekkingen. Van 2011 tot mei 2014 was hij voorzitter van de BBC.

	Belgische minister wil maatregelen tegen rijkswacht
	Van onze correspondent
BRUSSEL
Minister van Binnenlandse Zaken Johan Vande Lanotte heeft sancties aangekondigd tegen de rijkswacht in Charleroi. De getuigeverhoren voor de parlementaire enquêtecommissie-Dutroux hebben zoveel fouten aan het licht gebracht, dat de bewindsman zo snel mogelijk 'tuchtrechtelijke maatregelen' wil nemen tegen de verantwoordelijken.
De rijkswacht voerde in december 1995 een huiszoeking uit bij Dutroux, op het moment dat Julie en Mélissa daar zaten opgesloten. Toen werden de twee meisjes niet opgemerkt. Ook werd onder meer een onvolledige inventarislijst opgesteld. Verder heeft de rijkswacht verzuimd om een proces-verbaal over de verdachte Dutroux over te leggen aan de Luikse justitie, die het onderzoek naar Julie en Mélissa in handen had.
Minister Vande Lanotte heeft de interne inspectiedienst van de rijkswacht opgedragen te onderzoeken wie verantwoordelijk was voor alle fouten. Hij zegt niet zozeer geïnteresseerd te zijn in de rijkswachters die de gewraakte huiszoeking bij Dutroux uitvoerden, als wel in hun superieuren. Maar Vande Lanotte meent dat in de hiïoFROFo*erarchie van de rijkswacht met name de leidinggevenden verantwoordelijk zijn.


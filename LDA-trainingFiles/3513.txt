	PLATEN: JAZZ
	Coleman en Khn
in levendig
tweegesprek

Ornette Coleman: In All Languages. Harmolodic 531 915-2.
Vernieuwing komt meestal voort uit een afkeer van clichs. Zo ook bij altsaxofonist Ornette Coleman, wiens hoofd een pakhuis is, volgepropt met melodien, die hij niet wilde onderwerpen aan de clichmatige oplossingen waar een regelmatig ritme en metrum en vastliggend akkoordenschema hem toe dwongen. Hij ging 'vrij' spelen, maar niet zomaar wat: samen met zijn kwartet ontwikkelde hij tussen 1959 en 1961 een vorm van polytonaliteit waarbij alle leden, door intens luisteren, hun eigen dialect ontwikkelden van dezelfde taal.
In 1987 kwam de eerste versie van dat kwartet, met Don Cherry op trompet, Charlie Haden op bas en de later door Ed Blackwell vervangen drummer Billy Higgins, nog eens bijeen voor opnamen die destijds verschenen op Caravan Of Dreams, en die nu opnieuw zijn uitgebracht door Colemans eigen Harmolodics-label. Ze legden tien korte stukken vast, op aandringen van Ornette zonder het materiaal uit te melken. Zijn harmolodics-theorie, een compromis tussen individuele vrijheid en coherent samenspel, is nog altijd rijkelijk vaag, maar deze renie bewees dat gelijkgestemde zielen er genspireerde groepsmuziek mee kunnen maken, inderdaad compact en zonder overbodigheden.
In All Languages was destijds een dubbel-lp, en op de tweede schijf, die nu op dezelfde cd is geperst, gaf Coleman een demonstratie van zijn opvattingen door zeven van de kwartetstukken te laten uitvoeren door zijn free-funk-ensemble Prime Time. De persoonlijke invallen kneden de vorm, iets wat hem kennelijk fascineert, want vorig jaar paste hij hetzelfde procd toe bij Sound Museum, twee cd's met vrijwel dezelfde composities.
Prime Time opereert vaak als dubbel trio, met Coleman als zevende lid, dat de verrichtingen van de anderen stuurt, samenvat en becommentarieert. De paarsgewijs opererende gitaristen, bassisten en slagwerkers lijken het harmolodics-uitgangspunt veel radicaler op te vatten, want de registers en richtingen liggen verder uit elkaar dan in het kwartet. Daar staat tegenover dat het ritme, op een paar tempoloze 'ballads' na, ondubbelzinniger is: stevig doordreunende funk. Dat heeft een hoorbare invloed op Ornette's alt, die duidelijker op de tel speelt en de accenten veel minder grillig verschuift.
Ondanks een zekere logheid en ondoorzichtigheid zit ook deze versie van Coleman's muziek vol spannende dubbelzinnigheid, vitaliteit, directe emoties en verbeeldingskracht.
Ornette Coleman en Joachim Khn: Colors. Harmolodic 537 789-2.
In zijn omstreden beginjaren werd vaak van Coleman gezegd dat hij niet kon samenwerken met akkoordinstrumenten als de piano. Inmiddels zijn er zoveel pianisten benvloed door zijn werk dat ook dit clich uit de wereld is. Vorig jaar maakte hij in Leipzig live-opnamen met een Duitse pianospelende nazaat, Joachim Khn.
Khn heeft een klassieke opleiding genoten, en improviseert net zo romantisch en parelend als Keith Jarrett, thema's en speelwijzen uit de gecomponeerde traditie suggererend zonder de structuren over te nemen. Zijn wat zoetige, overdadige klanken contrasteren leuk met de alt, die nog steeds een wat schril timbre heeft waar velen slecht aan kunnen wennen: het thema van Story Writing wordt neergezet met een toon die zo zurig is dat het verhemelte ervan samentrekt.
Een fraai thema is het wel, net als de andere zeven, speciaal voor deze gelegenheid geschreven. Door Coleman, want hoewel hij zijn Duitse collega verzekerde 'in music there are no leaders' is de praktijk anders. Khn is vooral bezig met spontaan orkesteren van uitbundige saxsolo's. Hoewel daar soms toch iets clichmatigs in sluipt (veel lange uithalen naar boven en dan kwetterend weer omlaag) speelt de ster op hoog niveau.
Als de pianist alleen aan het woord is, daalt het peil merkbaar, sommige solo's lijken nauwelijks meer dan aangeklede begeleidingspatronen. Pas tijdens de toegift dringt hij zich wat meer op de voorgrond, en ontstaat het meest levendige tweegesprek. Veel goede muziek, maar zoals zo vaak bij Coleman-opnamen moet worden gezegd: jammer van die poging tot vioolspelen.
Paul Bley/Gary Peacock: Mindset. Soul Note 121213-2.
Paul Bley speelde met Ornette Coleman v¢¢r diens kwartet geformeerd werd, en heeft later gezegd zichzelf als de beste pianist voor de pionier te beschouwen. Deze cd wordt ook besloten met een Coleman-thema, Circle With The Hole In The Middle, de overige stukken zijn vrij stromende melodische lijnen, solo's voor piano en contrabas, of intieme duetten van instrumentalisten die hun ideen onmiddellijk en schijnbaar weer kunnen geven, in een uiterst welluidende klankleur. Die volmaakte beheersing straalt rust uit, maar dit is zeker geen weke wegdroom-muziek, daarvoor eist het scheppend intellect te veel aandacht op.
Frank van Herk

Foto
	Ornette Coleman, Joachim Khn


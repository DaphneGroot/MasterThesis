	Politie neemt duizenden illegale cd's in beslag
	ANP
BERGEN OP ZOOM/TIEL
De politie heeft dinsdag in een loods in Bergen op Zoom vijftienduizend illegaal gekopieerde cd's gevonden. In die plaats en in Tiel werden zeven mensen aangehouden.
Auteursrechtorganisatie Buma Stemra beschikte over informatie dat er vanuit Oost-Europa grote aantallen illegale cd's in Nederland werden ingevoerd. Deze schijfjes werden voor 25 gulden per stuk verkocht.
Twee Oost-Europese mannen van 19 en 21 jaar, die bezig waren de partij cd's te verpakken, werden aangehouden. De partij had een waarde van 375 duizend gulden.


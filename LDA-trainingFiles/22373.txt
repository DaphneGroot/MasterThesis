Valeria Messalina.
! bgcolor="bisque" | Valeria MessalinaRomeinse keizerin (41-48)Julisch-Claudische dynastie
Valeria Messalina was de achternicht en derde vrouw van keizer Claudius. Ze was als dochter van Domitia Lepida minor en Valerius Messalla Barbatus afkomstig uit een respectabele Romeinse familie. Ze stond bekend om haar zedeloosheid. Het gerucht ging zelfs dat ze een kamertje had in een bordeel waar ze onder de schuilnaam Lycisca seks had met zoveel mannen als zij aankon.
Ze was de moeder van Octavia (geboren in 40), de eerste echtgenote van de latere keizer Nero, en Britannicus (geboren in 41).
Toen keizer Claudius in 48 de stad uit was om de havens in Ostia te inspecteren, 'trouwde' Messalina met Gaius Silius. Of het bij wijze van scherts was, of om Gaius Silius daarna op de troon te zetten, is onduidelijk. Claudius kreeg lucht van het 'bruiloftsfeest', en zowel Messalina als Gaius Silius werden gedood, evenals de meeste andere feestgangers.
Trivia.
Omwille van haar turbulente liefdesleven werd Katharina de Grote al tijdens haar leven de "Messalina van de Newa" genoemd.

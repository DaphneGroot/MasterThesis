Padanië.
De Italiaanse Partij Lega Nord eist de onafhankelijkheid voor de Padanese Regio's van Italië, en wordt ook vaak geassocieerd met deze vlag, De Ster van de Alpen, een oud Keltisch symbool.
Padanië (Italiaans: "Padania") is het noordelijke deel van Italië, het gebied rond de Povlakte. De naam Padanië is afgeleid van "Padus", de Latijnse naam van de rivier de Po. De Italiaanse politieke partij Lega Nord streefde oorspronkelijk naar autonomie voor een groter deel van Noord-Italië, dat zij "Padania" noemt.
Transpadanië was in de Romeinse Oudheid het deel van Italië aan de overzijde van de Po (vanuit Rome bekeken).
Sport.
De eindronde van het VIVA Wereldkampioenschap voetbal 2009 voor voetbalteams die geen lid zijn van de FIFA of de UEFA, werd van 22 tot 28 juni 2009 in Padanië gehouden.
Padanië wordt in het voetbal vertegenwoordigd door het Padaniaans voetbalelftal. Het speelt internationale wedstrijden. Onder auspiciën van de voetbalbond NF-Board werden ze driemaal wereldkampioen voetbal.

Cunnilingus.
De uitvoering van de handeling Cunnilingus ("Latijn") is het oraal bevredigen van de vrouw. De term beschrijft niet of het door een man of een vrouw wordt uitgevoerd. Er zijn veel andere termen voor cunnilingus. De in de volksmond meest gebruikte termen zijn "beffen" en "minetten".
Zowel een man als een vrouw kan een vrouw oraal bevredigen, waarmee het zowel in de heteroseksuele als in de homoseksuele sfeer voorkomt of tijdens een 'trio'. Hoe dit geschiedt verschilt: iedere minnaar is anders, en iedere vrouw heeft een andere voorkeur. Sommige mannen en vrouwen vinden het een vies idee, en doen het niet. Anderen vinden het niet stimulerend genoeg, of krijgen er kramp in de tong van. Voor veel vrouwen is het echter "de" manier om opgewonden te raken en zo mogelijk ook klaar te komen, aangezien een vrouw niet altijd door penetratie een orgasme bereikt, hetzij omdat de tijd van penetratie te kort duurt, hetzij omdat het orgasme alleen door (langdurig) stimuleren van de clitoris, bijvoorbeeld door cunnilingus, bereikt kan worden. Doorgaans blijkt de gelijktijdige combinatie van orale stimulatie met de tong en penetratie met vinger(s) of hulpstukken zeer succesvol.
Beffen is tijdens het voorspel een goede manier om samen elkaar voor te bereiden op de daad. De schede van de vrouw wordt door het beffen vaak extra vochtig hetgeen tijdens de daad voordeel oplevert.
Een dergelijke handeling uitgevoerd bij een man heet fellatio. Ook de anus kan met de tong worden gestimuleerd. Men spreekt dan van anilingus (in de volksmond "rimmen" genoemd).

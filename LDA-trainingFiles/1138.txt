	Leger Sudan slaat aanval Ethiopie af
	Reuter
KHARTOUM
Het leger van Sudan heeft zaterdag naar eigen zeggen een Ethiopische troepenmacht die het land binnenviel teruggeslagen. Daarbij zouden zeker zeventien Ethiopische militairen zijn gedood.
Het Sudanese regeringsleger leverde afgelopen weekeinde in het zuiden van het land aan de grens met Uganda ook strijd met rebellen. De rebellen zouden zijn gevlucht voor het regeringsleger. Niet eerder was er een melding van gevechten tussen leger en rebellen zo diep in het zuiden van Sudan.


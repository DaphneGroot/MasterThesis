Sun Microsystems.
Sun Microsystems Inc. was een wereldwijd opererend Amerikaans computerconcern dat thans onderdeel is van Oracle. Het hoofdkantoor was gevestigd in Palo Alto. Het bedrijf telde in 2007 ruim 33.900 medewerkers, verspreid over 170 landen. Sun behoorde tot de grootste computerbedrijven ter wereld.
Op 27 januari 2010 werd Sun voor US$ 7,4 miljard overgenomen door Oracle Corporation. De bedrijfsnaam werd hierbij gewijzigd in "Oracle America, Inc."
Geschiedenis.
Sun (afkomstig van ') werd in 1981 opgericht door Bill Joy, Vinod Khosla, Scott McNealy en Andreas von Bechtolsheim waarbij Joy het hoofd van de wetenschappelijk/technische afdeling van het bedrijf was tot 2003. De oprichters startten met het idee dat het verbinden van computers in netwerken, en daardoor het verbinden van mensen met elkaar, ongeëvenaarde voordelen biedt. Dat geldt vooral voor wat betreft efficiency en effectiviteit van de bedrijfsvoering, maar vooral ook voor slagvaardigheid en concurrentiekracht van ondernemingen. Men had een zeer heldere visie:. Technologie staat daarbij in dienst van de klant, niet andersom. Toen anderen nog bezig waren hun ' ontwerpen te beschermen, richtte Sun zich al volledig op het voorbereiden van klanten op het netwerktijdperk en de netwerkeconomie, waarbij de potentiële voordelen meer dan kwadratisch toenemen met elk systeem wat er aan het netwerk wordt toegevoegd.
Gedurende de jaren 80 en 90 ging het Sun voor de wind maar na de implosie van de 'Internetzeepbel' rond 2000 werd dat stukken minder en in februari 2006 maakte Scott McNealy bekend dat Sun voor het vierde jaar op rij geen winst had gemaakt. Kort daarop nam het bedrijf zijn gepensioneerde Mike Lehman terug in dienst. In april 2006 nam medeoprichter McNealy ontslag uit zijn functie van om zich te laten opvolgen door Jonathan Schwartz. McNealy bleef wel. In mei 2006 maakte Sun bekend dat het in de daaropvolgende zes maanden 4000 tot 5000 werknemers, ofwel 13% van het werknemersbestand, zou ontslaan. In augustus 2007 werd opnieuw een herstructurering met ontslagen aangekondigd.
In maart 2009 berichtte ' dat en IBM Corporation in overleg waren over een overname van Sun door IBM. Begin april bleek echter dat Suns aandelen 23% van hun waarde verloren hadden en dat de overname niet doorging.
Op 20 april 2009 maakten Oracle en Sun bekend dat ze een overeenkomst bereikt hadden waarin Oracle de aandelen van Sun zou overnemen voor US$9,50 per aandeel of een totale waarde van USD 7,4 miljard. Na de goedkeuring van toezichthouders meldde Oracle op 27 januari 2010 dat de overname was afgerond.
Hardware.
Sun is een computerleverancier die zijn eigen microprocessors ontwikkelt. De SPARC is een serie processors van het RISC-type. De meest recente (2003) chip in deze reeks is de UltraSPARC-IV+-processor, die bestaat uit een dual core RISC-processor. In december 2005 heeft Sun de specificatie van de nieuwste processor, de Ultra Sparc T1, openbaar gemaakt. Dit is een 8 core processor met 4 hardwarethreads per core.
Naast de eigen SPARC-processor gebruikt Sun sinds 2000 ook processoren van AMD en sinds 2006 Intel. In 2008 heeft medeoprichter Andy Bechtoldsheim de complete x86 lijn van Sun onder de loep genomen en deze van een compleet nieuwe look voorzien. De systemen zijn optimaal ingericht voor wat betreft koeling en compactheid. Dat is dan ook de reden dat Sun's systemen over het algemeen zeer energiezuinig zijn en meestal gelijkwaardige of betere prestaties leveren terwijl ze kleiner van stuk zijn.
Software.
Suns besturingssysteem, Solaris, staat bekend om zijn stabiliteit en is vooral bekend in de UNIX-markt. De platformonafhankelijke Java- en Jini-technologieën hebben een revolutie veroorzaakt in de gehele automatiseringswereld. Sun is ook het bedrijf achter het kantoorpakket StarOffice (dat sinds de overname door Oracle Oracle Open Office heet) en diens gratis variant OpenOffice.org. Sun was tot 2006 ook bezig aan een "desktop environment" genaamd "Looking Glass". De Sun Java Desktop is een grafische desktopomgeving voor een op Suse Linux gebaseerde distributie of voor Solaris. In 2005 is de broncode van Solaris vrijgegeven onder de naam OpenSolaris.
Andere softwareproducten van Sun zijn vervat in Sun Java Enterprise System, een softwarestack met diverse infrastructurele componenten. De bekendste daarvan zijn de directoryserver, webserver en applicatieserver.
Op 16 januari 2008 maakte Sun bekend dat het MySQL, het bedrijf achter het gelijknamige databankbeheersysteem, zou overnemen; de overname werd een maand later voor £ 500 miljoen afgerond.
Bestandssystemen.
Sun heeft het Network File System (NFS) en het Zettabyte File System (ZFS) ontworpen.

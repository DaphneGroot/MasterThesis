	Een schaap dat overbodig was
	In de avond van 5 juli 1996 brengt een Schotse Blackface-ooi in een gehucht tien kilometer ten zuiden van Edinburgh in alle rust een lam ter wereld. Het is niet haar eigen dochter, maar een kloon van een ander volwassen schaap: een exacte kopie opgekweekt uit een uiercel. Gezien die afkomst wordt de boreling in een vlaag van lab-humor vernoemd naar Dolly Parton.
Ruim een half jaar later ontketent Dolly een geweldige media-hype als de Britse krant The Observer op 23 februari - in de week dat ook Nature met een publicatie zal komen - onthult dat er voor het eerst een volwassen zoogdier is gekloond. Het kleine Roslin Institute wordt de dagen erna nagenoeg onder de voet gelopen door journalisten die soms met bijna lijfelijk geweld ervan weerhouden moeten worden in het hok van het jonge schaap te klimmen. Maar die zomeravond in juli is alles nog rustig in Roslin.
De draagmoeder van Dolly bevalt zonder klikkende en zoemende camera's en met slechts n opzichter aan haar zij. Blackfaces zijn niet erg gesteld op menselijke aandacht. En de volgende ochtend blijft de champagne onder de kurk.
Ian Wilmut, een van de makers van de kloon, mist de inspiratie voor een toost, omdat zijn collega Keith Campbell, de andere 'vader' van Dolly, op vakantie is gegaan. Meegesleept door zijn vrouw. Bij een vorig experiment - de geboorte van Megan en Morag, eveneens klonen, maar dan van een schapenfoetus - sliep Campbell zes weken op de vloer van het lab om elk uur de drachtige ooien te controleren.
Het is een van de huiselijke details in het boek dat Gina Kolata, wetenschapsjournaliste van The New York Times heeft verwerkt in haar uitstekende en goed leesbare boek over Dolly: Clone; the road to Dolly and the path ahead.
Op een donderdag in februari valt Kolata's oog op een persaankondiging van Nature. Ze beschrijft de hectiek van de maanden erna en uitvoerig (meer dan de helft van het boek) gaat ze in op de historische aanloop naar het Schotse wetenschappelijke kunststukje. Haar boek besluit n opent ze met het oplichten van een tip van de sluier over de toekomst van de gebruikte techniek.
Zo beschrijft ze hoe het maken van beenmerg voor leukemiepatinten of het produceren van reserve-organen voor mensen die nu eideloos moeten wachten op donor-organen, rele toekomstmuziek is geworden, Dolly heeft de basis gelegd voor mooie medische toepassingen, stelt Kolata, maar er is ook een andere kant van de medaille. Genetische manipulatie bij de mens is eveneens in zicht gekomen; zelfs het klonen van mensen.
Goed of kwaad; Kolata doet er alles aan om haar lezers te overtuigen dat Dolly een mijlpaal is in de geschiedenis van de wetenschap, een mijlpaal die op n lijn staat met de ontrafeling van de DNA-structuur, de ontdekking van penicilline of de splitsing van het atoom.
Frappant is dat Wilmut en zijn collega's zich daar allerminst bewust van waren. Dolly was eigenlijk overbodig. De Schotse onderzoekers hadden met de geboorte van Megan en Morag, een jaar eerder, hun doel al bereikt: een handzame manier vinden om zoogdieren genetisch te manipuleren. Het Dolly-experiment was feitelijk niet meer dan wetenschappelijk spierballen rollen.
Het beroemde schaap, zo suggereert Kolata in haar boek, was misschien zelfs wel nooit geboren als de wetenschappelijke wereld na de publicatie over Megan en Morag in 1995 beter had opgelet. Om die laksheid te verklaren, grijpt Kotala terug naar het eind van de jaren zeventig, naar wat later de affaire Illmensee is gaan heten.
In 1979 slaagt de Duitse onderzoeker Karl Illmensee er naar eigen zeggen in drie muizen te klonen. Twee jaar later wordt zijn werk gepubliceerd, maar ondanks tal van pogingen weet niemand zijn prestatie te herhalen. De zaak groeit uit tot een affaire als de aantijgingen van fraude leiden tot rechtszaken, onderzoekscommissies en zwaar beschadigde reputaties.
Illmensee wordt niet schuldig bevonden aan wetenschappelijke oplichting, maar zijn carrire is desondanks naar de maan. Zeker als in Science een aantal vooraanstaande onderzoekers concluderen dat het klonen van zoogdieren met behulp van kerntransfer, de techniek van Illmensee, niet mogelijk is.
Het sein is voor de goede verstaander duidelijk. Celbiologen, moleculair biologen, genenonderzoekers en ontwikkelingsbiologen wenden zich af van het klonen. Daaraan is toch geen wetenschappelijke eer te behalen. Maar het onderzoek wordt niet geheel gestaakt: het gaat verder in enkele landbouwkundige laboratoria, niet meer met muizen maar met landbouwhuisdieren.
De gestage vorderingen worden keurig gepubliceerd, soms zelfs in gerenommeerde tijdschriften. Maar de wetenschappelijke elite kijkt stuurs de andere kant op, zelfs als begin 1996 in Nature de ontstaansgeschiedenis wordt beschreven van Megan en Morag, en een goede lezer de contouren van Dolly al ziet afgetekend. Kolata haalt Shirley Tilghman aan, moleculair bioloog in Princeton, die toegeeft het verhaal in Nature te hebben overgeslagen omdat het niet over muizen ging maar over schapen.
Waar Wilmut en Campbell in slaagden, was het doorbreken van een ogenschijnlijk niet te slechten barrire in de kerntransfertechniek. Een celkern met het genetische materiaal van het te klonen dier wordt overgebracht naar een eicel waaruit de kern is verwijderd. De eicel die op deze wijze is 'bevrucht', wordt vervolgens in een baarmoeder geplaatst en groeit daar uit tot kloon.
Maar die techniek van klonen slaagt alleen bij heel prille, embryonale cellen die nog niet zijn gedifferentieerd. Wilmut en zijn collega's weten echter die barrire te doorbreken door al gedifferentieerde foetus-cellen met een hongerdieet te 'verjongen'. Dankzij die kuur zien Megan en Morag het levenslicht.
In feite had het Roslin Institute daarmee zijn doel bereikt. Foetale cellen zijn namelijk prima in het lab te kweken en genetisch te manipuleren. Wilmut wilde echter, misschien uit wetenschappelijke nieuwsgierigheid, zien of de hongerkuur ook werkt bij het klonen van cellen van volwassen dieren. Op 5 juli werd daarom in alle rust een lam geboren.
Rik Nijland
Gina Kolata: Clone
The Penguin Press, import Penguin Books Netherlands;  64,30

Foto
	FOTO STIJN RADEMAKER


	Rijksrecherche onderzoekt dood man
	ANP
NIJMEGEN
De rijksrecherche onderzoekt waarom de Nijmeegse politie ruim veertig minuten gewacht heeft met het verlenen van hulp aan een 56-jarige inwoner van die stad. Het slachtoffer zakte in de nacht van donderdag op vrijdag op straat in elkaar en was overleden toen de politie arriveerde. Een voorbijganger die de man vond, weet zeker dat de Nijmegenaar een half uur eerder nog in leven was.
Volgens de gemeentelijke lijkschouwer gaat het om een onnatuurlijke dood. Het lijkt erop dat de man is doodgevroren. Ook kan hij een hartstilstand hebben gekregen.


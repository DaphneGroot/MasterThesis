NET 5.
NET 5 is een Nederlandse commerciële omroep, die deel uitmaakte van ProSiebenSat.1 Media. NET 5 is onderdeel is van SBS Broadcasting, dat van juli 2011 tot 19 juli 2017 voor 67% in handen is van Sanoma en voor 33% van Talpa Holding. Per 19 juli 2017 is Net 5 via SBS Broadcasting voor 100% in handen van Talpa Holding.
Ontstaan.
De SBS 6-zus is op 1 maart 1999 begonnen met uitzenden. NET 5 is gestart onder leiding van Fons van Westerloo, die destijds directeur was van SBS Broadcasting B.V. Op 4 december 1998 werd de zender officieel aangekondigd. De zender zou een commerciële versie worden van de Publieke Omroep. Vele series van de BBC werden aankocht. Daarnaast werd dagelijks het nieuwsprogramma "Morgen gebeurt het" uitgezonden. Andere Nederlandse programma's waren "De Tafel van Pam" (Met Max Pam), "Zaal over de Vloer" (Met Rik Zaal) en de quiz "Meneer Van Dale Wacht op Antwoord" (Met Martine Bijl). In de vooravond was er voornamelijk aandacht voor (jongeren)series als Felicity en Ally McBeal.
Nadat deze opzet mislukte, werd de zender al snel een succesvolle vrouwenzender. NET 5 is onderdeel van SBS Broadcasting BV, de Nederlandse tak van Sanoma en Talpa Media.
Het nummer 5 in de naam is gekozen vanwege het destijds minder presterende RTL5. Men wilde op deze manier de vijfde voorkeurspositie overnemen. RTL5 kwam echter met een aangepaste programmering (mede door de overname van Yorin) en was hierdoor toch favoriet voor de vijfde voorkeurspositie, wat nu voor NET 5 nog vaak resulteert in een positie achter alle andere Nederlandse zenders met een cijfer (zoals RTL4, RTL5, SBS6, RTL7) en Veronica.
Doelgroep.
NET 5 richt zich vooral op de jonge, hoger opgeleide vrouw (in het bijzonder de leeftijdscategorie 20-34 jaar). De zender zendt veel speelfilms, comedy's en (drama)series uit.
Programma's.
In begin 2005 raakte NET 5, het reality-programma "Expeditie Robinson" kwijt aan John de Mols nieuwe zender Talpa. Dit bleek een grote schok te zijn voor NET 5. Expeditie Robinson was het best scorende programma van de zender. Begin september 2005, introduceerde NET 5 de opvolger van "Expeditie Robinson"; "Terra Incognita". Dit bleek echter onsuccesvol te zijn en keerde in 2006 niet meer terug. Vanaf 2007 is Expeditie Robinson te zien op RTL 5. De serie Veronica Mars is verkocht aan RTL 7, ook omdat het niet bij het vrouwelijke profiel van NET 5 zou passen. Het programma The Taste Of Life is verkocht aan RTL 4.

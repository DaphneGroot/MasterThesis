Donald O'Connor.
Donald O'Connor (Chicago, 28 augustus 1925 – Calabasas (Californië), 27 september 2003) was een Amerikaanse zanger, danser en acteur die bekend werd door zijn optreden in een aantal films naast Francis, de pratende muilezel.
Het meest bekend is hij echter geworden door zijn optreden in de filmmusical "Singin' in the Rain".
O'Connor werd geboren als zoon van Ierse immigranten die optraden in vaudeville shows, de Engelse tegenhanger van revue.
Als baby was hij samen met zijn zuster betrokken bij een verkeersongeluk, wat haar het leven kostte.
Zijn vader overleed een paar weken daarna door een hartaanval.
Niettemin werd hij bekend als komisch acteur en zanger/danser.
Door zijn jongensachtige uiterlijk viel hem nooit een romantische hoofdrol ten deel, behalve wanneer hij naast grotere sterren stond zoals Ethel Merman (in "Call Me Madam") of Bing Crosby (met wie hij optrad in zijn eerste film op 7-jarige leeftijd).
Hij bouwde een eigen Hollywood carrière op in de jaren dertig waarbij hij een opmerkelijke rol speelde in en als "Beau Geste".
Gedurende de Tweede Wereldoorlog werd hij herontdekt als ster in verschillende muziekfilms.
Toen de hoogtijdagen van de filmmusical ten einde liepen keerde O'Connor terug naar het toneel en had een kortdurende televisieserie in de jaren zestig.
Nadat hij in de jaren zeventig een drankprobleem overwonnen had, ging hij door met film- en televiseoptredens tot in de jaren negentig.
Hij laat een vrouw (Gloria) en vier kinderen na.

	De portefeuille van: Remi Poppe
	' ''Arbeid is de bron van alle rijkdom'': die spreuk hangt op mijn kantoortje. Dat gesjacher met opties en aandelen: ik moet er niks van hebben. Want als jij niet hebt gewerkt voor het geld, heeft een ander dat voor je gedaan. Ja toch? Handelen in effecten is handelen in mensenzweet. Daar ben ik fel op tegen.
'Jan Marijnissen en ik storten de 120 duizend gulden die we als SP-kamerlid verdienen in de partijkas. Daaruit krijgen we 2750 gulden netto per maand. Collega-parlementarirs vonden dat in het begin nogal vreemd. Ik denk dat ze veel respect hebben voor onze opstelling, maar zij beginnen er niet aan.
'Onze wijze van salariren heeft als groot voordeel dat veel meer mensen kunnen werken van hetzelfde geld. Volgens mij heeft geen fractie verhoudingsgewijs zoveel medewerkers als de SP.
'Ik heb bij de laatste raming geopperd om het salaris van de kamerleden te halveren. Dan heeft iedereen nog steeds een bovenmodaal inkomen. Ruim voldoende dus. De PvdA, in de persoon van Peter Rehwinkel, stormde als eerste naar de microfoon om mijn plan de grond in te boren. Goed, ik wist best dat het voorstel het niet zou halen. Maar we dienden het echt niet in omdat we ons zo nodig wilden profileren. De inkomensverschillen worden steeds groter. Daar willen wij SP'ers wat aan doen.
'Ik stelde bijvoorbeeld ook voor om de hoogte van de schadeloosstelling te koppelen aan die van het minimumloon. Als volksvertegenwoordigers zo nodig willen snijden in andermans vlees, moeten ze dat zelf ook voelen. Maar nee hoor, ook dat zagen de collega's niet zitten.
'Een hogere opleiding heb ik niet gevolgd, want ik werk al sinds mijn veertiende. Ik ben, voor ik de politiek inging, onder meer tuinman geweest, reclametekenaar, zeeman en kunstschilder. Jazeker, ik verkocht in de jaren zestig mijn eigen schilderijen. Niet erg veel, dus ik zat in de BKR, op bijstandsniveau ongeveer. Maar in de artotheken deed ik het best goed. Ik kwam geregeld werken tegen op politiebureaus en op scholen.
'Ik ben nu 59. In mijn hele leven heb ik ongeveer hetzelfde verdiend. Op dit moment zit ik aan mijn top, denk ik. Van sparen komt weinig tot niets. Als de wasmachine kapot gaat, moeten mijn vrouw en ik bij wijze van spreken een leninkje afsluiten. Een sober bestaan ja, maar het is geen enge, nare soberheid. Ik geniet heus wel van het leven.
'Ik woon in een eenvoudig huurhuis en vervoer mezelf in het kleinste model Citron. Een nieuwe, want de tweedehands wagens waar ik tot voor kort in reed, stonden te vaak stil. Dat gesleutel kost ook geld. Maar een auto is geen echt luxe-artikel, vind ik. Het enige extraatje dat ik bezit is een bootje. Een ouwe vissersschuit, die ik ooit voor vijfduizend gulden op de kop heb kunnen tikken. Ik heb hem helemaal zelf gereviseerd. Met dat ding mag ik graag een stukje varen. Het zeemanschap zit in mijn bloed, h.'
Boudewijn Geels


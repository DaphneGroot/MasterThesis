	SUICIDEPOGING
	Tegen de 31-jarige R.B. is donderdag voor de rechtbank in Amsterdam drie jaar gevangenisstraf en tbs met dwangverpleging geÃ«ist. De man veroorzaakte op 12 oktober 1996 bij een poging tot zelfdoding een gasontploffing in de Amsterdamse Staatsliedenbuurt. Het huis van de verdachte werd verwoest. Ook in naburige panden was de schade groot. Twaalf woningen werden onbewoonbaar verklaard. Op een baby na, die door rondvliegend glas licht gewond raakte, vielen er geen slachtoffers. B. is verminderd toerekeningsvatbaar verklaard.


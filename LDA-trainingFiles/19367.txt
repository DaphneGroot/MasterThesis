Heleen de Greef.
Heleen de Greef (15 september 1965) is een Nederlandse schaakster. Ze is een internationaal FIDE meester bij de vrouwen (WIM). In 2016 is haar FIDE-rating 2140.
In 1978 was ze Nederlands kampioene in de categorie meisjes t/m 13 jaar. In 1980 was ze kampioen bij de meisjes tot 20 jaar; in 1983 was ze dit wederom, samen met Pernette Cameron. In 1984 en 1986 was ze schaakkampioen bij de dames van Nederland. In 1990 speelde ze mee in de Schaakolympiade met AnneMarie Benschop, Renate Limbach en Sylvia de Vries. Nederland eindigde op de twaalfde plaats. In 1993 eindigde ze voor Tim Krabb√© in het Man-Machine Aegon schaaktoernooi, waaraan ze ook in 1994 en 1995 meegedaan heeft.
In 2015 speelt ze voor schaakvereniging Castricum.
Heleen opent vaak met 1.e4 en er volgt dan soms een Siciliaanse partij, terwijl ze met zwart na 1.e4 vaak Frans speelt.

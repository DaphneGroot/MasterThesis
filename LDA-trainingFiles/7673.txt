Michael Ray Charles.
Michael Ray Charles (Lafayette (Louisiana), 1967) is een Afro-Amerikaanse kunstenaar.
Sinds eind jaren tachtig was hij werkzaam als docent aan de universiteit van Houston. Hij gaf daar les in tekenen en schilderen. Sinds 1992 is hij ook instructeur in het "Museum of Fine Arts" dat ook gelegen is in Houston. Hier kwam hij onder andere in contact met de beeldhouwkunst.
Michael Ray Charles is veel bezig met de ervaringen van Amerikaanse zwarten. Voorbeelden van deze thema's zijn slavernij, racisme en uitbuiting. Hij verwerkt deze tradities en stereotypen in zijn werken en maakt daarbij veel gebruik van karikaturen.

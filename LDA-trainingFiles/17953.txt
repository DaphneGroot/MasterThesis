 ELFSTEDENTOCHT WORDT KOMENDE ZATERDAG GEHOUDEN. 
 LEEUWARDEN, 2 jan (Reuter) - De 15e aflevering van de Elfstedentocht vindt zaterdag 4 januari in Friesland plaats. Start en aankomst zijn in Leeuwarden. 
 Voorzitter Henk Kroes van de vereniging De Friesche Elf Steden heeft dit zojuist in Leeuwarden bekend gemaakt. 
 In 1986 vond de laatste Elfstedentocht plaats, met Evert van Benthem als winnaar. Hij was ook een jaar eerder de sterkste in de schaatsklassieker over 200 kilometer. 
 De knelpunten liggen dit jaar bij Sneek, Harlingen en Bartlehiem. Volgens Kroes zullen de rijders in Sneek mogelijk met bussen over een korte afstand worden vervoerd. 
 (c) Reuters Limited 1997. 

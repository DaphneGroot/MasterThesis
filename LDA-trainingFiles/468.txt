	OLIEBOLLENVET
	Het initiatief van de gemeente Aalten om na de jaarwisseling het oliebollen- en frituurvet in te zamelen voor hergebruik tot veevoer, is een groot succes. De actie is nog niet afgelopen, maar de gemeente verwacht vierduizend liter vet retour te krijgen. De 6500 huishoudens en horecabedrijven kunnen de gebruikte bak- en frituurresten op twaalf locaties in speciale tonnen deponeren. De Achterhoekse gemeente overweegt een aantal inzamelbakken ook de rest van het jaar te laten staan.


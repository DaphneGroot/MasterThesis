 NBM-AMSTELLAND SLUIT REINIGINGSINSTALLATIE. 
 DEN HAAG, 26 nov (Reuter) - NBM-Amstelland NV zei op dinsdag dat de eerder aangekondigde besprekingen tussen NBM Milieu BV en Waste Management Nederland BV over de overname van de thermische grondreinigingsinstallatie in Schiedam van NBM Milieu niet tot het beoogde resultaat hebben geleid. 
 NBM Milieu is thans voornemens om de activiteiten van deze installatie op korte termijn te beeindigen, aldus een bericht. 
 NBM Milieu blijft onverminderd actief op de gebieden van uitvoering en advisering van bodem-en grondwatersaneringen, biologische bodemreiniging, vloeistofdichte bedrijfsvloeren, en gietasfalt, aldus het bericht. 
 De eerder dit jaar uitgesproken winstverwachting van NBM-Amstelland NV zal door de voorgenomen bedrijfssluiting niet worden beinvloed. 
 - redactie Amsterdam +020 - 504 5000. 
 (c) Reuters Limited 1996. 

	THRILLERS
	Op een kil meer
 'De vrouwelijke Tony Hillerman' werd de Amerikaanse schrijfster Nevada Barr genoemd bij het verschijnen van haar debuut Het spoor van de kat. In dit boek was een hoofdrol weggelegd voor Anna Pigeon, parkwachter in een natuurreservaat in Texas. Dat n de fraaie beschrijvingen van de natuur leidden in de pers tot de vergelijking met Hillerman.
Het lag voor de hand dat Barr nog een tijdje zou voortgaan met Anna Pigeon. De parkwachter werkt echter in Een superieure dood (Atlas;  39,90) niet langer in het hete Texas. Ze is overgeplaatst naar een natuurpark aan de oevers van het immense Lake Superior, in het noorden van de Verenigde Staten, op de grens met Canada. (Waarom ze precies overplaatsing heeft aangevraagd naar het kille meer, wordt overigens niet duidelijk.)
Daar is het een stuk kouder en natter, en rijdt Pigeon niet langer op een paard rond, maar bestuurt ze een boot. Ze krijgt te maken met smokkelaars, met duikers en lijken aan boord van een allang vergaan vrachtschip.
De spanning, de natuurbeschrijvingen en de ingetogen schrijfstijl maken dat ook Een superieure dood niet teleurstelt. Maar van een vergelijking met Hillerman zal Barr niet langer last hebben.
Rolf Bos
Dode zwerver
 The Echo (Macmillan, import Nilsson & Lamm;  44,75; vertaald als De Echo, De Boekerij;  29,90) is het vijfde boek van Minette Walters, de Engelse schrijfster die continu hoog scoort en steevast in de prijzen valt. Inmiddels heeft de BBC zich ook van haar meester gemaakt. Vorig jaar was The Sculptress een topper op de Engelse tv. The Ice House is inmiddels eveneens verfilmd; The Scold's Bridle volgt.
De grote kracht van Walters is dat ze telkens met een volslagen nieuw boek voor de dag komt. Aan een vaste detective of rechercheur heeft ze geen behoefte. In iedere thriller probeert ze nieuwe karakters uit, en vaak ook een nieuwe omgeving.
In The Echo is dat Londen, waar in de garage van Amanda Powell (architecte die op stand woont) het lijk van de zwerver Billy Blake wordt aangetroffen. Een half jaar later raakt de vereenzaamde journalist Michael Deacon - afgezakt tot het boulevardblad The Street - genteresseerd in de zaak en vooral in het feit dat Mrs. Powell de begrafenis heeft betaald voor een haar volstrekt onbekende.
Deacon raakt bevriend met de jeugdige zwerver Terry, die enkele jaren Blake van nabij heeft meegemaakt. Achter diens dood gaat veel meer schuil dan op het eerste gezicht leek. De journalist rakelt de zaak van twee verdwenen mannen op, van wie er n verdacht wordt van verduistering van tien miljoen pond en de ander vermoedelijk een moord op zijn geweten heeft. Amanda Powell blijkt met een van hen getrouwd.
Walters maakt het de lezer dit keer niet gemakkelijk. Ze lardeert haar verhaal opnieuw met persberichten en brieven, maar al lezende moet je goed bij de les blijven vanwege de vele potentile schuldigen en de door elkaar lopende verhaallijnen. Ze schrijft het echter wel weer allemaal onweerstaanbaar prachtig op.
Frans van Schoonderwalt


Junkers (vliegtuigfabrikant).
Junkers is een Duitse vliegtuigfabrikant die vooral bekend is van de Ju-87, de beruchte "Stuka" duikbommenwerper uit de Tweede Wereldoorlog.
Het bedrijf werd door Hugo Junkers in 1895 in Dessau gesticht als fabriek voor verwarmingsketels. Tijdens de Eerste Wereldoorlog ging de fabriek vliegtuigen produceren. Junkers maakte in 1915 het eerste vliegtuig dat geheel van metaal was gemaakt, de J1. Het was een licht jachtvliegtuig van aluminium. Na de Eerste Wereldoorlog bouwde Junkers de F13, het eerste speciaal voor passagiersvervoer ontwikkelde vliegtuig dat in productie ging. In 1933 werd Hugo Junkers door de nazi's gedwongen afstand te doen van zijn bedrijf, dat nu een van de belangrijkste producenten voor de nieuwe Luftwaffe werd. Hermann GÃ¶ring had na de Eerste Wereldoorlog als testpiloot gesolliciteerd bij Junkers, maar was afgewezen. Bekend werden onder meer het 3m transport- en passagierstoestel en de Ju-87 Stuka duikbommenwerper.
Na een aantal fusies maakt Junkers nu deel uit van de Airbus Group.

	Dobrev mogelijk nieuwe premier van Bulgarije
	Reuter, AP
SOFIA
De Bulgaarse ex-communisten hebben dinsdag minister van Binnenlandse Zaken Dobrev naar voren geschoven als de nieuwe premier van Bulgarije.
Dobrev moet het land uit de zware economische crisis zien te halen waarin het na de afschaffing van het communisme terecht is gekomen. De vorige premier, de conservatieve Zjan Videnov, trad vorige maand af na zware kritiek van de hervormingsgezinde vleugel van de regerende Socialistische Partij. Dobrev stelde op het partijcongres vooral de verregaande corruptie aan de kaak.


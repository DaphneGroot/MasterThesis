Autonome gemeenschappen van Spanje.
Vlaggen van de Spaanse autonome gemeenschappen voor het Senaatsgebouw te Madrid
Spanje is onderverdeeld in zeventien autonome gemeenschappen (ook wel autonome regio's of zelfstandige gewesten genoemd) (Spaans: "comunidades autónomas") en twee autonome steden (Spaans: "ciudades autónomas"). De onderverdeling is vastgelegd in de Spaanse grondwet van 1978. Dit was de eerste grondwet na de dictatuur van Franco.
Ter voorkoming van toenemend separatisme en instabiliteit voorzag de grondwet van 1978 in een verregaande decentralisatie. Elke autonome gemeenschap heeft haar eigen regering en parlement met grote wetgevende en uitvoerende macht. In 1995 verkregen ook de twee Spaanse provincies in Afrika, Ceuta en Melilla, als stadprovincie autonomie.
De meeste autonome gemeenschappen zijn zelf weer onderverdeeld in provincies. Dit is echter niet het geval in Asturië, de Balearen, Cantabrië, de regio Madrid, Murcia, Navarra en La Rioja en natuurlijk de "ciudades autónomas". Deze regio's omvatten elk slechts één provincie. Verdere onderverdeling van de provincies geschiedt in comarca's (landstreken, gewesten) en gemeenten.
De autonome gemeenschappen en steden van Spanje

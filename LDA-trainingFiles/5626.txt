Lingewaard.
Lingewaard is een gemeente in het oosten van Nederland, in de provincie Gelderland met inwoners (, bron: CBS). De gemeente ligt in het stroomgebied van Waal, Nederrijn en Linge, het gebied tussen Arnhem en Nijmegen, en omvat daarnaast een kleine strook aan de overzijde van het Pannerdensch Kanaal. De gemeente Lingewaard maakte tot 1 januari 2015 deel uit van de Stadsregio Arnhem-Nijmegen en vanaf 2016 van het Gemeenschappelijk Orgaan (GO) regio Arnhem-Nijmegen. De gemeente grenst aan het Pannerdensch Kanaal, de gemeenten Duiven, Westervoort, Arnhem, Overbetuwe en Nijmegen alsmede aan de Waal. Van 2009 tot 2014 had Lingewaard een stedenband met het Roemeense Mizil.
Bestuur.
Na de gemeenteraadsverkiezingen van 2010 is een college van burgemeester en wethouders gevormd met een coalitie van D66, GroenLinks en de lokale partijen Lingewaard.NU en B06-L2000. Dit bestuur kwam in 2011 met een opmerkelijke oplossing van het tekort op de gemeentelijke begroting: verhoging van de onroerendezaakbelasting met 50%.
Op 21 juni 2012 kwam er een breuk in de coalitie na een geschil over de komst van de trolleybus, waarna per 20 september een nieuw college werd gevormd met Kees Telder (D66), Barth van Eeten (GroenLinks) en Louis Dolmans (partijloos, onafhankelijk), met steun uit de raad van CDA, Fractie Reijmers, Lokaal Belang Lingewaard, PvdA en VVD.
Na de gemeenteraadsverkiezingen in 2014 is een college gevormd met wethouders Johan Sluiter (Lokaal Belang Lingewaard), Theo Peren (CDA), Theo Janssen (lingewaard.NU), Helga Witjes (VVD).
Burgemeester van Lingewaard was van 2007 tot 25 oktober 2012 Harry de Vries van het CDA. Op die dag diende hij, na een vertrouwensbreuk wegens onterechte declaraties, zijn ontslag in. Kort daarop werd Steven de Vreeze benoemd tot waarnemend burgemeester. Op 26 september 2013 werd Marianne Schuurmans-Wijdeven (VVD) officieel ge√Ønstalleerd als burgemeester van Lingewaard.

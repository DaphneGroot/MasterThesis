	Franois Mitterrand zoals Christina hem kende
	WE KENDEN haar allemaal, de Zweedse vriendin van de Franse president Franois Mitterrand. Ook zij was correspondent in Parijs, en net als collega's uit andere kleine landen, moest ook zij n de televisie (Zweden 1) n een dagblad (Aftonbladet) bedienen. Maar Christina had veel van het nieuws uit de eerste hand - rechtstreeks van het kussen, zeiden we dan gemeen, want iets van afgunst was ons niet vreemd.
Ze ging mee op zowat alle buitenlandse reizen als de persoonlijke gast van de president. Toen we op de G7-top in Versailles buiten de hekken werden gehouden voor het sprookjesachtige slotfestijn, zagen we haar in het lang naar binnen glippen aan de arm van Rgis Debray, toen nog dienaar van een staatshoofd dat compromisloze linkse geschiedenis zou schrijven. Ze werd gesignaleerd in het familiale priv-domein in het zuidwestelijke Latche. We waren soms verbaasd haar gewoon op een persconferentie te zien. We deden net alsof, zij ook, ze was trouwens niet onsympathiek.
Christina Forsne is kort nadat Mitterrand zijn dubbele ambtstermijn van veertien jaar in mei 1995 had beindigd, naar Zweden teruggegaan. Dat hadden ze zo afgesproken. Hij was al zo moe, hij wilde niet dat ze zijn verdere aftakeling zou zien. Dat ze in zijn laatste maanden niet meer met hem werd doorverbonden, viel kennelijk buiten de afspraak. Ze zag zijn begrafenis op de televisie. Pas veel later ging ze alleen naar zijn graf.
Ze zette zich aan het schrijven omdat ze in alle boeken over de overleden president 'niet de man herkende die ik had gekend'; maar het zal ook te maken hebben gehad met haar eigen rouwproces. Haar boek is in Frankrijk verschenen onder een titel die in al z'n simpelheid uitdrukking geeft aan het meest intieme: Franois. In het boek tutoyeren ze elkaar alsof dat in zijn geval heel gewoon was, en dit mag gelden als een extra aanwijzing voor de intensiteit van de relatie.
Wat die relatie precies voorstelde en of haar zoontje ook de president als vader had (naast zijn buitenechtelijke dochter Mazarine), zoals beweerd is, komen we niet te weten. Christina is wat dat betreft een toonbeeld van discretie. Ze wilde vooral laten zien dat ook Mitterrand, niet zonder reden opgezadeld met de bijnaam Dieu, een mens was in al zijn eenvoud.
Zoals Le Monde opmerkte, vrees je het ergste bij zo'n boek. Het blijkt erg mee te vallen, want de minnares heeft zich als journaliste maar zeer ten dele laten bedwelmen. Zo ontstaat enerzijds een ontroerend beeld van liefdevolle vriendschap en genegenheid, maar anderzijds ook een op z'n zachtst gezegd contrastrijk portret van de president.
Hij belde haar vrijwel dagelijks en ontsnapte regelmatig uit het Elyse om bij haar in haar flatje op het Ile Saint-Louis te lunchen of met haar te wandelen. Hij nam haar mee op reis of sprak ergens in de provincie met haar af en dan kwam hij per helikopter en zij in een geleende aftandse Volkswagenbus, waarin hij zonder aarzelen plaats nam onder de verbijsterde blik van de dienstdoende gendarmes.
Ze vertelt tal van anekdotes: over Reagan, die tijdens de lunch met Mitterrand voor elke nieuwe vraag een spiekbriefje te voorschijn tovert; over de toenmalige minister van Buitenlandse Zaken Cheysson, die tijdens lange vliegreizen ostentatief een luchtbed oppompte om zich tussen twee banken te slapen te leggen; over Mitterrands gewoonte gasten mee te tronen naar zijn recentelijk aangeplante eikenbos, waar ze dan met hem het nodige onderhoud moesten verrichten. Mee naar de bomen was gedurende enkele jaren een ultiem voorrecht, een graadmeter voor wie wel of niet in de gratie was.
Ze beschrijft de hovelingen die zich in alle bochten wringen, of zich op de voorgrond weten te dringen om met Mitterrand samen op de foto te komen, zoals tijdens de jaarlijkse pinksterbeklimming van de rots van Solutr, een traditie die als intiem en strikt priv werd omschreven, maar was uitgegroeid tot een media-evenement waarvoor de president zich maar al te makkelijk leende 'als een ridicule peetvader'. Jack Lang won meestal het sprintje in het zicht van de fotografen.
De twee discussiren en ruzin veel over politiek. Ze praten over de grote bouwwerken en Mitterrand zegt: 'De grootheid van een volk meet je af aan z'n bouwkunst.' Hij verklaart haar zijn liefde voor glas vanwege de pure lijnen en de wisselwerking tussen binnen en buiten. Hij leest veel, vooral eind negentiende-eeuwse literatuur, maar zij vermoedt dat hij er meer mee koketteert dan ervan geniet. Als ze hem op een dag verwijt dat hij in zijn ivoren toren van het Elyse de realiteit van alledag uit het oog heeft verloren, antwoordt hij beledigd: 'Tot m'n 28ste heb ik zelf ook mijn bed opgemaakt.'
Mitterrand maakt haar deelgenoot van zijn gemengde gevoelens over de Duitse hereniging en vooral de ommekeer in Rusland. Hij vreesde 'de duivels van het nationalisme, dat stiekeme kruitvat' en zei tegen haar wat hij elders tegensprak: 'Laten we genoegen nemen met een onrechtvaardig evenwicht, totdat we sterk genoeg zijn om de veranderingen te begeleiden en te ondersteunen.' Zo probeerde hij het met Gorbatsjov op een akkoordje te gooien om de DDR nog enige tijd in stand te houden, maar de geschiedenis was hem toen al voorbij.
In de gesprekken verwijt Christina haar vriend de opkomst van Le Pen en extreem-rechts te hebben gevoed. Niet zozeer door electorale manipulatie, zoals vaak te kwader trouw wordt beweerd, maar erger, doordat haar 'prins-architect' zich niet interesseerde voor die tot getto's vervallen buitenwijken, 'waar de lessen van Le Corbusier verkeerd zijn toegepast'. Hij wilde er niet van weten.
'Het Frankrijk dat het socialisme omarmde, was dat van de jaren zestig', vond Christina, 'niet het Frankrijk van twintig jaar later dat hij moest leiden.' Hij had er weinig tegen in te brengen. Hij had al het mogelijke gedaan, antwoordde hij haar gerriteerd. Ze maakte hem uit voor 'bourgeois de gauche', hij haar voor 'rechtse gauchiste', en als ze te veel aandrong met haar politiek, vroeg hij: 'Maar houd je dan niet van het leven?'
Niet meer dan n alinea lang is ze de klassieke minnares die zich verlaten voelt als ze eindeloos wacht op het beloofde telefoontje. Ze neemt ons ook nog mee naar de slaapkamer van de president in het Elyse. Ze beschrijft de kleuren en vooral de priv-verzameling hebbedingetjes die Mitterrand meticuleus in de vensterbank opstelde. Glimmende kastanjes en het Zweeds-Franse woordenboekje dat ze hem had gegeven. Volgens Christina was het de kamer van een 'klein jongetje'. Het was die andere, geheime kant die haar in de grote man interesseerde, niet zijn macht en het 'mannenspel' dat daarmee samenhangt.
Ook haar kostte het veel moeite tot zijn ware ik door te dringen. 'Franois was een eenling die snakte naar gezelschap.' Het lukt haar bijvoorbeeld niet hem te laten zeggen wat hij, die niet van lichamelijk contact met anderen hield, voelde toen hij daar in 1984 op het slagveld van Verdun voor het gezicht van de wereld hand in hand stond met Kohl, 'die grote bolle Duitser'. 'Hadden we al maanden tevoren afgesproken', bromt hij.
Bij het graf in Jarnac dat ze later bezoekt, liggen talloze boeketten, vaak nog in hun plastic omhulsel. Haar bosje wilde bloemen ligt er als verlaten bij, schrijft ze. En dat klinkt alsof ze het over zichzelf heeft.
Philip Freriks
Christina Forsne: Franois.
Seuil, import Nilsson & Lamm; 234 pagina's;  38,95.
ISBN 2 02 031480 0.

Foto
	Christina Forsne FOTO SYGMA / ABC


	BEDRIJFSRESULTATEN
	SCHUITEMA, levensmiddelengroothandel, heeft vorig jaar 3,2 miljard gulden omgezet, 4,1 procent meer dan in 1995. De omzet van de bij Schuitema aangesloten supermarkten liep met 3,7 procent op tot 4,1 miljard gulden. Het marktaandeel van deze winkels (C1000, Spar VM, Kopak en Casper) bedroeg 10,3 procent tegenover 10,2 procent in 1995. De groothandel zag het aantal aangesloten winkels vorig jaar teruglopen van 502 tot 486. Schuitema is voor 73 procent in handen van het Ahold-concern.


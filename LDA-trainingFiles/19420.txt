Skull and Bones.
Het beeldmerk van Skull and Bones"The Tomb"
The Order of Skull and Bones is een geheim genootschap van studenten van de beroemde Yale-universiteit.
Geschiedenis.
De broederschap, die veel invloedrijke figuren uit de politieke en zakenwereld heeft voortgebracht, werd in 1832 opgericht door de latere Amerikaanse generaal William H. Russell en de latere minister van Oorlog Alphonso Taft. In 1992 werd het lidmaatschap voor vrouwen opengesteld.
Het genootschap heeft een tempel ("The Tomb") op het terrein van de Yale-universiteit. Verder bezit het genootschap onder andere een vakantiewoning en een priv√©-eiland (Deer Island) aan de grens met Canada.
Volgens het Amerikaanse Genootschap voor Archeologie SAA bezit Skull and Bones de schedel van Apache-indiaan Geronimo. Prescott Bush wordt verantwoordelijk gehouden voor de roof van het graf van Geronimo.
Films.
De film "The Skulls" (met Joshua Jackson in een hoofdrol) gaat over het genootschap. Omdat de precieze tradities en gebruiken van het genootschap onbekend zijn, berust de film mogelijk op fictie. Algemeen wordt aangenomen dat schedels, botten en andere symbolen met betrekking tot de dood een belangrijke rol spelen in de bijeenkomsten in "The Tomb".
In 2006 kwam er opnieuw een film uit waarin Skull and Bones een belangrijke rol speelt, namelijk "The Good Shepherd" met Matt Damon.
In het nieuws.
De organisatie kwam onder andere in 2004 in het nieuws toen in interviews van de Amerikaanse televisiejournalist Tim Russert bleek, dat zowel voormalig president George W. Bush als zijn toenmalige rivaal John Kerry lid van Skull and Bones waren vanaf hun studie aan Yale. Geen van beide presidentskandidaten maakte details bekend over de "studentenvereniging".
In 2007 kwam de organisatie opnieuw in het nieuws, toen een student aan de Universiteit van Florida vroeg of John Kerry niet protesteerde tegen de verkiezingsoverwinning van George W. Bush omdat zij beiden lid waren geweest van Skull and Bones. De student werd vervolgens opgepakt door de aanwezige politie, waarbij een stroomstootwapen werd gebruikt. Hij werd veroordeeld voor verstoring van de openbare orde en het plegen van verzet tijdens zijn aanhouding.

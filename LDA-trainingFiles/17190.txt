Filmfestival van Cannes.
De beroemde rode loper van het Filmfestival in Cannes
Een starlette op het festival van Cannes
Het Filmfestival van Cannes (Festival de Cannes) is een prestigieus internationaal filmfestival. Het wordt sinds 1946 elk jaar in de Franse stad Cannes gehouden in het Palais des Festivals et des Congr√®s op de La Croisette. In 1948 en 1950 werd het festival niet gehouden, en in 1968 werd het afgelast wegens het mei-oproer in Parijs. Het vindt jaarlijks plaats in de derde week van mei.
Omdat het festival veel aandacht van de media krijgt, wordt het door veel filmsterren bezocht en is het een populaire gelegenheid voor filmproducenten om hun nieuwe films te presenteren en deze aan distributeurs te verkopen.
De meest prestigieuze prijs die in Cannes wordt toegekend is de "Palme d'Or" (Gouden Palm) voor de beste film; deze wordt soms gedeeld door meerdere films in hetzelfde jaar.
De filmsterren worden in luxueuze limousines vervoerd tot aan de beroemde rode loper, waarna zij de trappen bestijgen, om vervolgens aan de blikken van het grote publiek te worden onttrokken.
Voor de film "Mr. Bean's Holiday" is gefilmd bij het filmfestival in Cannes.

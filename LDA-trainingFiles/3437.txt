	Gebak met ansjovis in Romeo en Julia
	Romeo en Julia door het Koninklijk Ballet van Vlaanderen. Choreografie: Andr Prokovsky. Gezien 29 oktober, Theater aan de Parade, Den Bosch. Tournee.
Romeo's boezemvrienden Mercutio en Benfolio nemen de voedster van Julia even speels in een sensuele sandwichgreep, branie Mercutio springt op de stadsfontein om er een plasje te doen. Hij heeft zeker net een paar pintjes gevat.
Met die leutige grappen geeft Andr Prokovsky aan zijn Romeo en Julia, een productie van het Koninklijk Ballet van Vlaanderen, een Belgisch populistisch tintje. Niet dat er ook nog een dampende frituur op het marktplein staat. Integendeel, in zijn zestiende eeuwse fontein verbeeldt Robin Dons' decor zelfs geheel verantwoord de ambiance van de stad Verona in de tijd van de renaissance.
Prokovsky permitteerde zich wel in het draaiboek flink wat vrijheden. Hij goochelde met Prokofjevs muziek, liet sommige delen weg en herhaalde andere. Geen dirigent die daartegen protesteerde, want de voorstelling wordt met een geluidsband begeleid. Bovendien schrapte Prokovsky enkele scnes en bracht hier en daar wat veranderingen aan. Wanneer Julia aan het slot ontwaakt uit haar schijndood, heeft Romeo zijn gifdrank al ingenomen en danst het liefdespaar nog n keer onstuimig, alsof er niets aan de hand is. Totdat Romeo neervalt en Julia haar hart doorboort. Dat dit einde veel wreder is dan in het oorsponkelijke verhaal, vond de choreograaf kennelijk geen bezwaar - hij wilde gewoon een mooi slotduet.
Er knarst meer in dit ballet, vooral bij de overgangen die soms erg stroef zijn, een enkele keer wordt zelfs gewoon het licht even uitgedaan. Een vondst, als je dat zo mag noemen, is dat Prokovsky de gevechtsscnes in slow motion zette, zoals in actiefilms. Al te dol is de rol van broeder Laurencio die door zijn guitige gedrag wel wat weg heeft van Wim Sonnevelds Frater Venantius. Foeilelijk is ook de manier waarop de choreograaf zijn danstaal probeerde te moderniseren door jazzy danspassen te gebruiken in een verder klassiek idioom - alsof je een gebakje garneert met ansjovis.
Overtuigend is deze Romeo en Julia met al die 'moderne' eigenzinnigheden dus niet. De dans is aan de gemanireerde kant, althans wat de vrouwen betreft. Principal Aysem Sunal is als prille Julia goed, maar krijgt in de dramatische scnes een te overdreven expressie. De dans van de mannen is vooral gemaakt op virtuoos vertoon,  la Bolshoi. Dat is deze dansers overigens best toevertrouwd, met als grote verrassing de rol van Romeo die gedanst wordt door Jeroen Hofmans. Deze in Antwerpen geschoolde Belgische danser bezit een fantastische techniek en siert zijn rol met een natuurlijke uitstraling. Door zijn aantrekkelijke vertolking geeft hij deze productie toch nog de allure die op grond van de choreografie zelf wordt gemist.
Isabella Lanz


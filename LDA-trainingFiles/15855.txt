Heimans, Heinsius en Thijsse's ge誰llustreerde flora van Nederland.
De groene 23ste druk uit 1994 en de rode 20e druk uit 1960 van de HH&TDe eerste uitgave van "Heimans, Heinsius en Thijsse's ge誰llustreerde flora van Nederland", afgekort als "HH&T", verscheen in 1899 en was geschreven door Eli Heimans en Jac. P. Thijsse. Het was de eerste flora in Nederland met afbeeldingen en had 386 bladzijden. Ook had de flora het oblongformaat, dat alle drukken door heel karakteristiek bleef.
De eerste druk werd uitgegeven door uitgeverij Versluys die alle drukken tot de en met de 23ste druk in 1994 voor haar rekening nam. Vanaf de tweede druk in 1909 tot en met de 10e in 1936 speelde ook H.W. Heinsius een belangrijke rol. De flora werd veel dikker en minder onvolledig en was net als de "Heukels' Flora" gebaseerd op het het systeem van Eichler.
Titelpagina van de eerste druk van de "Ge誰llustreerde flora van Nederland"De HH&T bleef echter gelden als toegankelijker voor ge誰nteresseerde leken dan de Heukels' flora. Dit omdat vakterminologie zo veel mogelijk vermeden werd en de determinatietabellen zijn gericht op de uiterlijke kenmerken die het best te zien zijn met het blote oog. De flora is dan ook educatief en heeft lange tijd ook informatie geboden over tuinplanten. Na de dood van Eli Heimans in 1914 nam zijn zoon Jacob Heimans plaats in de redactie. Hij zou uitgroeien tot de hoofdredacteur tot zijn dood in 1978. De 22ste druk, die hij nog in belangrijke mate had voorbereid, verscheen pas enige jaren na zijn dood in 1983. Daarna bleef het lang stil rond deze flora.
De 23ste druk van 1994 is onder redactie van J. Mennema. Deze verwijderde de tuinplanten maar liet de flora wel de hele Benelux beslaan. Ook stonden er nieuwe tekeningen in van de Sneker plantenkenner en fonteinkruidendeskundige D.T.E. Van der Ploeg.

Wingene.
Wingene is een plaats en gemeente in de Belgische provincie West-Vlaanderen. De gemeente telt ruim 14.000 inwoners. De inwoners worden Wingenaars genoemd en hun dialect is het Wingens.
Geschiedenis.
"Wenghinas" wordt reeds vermeld in 847: 'in territorio Menap quod nunc Mempiscum appellant... Coloscampum, Wenghinas, Berneham... (Recueil des actes de Charles II le Chauve, roi de France, red. Ferdinand Lot, 1943, nr. 92). De schenking van de villa "Wenghinas" aan de Sint-Amandsabdij van Elnone werd toen door Karel de Kale bekrachtigd. Het toponiem "Svevensala" wordt reeds vermeld in 1117. Net als Wingene zou Zwevezele in de Merovingische en Karolingische tijd tot de Sint-Amandsabdij van Elnone behoord hebben.
Als voornaamste geslachten die als heren van Wingene optraden zijn er onder andere het geslacht Grammez en van Haveskercke. Andere belangrijke heerlijkheden waren Poelvoorde, in het bezit van de families Bladelin en Adornes, en Wildenburg meer dan twee eeuwen in het bezit van de familie Wyts.
Kernen.
De gemeente Wingene bestaat naast Wingene-centrum nog uit deelgemeente Zwevezele. In het landelijk gebied rond Wingene liggen nog de twee kleine dorpjes en de parochies Sint-Jan en Wildenburg. Iets ten noordwesten van het centrum van Wingene ligt het landelijk gehucht Sint-Elooi, dat een eigen wijkkapel heeft en binnen de Sint-Amandusparochie van Wingene-centrum. Net ten oosten van Zwevezele ligt het gehucht Hille, dat vergroeid raakt met de dorpskern van Zwevezele.
Wingene, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
Wingene heeft verschillende kastelen met mooie landschappen en uitgestrekte bossen. De Munkebossen zijn gelegen rond de kastelen De Muncken, een verbouwing van de voormalige abdijhoeve van Ter Duinen, voorts Lakebos, Rapenburg en het landgoed Zorgvliet, in het grensgebied van Ruddervoorde, Zwevezele en Wingene. Samen met het Lakebos vormden de Munkebossen eertijds een aaneengesloten boscomplex.
Tussen Beernem en Wingene liggen de Wildenburgse bossen, ca. 350 ha, met het 16de-eeuwse Blauwhuis en omringend park.
Zetelverdeling 2013-2018.
Burgemeester is Hendrik Verkest (CD&V). Zijn partij heeft de meerderheid met 15 zetels op 23.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen bij elke verkiezing opkwamen.
De zetels van de gevormde coalitie staan vetjes afgedrukt

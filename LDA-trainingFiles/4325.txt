	Een drankzuchtig zwerversbestaan
	@@0IER@@0oFBOFo*E  EN ENGEL OP aarde moet hij zijn geweest. Een drankzuchtige engel weliswaar, maar tegelijkertijd met een ontwapenende zachtmoedigheid, die zijn vrienden, kennissen en ook lezers regelmatig in verlegenheid bracht. Want er kwamen teksten uit zijn schrijfmachine die zijn vrouw bij het overtikken soms deden kokhalzen.
Een kleine proeve, bij voorkeur niet te lezen tijdens het ontbijt. 'De klauwen van het andere beest tilden hem op en hielden hem ter hoogte van zijn lachende grijze ogen. De mond lachte ook en speeksel droop uit de mondhoeken. Hij kwam dichter bij de mond, zag die verder opengaan. Zijn kop ging de opening in en hij staarde in de keelholte. En tel slechts. Plotseling was er geen licht meer, geen geluid. Alleen iets hards en scherps dat zich om zijn nek klemde. Hij voelde zijn ogen uit hun kassen puilen, zijn tong uit zijn bek komen. Hij voelde het bloed uit zijn halsslagader gutsen, opgejaagd door de onverwachte samentrekking van zijn hart. Hij voelde. En toen voelde hij niets meer.'
('Het andere beest' is de zwerver Lester Cummings, die als ontbijt een levende rat tot zich neemt. Beschrijver van de schranspartij is het slachtoffer zelf.)
Kort voor zijn overlijden, op 7 april 1977, voorspelde Jim Thompson zijn vrouw Alberta: 'Let op, tien jaar na mijn dood ben ik beroemd.' Het ging nog sneller dan hij zelf dacht. Al in 1979 begon de Thompson-revival, op gang gebracht door Franse uitgevers (Srie Noire) en filmregisseurs (Tavernier). De Verenigde Staten volgden een jaar of drie later met heruitgaven van The Killer Inside Me, Pop. 1280, The Getaway en The Grifters, inmiddels net zulke klassieke misdaadverhalen als Red Harvest van Dashiell Hammett of The Big Sleep van Raymond Chandler.
Met adjectieven als tumultueus en gecompliceerd is nog zwak uitgedrukt hoe het leven van Thompson (n zijn gezin) verliep. Een zwerversbestaan (hij was werkelijk een hobo, een landloper) dat voortdurend heen en weer sprong tussen succes en ontgoocheling; dat doordrenkt was met alcohol (zijn eerste delirium kreeg hij al op zijn achttiende); dat stukliep op de zakelijke kilheid van Hollywood plus nogal wat uitgevers; dat een aantal stukken proza opleverde die nog steeds doen huiveren - van bewondering voor het virtuoos taalgebruik n van afgrijzen over de geweldscenes en de verdorven personages.
Voor biograaf Robert Polito moet het een godsgeschenk zijn geweest dat Thompson in een aantal boeken en verhalen zijn eigen leven tamelijk gedetailleerd - en lang niet altijd geromantiseerd - vastlegde. Daartoe behoorden titels als An Alcoholic Looks at Himself. Bovendien was het hem nog gegund uitvoerig te praten met de weduwe Thompson en zijn twee zussen, alle drie inmiddels overleden.
Het resultaat, Savage Art - A Biography of Jim Thompson, leverde Polito twee - Amerikaanse - onderscheidingen op, waaronder de Edgar Award. Misschien moeten ze vooral als een beloning worden gezien voor het monnikenwerk dat de New Yorkse schrijver verrichtte om tot ruim vijfhonderd dichtbedrukte pagina's te komen.
Polito is geen man van het halve werk. Als lezer van Savage Art betreur je dat echter wel eens wanneer je voor de zoveelste keer op uitvoerige inhoudsbeschrijvingen van Thompsons verhalen stuit (n op de uitleg van de plot). Daar staat tegenover dat Polito dankzij Thompson een uitputtend en levendig beeld kan geven van het harde bestaan van Amerikaanse olieboorders en hobo's.
'Er zijn 32 manieren om een verhaal te schrijven en ik heb ze allemaal geprobeerd, maar er is slechts n plot: de dingen zijn niet wat ze lijken.' Als een rode draad loopt deze overtuiging door het oeuvre van Thompson. De dingen zijn niet wat ze lijken en vooral de mensen zijn niet wat ze lijken. De hulp-sheriff is een seriemoordenaar, de respectabele hotelgast een zwendelaar, de preutse huisvrouw een hoer. Opgeschreven in de stijl van de jaren vijftig, aangekleed in de sfeer van de jaren dertig.
Zijn hele leven schreef Thompson, maar de boeken die hem uit de anonimiteit tilden, kwamen in betrekkelijk korte tijd tot stand: tussen september 1952 en maart 1954. Polito: 'Als hij in de lente van 1954 was gestorven, zou zijn literaire nalatenschap dezelfde zijn als die nu is.' Thompson bleef echter leven tot het voorjaar van 1977, hoewel de artsen hem al in 1961 vanwege de alcohol en nicotine een vroegtijdig einde voorspelden. Infarcten en maagbloedingen ten spijt hield hij vast aan zestig sigaretten per dag. Toen hij in 1976 tijdelijk in een verzorgingshuis belandde, zochten zijn vrouw en drie kinderen hem om beurten continu op, omdat er alleen gerookt mocht worden als er een familielid op bezoek was.
Volgens Alberta Thompson stierf hij uiteindelijk toen hij zich realiseerde dat hij nooit meer zou schrijven. 'Op dat moment besloot hij niet meer te eten. Hij stierf letterlijk de hongerdood.' Op zijn crematie waren hoogstens 25 mensen. Het bezorgde zijn vroegere uitgever Arnold Hano plaatsvervangende schaamte. 'Totdat ik me realiseerde dat dit gewoon weer een Jim Thompson-verhaal was. . .'
Frans van Schoonderwalt


Robert Polito: Savage Art - A Biography of Jim Thompson.
Vintage Books, import Nilsson & Lamm; 543 pagina's;  33,60.
ISBN 0 679 73352 3.

Foto
	Jim Thompson


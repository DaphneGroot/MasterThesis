	Schaars werk van dirigent gespeeld in Concertgebouw Rembrandt als Muze van Mengelberg
	Van onze medewerkster
Pay-Uun Hiu
 AMSTERDAM
'Het is een schaamteloze Mahler-imitatie', vindt Willem Vos, hoofd klassieke muziek van de AVRO, 'maar het is wel ontroerend dat iemand zich zo met Mahler heeft gedentificeerd.' De iemand in kwestie is Willem Mengelberg en zijn onbedoelde ode aan Mahler zijn de fris uit het stof geklopte Radierungen von Rembrandt, een symfonisch variatiewerk gebaseerd op negentien etsen van Rembrandt.
Mengelberg is onsterfelijk geworden als chefdirigent van het Concertgebouworkest, maar zijn inzet was aanvankelijk een carrire als componist. Zoals vaker in de muziekgeschiedenis is het n toch ten koste van het ander te gaan.
Willem Mengelberg was dus in de eerste plaats dirigent en dat er - afgezien van enkele jeugdwerken - op latere leeftijd nog af en toe een werk van zijn hand is verschenen, is niet zozeer een wonderlijk toeval, alswel het gevolg van enkele gunstige gelegenheden.
Zoals het Rembrandt-feest dat met een speciaal concert in de Amsterdamse Stadsschouwburg op 16 juli 1906 werd gevierd ter gelegenheid van de 300-ste geboortedag van de schilder.
Een comit onder voorzitterschap van Alberdingk Thijm legde Mengelberg een serie etsen voor met de opdracht daar een werk bij te componeren.
Dat deze Radierungen von Rembrandt nu ook aanstaande zondag tijdens het ochtendconcert van de AVRO in het Concertgebouw te horen zijn, is te danken aan een andere gelukkige gelegenheid: het Mahlerfeest 1995, dat weer een herdenking was van het Mahlerfeest van 1920 waarmee het 25-jarig jubileum van Mengelberg als dirigent van Concertgebouworkest werd gevierd.
Zo komt ook van het n het ander, want was het dan niet leuk om bij het meest recente Mahlerfeest in de randprogrammering iets te laten horen van de componist Willem Mengelberg?
Frits Zwart, conservator Nederlandse Muziekarchieven van het Haags Gemeentemuseum en al geruime tijd zwanger van een biografie over Willem Mengelberg, noemt het werk 'wellicht niet bijster origineel' met herkenbare invloeden van Mahler en Alphons Diepenbrock, maar wel prachtig genstrumenteerd. 'Echt verbazingwekkend. Die man heeft dat in veertien dagen gecomponeerd. Hij was duidelijk zeer getalenteerd.'
Een eerste poging tot hernieuwde kennismaking was de productie-opname die het Radio Symfonie Orkest twee jaar geleden maakte van wat op het titelblad staat aangeduid als Improvisationen ber eine Original-Melodie zu Radierungen von Rembrandt welche zu dieser Musik durch ein Sciopticon auf eine grosse Leinwand projectiert werden. In de partituur staat exact vermeld wanneer welke ets is verklankt.
Een soort Schilderijententoonstelling als van Moessorgski dus, maar niet zo sterk programmatisch. 'Het is wel illustratieve muziek, maar het is niet echt een verhaal', aldus Frits Zwart.
Al betekent dat niet dat de dia's bij de muziek in willekeurige volgorde vertoond kunnen worden, merkte hij bij een vertoning met band in het Gemeentemuseum.
Hij had De opstanding van Lazarus verwisseld met een andere dia en dat had toch een merkwaardig effect, want die Lazarus wordt met flink veel kopergeschal (Schaltrichter auf, maant de partituur) uit de dood gewekt.
'Het is niet een stuk dat elk jaar gespeeld moet worden', relativeert Zwart de waarde van de Radierungen, maar die fuga bij De drie kruisen is toch wel erg mooi.
Afgezien van een Barcarolle, het Preludium over het oude Wilhelmus, een Sinfonietta voor strijkorkest (die volgens Vos onvolledig is) en wat kamermuziek is er niet meer van de componist Mengelberg voorhanden.
'Jammer, ja', vindt Zwart. De vraag of we aan Mengelberg als componist nu veel hebben gemist, antwoordt de conservator op nuchtere toon: 'Nee, want hij is het gewoon nooit geworden.'

Foto
	'Het offer van Abraham', ets, (ca 1655). 'De triomf van Mordechai' (ca 1641) , een van de negentien Rembrandt-etsen waar Mengelberg zich door liet inspireren. 'De blinde Tobias', ets en droge naald (1651).


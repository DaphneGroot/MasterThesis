Thetis (mythologie).
Thetis smeekt Hephaistos voor haar zoon Achilles een uitrusting te smeden. Olieverf van Johann Heinrich Füssli.
Thetis (Grieks: Θέτις) was een figuur uit de Griekse mythologie. Zij is vooral bekend als de moeder van de held Achilles.
De nereïde Thetis werd geliefd door zowel Zeus als Poseidon. Toen een voorspelling werd gemaakt dat zij een zoon zou baren die machtiger dan zijn vader was, haastten beide goden zich om haar aan Koning Peleus weg te huwen. Zij verzette zich hiertegen door te veranderen in diverse vormen, maar uiteindelijk ving Peleus haar en trouwde toch met haar. Tijdens de bruiloft werd de beroemde twistappel tussen de gasten gegooid. Het kind dat geboren werd, was Achilles.
Er kan verwarring ontstaan omdat de naam van een titane, Tethys (Τηθύς), voor ons fonetisch gelijkaardig is. Zij is echter de moeder van deze Thetis (Grieks Θέτις), de moeder van Achilles.

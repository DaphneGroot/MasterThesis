	Scoren op toetsen
	Dertig jaar geleden was de indeling van een schoolklas nog overzichtelijk, het lesgeven handzaam. Op de eerste rijen de kinderen van notabelen uit het dorp, voorbestemd om naar het stedelijk gymnasium te gaan. Op de achterste bank de taalzwakke arbeiderskinderen.
Nu is de doorsnee-klas een mlee van verschillen: berberkinderen, hoogbegaafden, ploeteraars, een vluchteling uit Irak. En als het aan staatssecretaris Netelenbos ligt, wordt dat gezelschap nog bonter. Kinderen met leerproblemen moeten op de basisschool terecht kunnen.
De opdracht van de leraar basisonderwijs, zoals de onderwijzer tegenwoordig heet, is ingrijpend veranderd. Op school wordt verwacht dat hij elke leerling helpt om het beste te bereiken wat er mogelijk is. Selecteren op afkomst is 'officieel' voorbij. Maar wat de leerkracht juist zo zwaar valt, is omgaan met al die verschillen, ontdekken waar de sterke en zwakke plekken van elke leerling zitten.
'Basisscholen worden door de politiek en de maatschappij opgezadeld met verwachtingen die ze niet waar kunnen maken. Waar scholen mee worstelen, is dat zij de opdracht krijgen om meer kinderen van verschillende niveaus bij elkaar in n klas te houden, terwijl scholen tegelijkertijd n standaardnorm aanhouden waar alle kinderen aan moeten voldoen. De basisschool zegt bijvoorbeeld: met kerst bestaan er geen verschillen in groep drie, want dan moeten alle leerlingen ondanks alle verschillen in leertempo de beginselen van het lezen en schrijven onder de knie hebben. Dat is antropologisch en pedagogisch gezien onzin.'
De Utrechtse hoogleraar orthopedagogiek Luc Stevens mengt zich zelden of nooit in het politieke debat over het onderwijs. Hij is een bescheiden man, die bovendien zijn energie liever richt op waar het volgens hem werkelijk om draait in het onderwijs: de relatie leraar-leerling. Hij spreekt dan ook liever zalen met leerkrachten toe, die immers dagelijks met kinderen te maken hebben. En in stilte werkt hij aan een blauwdruk - 'nee, nee, dat is te pretentieus', haast hij zich te zeggen - om scholen praktische tips te geven om juist wel met de verschillen in de klas om te kunnen gaan.
Hoofdthema van zijn 'pedagogisch basismodel' is dat kinderen niet alleen onderwijs ondergaan, maar als volwaardige partners meedoen aan het vormgeven van dat onderwijs. In die relatie leraar-leerling moeten de laatsten de kinderen voortdurend uitdagen om hogere prestaties na te streven, want hoge verwachtingen prikkelen de nieuwsgierigheid en stimuleren de motivatie. 'Kinderen willen graag leren, maar ze worden ontmoedigd.'
Zijn belangstelling voor kinderen met leer- of gedragsproblemen heeft zich verlegd naar docenten in het basisonderwijs, omdat zij in zijn ogen de spil zijn waar schoolsucces om draait. Leerproblemen ontstaan doordat de relatie leraar-leerling op een of andere manier verstoord is geraakt. Aan zijn pedagogisch basismodel ligt een bjzonder project uit het speciaal onderwijs van tien jaar geleden.
Met video-opnamen werden destijds leerkrachten en kinderen gevolgd. De opnamen van deze alledaagse praktijk zijn onthullend. Bijvoorbeeld van de juf die bij een kind dat de sommen niet afkrijgt, de pen uit de handen rukt en even snel twee sommen voordoet. 'Zus en zo doe je dat.' Maar als ze wegloopt doet het kind helemaal niets meer. 'Door z'n pen af te pakken boor je goedbedoeld alle initiatief in de grond', is haar commentaar bij het terugzien van de beelden.
Leerkrachten zien hun optreden zelden of nooit terug. Videobeelden houden hen een spiegel voor: de onduidelijke opdracht die bij een andere opname wordt uitgedeeld, een jongen die nooit opschiet wordt opgezadeld met een vage opdracht. 'Ik geloof dat je het begrijpt, schrijf maar rustig, het hoeft niet af.' De jongen doet acuut niets meer, want het hoeft niet af.
Met het simpele middel van een video-camera - allang gebruikt bij trainingen buiten het onderwijs - heeft de pedagogiek voor het eerst sinds jaren weer een praktisch antwoord op de vragen waar leerkrachten dagelijks mee worstelen. Het is geen vluchtig succes waar Stevens naar streeft, maar er gaan jaren van voorzichtig proberen aan zijn pedagogisch basismodel vooraf, voordat hij nu zo langzamerhand het idee heeft een middel in handen te hebben om leerkrachten te ondersteunen bij het hanteren van al die verschillen in de klas.
Stevens benadert de leerkrachten precies zoals hij dat bij leerlingen zou doen. Hij neemt ze serieus en daagt ze uit. In plaats van te zeggen: jullie werk deugt niet, roept hij ze tijdens al zijn optredens op om het nog beter te doen. Kritiek schuwt hij daarbij overigens niet: leerkrachten moeten wel meer dan nu bereid zijn om hun eigen optreden te bekritiseren.
'De leraar moet eerder geholpen worden dan de leerling. Het zijn immers de verwachtingen die een leraar koestert die de motivatie van de leerling bepalen. Iedereen kent die gnante vertoning van stewardessen die de werking van de zuurstofmaskers laten zien. Daarbij geldt voor ouders met kinderen n hoofdregel: eerst moet de ouder zijn zuurstofmasker opzetten, anders kan hij het kind niet meer helpen. Zo is het ook bij leraren.'
Zijn belangrijkste inspiratiebron is de Poolse arts, schrijver en pedagoog Janusz Korczak (1878-1942), die er van uitging dat kinderen al heel jong volkomen serieus genomen moeten worden. Zijn romans - zoals Koning Matthijsje de Eerste - zijn geschreven door de ogen van kinderen, die het optreden van volwassen becommentariren. In de weeshuizen waar hij werkte, bestuurden de kinderen mee en riepen deze elkaar en volwassenen in rechtszittingen ter verantwoording.
Het uitgangspunt is dat kinderen partners van volwassenen zijn, die zich door ervaring ontwikkelen tot onafhankelijke individuen. Korczak bereidde de kinderen uit het Joodse weeshuis in het getto van Warschau zonder omhaal voor op wat hen te wachten stond. Bewust van de naderende ellende, wandelden zij rustig met hem achter het groene vaandel van Koning Matthijsje naar de Umschlagplatz, vanwaar zij naar Treblinka werden getransporteerd en vermoord.
Stevens neemt kinderen ook uiterst serieus. In het aan de faculteit verbonden ambulatorium, waar kinderen met leerproblemen worden onderzocht, wordt het kind zelf gevraagd om mee te helpen bij het diagnostisch onderzoek. Geen reeksen vragenlijsten en testen, maar de situatie wordt ook omgedraaid. De onderzoekers moeten moeilijke teksten opschrijven en maken daarin fouten die de kinderen eruit moeten halen. 'Dat vinden ze leuk en presteren meteen beter, beter dan op welke cito-test dan ook. Het is maar net wat je van kinderen vraagt.'
'Ik blijf hameren op de verwachtingen die een leraar heeft van de kinderen. In deze postmoderne samenleving zijn mensen aangewezen op hun eigen mogelijkheden nu geloof of dorp zijn afgevallen. Het draait nu om competentie en zelfvertrouwen. Daar moet de school aan werken. Toetsen is natuurlijk nodig om te weten hoe het gaat. Maar het is vooral de leraar die zichzelf moet toetsen op de vraag: heb ik mijn leerlingen uitgedaagd tot het beste van hun kunnen. Een schoolteam hoeft zich nooit druk te maken over hun score op cito-toetsen als ze die vraag positief kunnen beantwoorden.'
Voor een echte omslag in de praktijk is alleen meer nodig, maar Stevens voelt weerzin om zich in het politieke debat te mengen. 'Ik word weerhouden van commentaar op de gang van zaken doordat de dingen in de politiek toch gaan zoals ze gaan. De argumentatie is vaak zo zorgeloos', formuleert hij voorzichtig, alsof hij wil voorkomen iemand voor het hoofd te stoten met zijn kritiek.
'Het ministerie organiseert een kennisdebat, in plaats van het belangrijkste kenmerk van het basisonderwijs ter discussie te stellen: het klassensysteem met zijn vaste jaarlijkse normen, waardoor kinderen voortdurend ten opzichte van elkaar worden beoordeeld. Alsof de ontwikkeling van elk kind volgens dezelfde lijn en in hetzelfde tempo verloopt, in plaats van met sprongen. Ons schoolsysteem ontkent vijftig jaar ontwikkelingspsychologie. Daar komen ongelukken van.'
Door die impliciete normen en het jaarlijks afrekenen van kinderen ontstaan in de klas twee verschillende klimaten. En voor de kinderen die goed mee kunnen komen, en n voor kinderen die achterop reken. Een door hem gentameerd onderzoek van Monique Smits laat zien hoe na kerst in groep drie de leraar en een aantal kinderen dat het tempo niet bij kan benen, in een negatieve spiraal naar beneden uit elkaar groeien. Ze krijgen meer vermaningen, meer opmerkingen, meer controle. Een kind dat niet aan de norm voldoet, wordt een probleemkind. 'Ze zijn dan zeven', roept hij verontwaardigd uit.
Stevens schetst een ouderavond waar de leerkracht meedeelt aan de ouders dat 'uw kind geen hoogvlieger is'. Een dodelijke opmerking, 'want daarmee maakt de leerkracht duidelijk dat hij zijn verwachtingen laag stelt. Kinderen hebben dat snel door en gaan zich daar naar gedragen.' De slechte verwachting wordt een self fulfilling prophecy en kan leiden tot zittenblijven en verwijzing naar het speciaal onderwijs. Hij is bijna omgeremd optimistisch over de wil van kinderen om te leren. Die wil moeten leerkrachten stimuleren. Stevens neemt het leerkrachten niet eens echt kwalijk dat zij aan die eis niet voldoen, omdat ze gevangen zitten in het systeem dat leerlingen elk jaar afrekent op hun prestaties.
'Als dat systeem niet verandert zal het niet lukken om kinderen met grote verschillen in n klas op te vangen', voorspelt hij. Het project Weer Samen Naar School, dat juist beoogt om meer kinderen uit het speciaal onderwijs in de gewone basisschool op te vangen, is volgens hem gedoemd te mislukken als scholen niet afstappen van een standaardprogramma met standaardnormen.
Het voorstel voor klassenverkleining kan volgens Stevens helpen bij het opvangen van meer verschillende niveaus binnen n klas. 'De eerste stap die nu wordt voorbereid is meer van psychologisch belang voor de leraren, die daar jarenlang voor hebben gepleit. Als de overheid de adviezen van de commissie volgt om de klassen niet groter te maken dan 25, kan dat echt iets betekenen voor de kwaliteit van het onderwijs. Als Weer Samen Naar School succes wil hebben, dan moet de klassengrootte omlaag. Maar dan nog vervalt het effect van zo'n maatregel als de scholen blijven vasthouden aan het systeem van het jaarlijks afrekenen op n niveau dat kinderen demotiveert.'


Tubeke.
Tubeke (vroeger "Tweebeek"; Frans: "Tubize") is een plaats en gemeente in de provincie Waals-Brabant in België.
De gemeente telt ruim 25.000 inwoners en heeft als oppervlakte 32,66 km2.
Geschiedenis.
De plaats wordt vermeld als "Tweebeek" (Frans: "Tubise") in het "Algemeen Nederduitsch en Friesch Dialecticon" uit 1874, als liggende langs de taalgrens. De naam Tweebeek komt voort uit het feit dat de samenvloeiing van de Zenne en de Senette zich hier bevindt. Oudere vermeldingen zijn "Thobacem" (877) en "Tubecca" (1136) met als Germaanse stammen "*twô" (twee) en "*baki" (beek).
Overige kernen.
Klabbeek ("Clabecq"), Oostkerk ("Oisquercq") en Sint-Renelde ("Saintes").
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
De uitslag van de gemeenteraadsverkiezingen van 8 oktober 2006 zijn ongeldig verklaard door het provinciaal college van Waals-Brabant omdat een kandidaat van de partij DS niet ingeschreven was als kiezer. De Raad van State heeft de verkiezingen geldig verklaard.
Het bestuur bestaat uit een coalitie van de partijen R.C., DPS en DS.
Openbaar vervoer.
In Tubeke bevindt zich een NMBS-treinstation: het station Tubeke.
Wegen en snelwegen.
Doorheen het dorp loopt de N6: Brussel - Halle - Bergen - Franse grens (Maubeuge). Iets ten westen van Tubeke ligt de A8: Halle - Frankrijk.
Sport.
In de Tweede klasse van het Belgisch voetbal speelt AFC Tubize. De club speelt zijn thuiswedstrijden in het Stade Leburton (8100 plaatsen).
Daarnaast is ook het nationale oefencomplex van de KBVB gelegen in Tubeke. Op dit modern complex, oefenen alle nationale teams van de Rode Duivels.

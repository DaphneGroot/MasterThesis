Ecozone.
Ecozones, biogeografische provincies of zoögeografische provincies zijn gebieden die de aarde verdelen in acht biogeografische zones, waarin de flora en fauna relatief gezien belangrijke ecologische overeenkomsten vertonen. De zones kunnen weer verder onderverdeeld worden in ecoregio's en sub-ecoregio's.
Onderverdeling.
De Nearctische en Palearctische gebieden worden soms samen het Holarctisch gebied genoemd. De grenzen zijn niet altijd even duidelijk en er zijn een aantal overgangsgebieden. Zo heeft de regio rond Celebes (Wallacea) kenmerken van zowel het Oriëntaalse als het Australaziatische gebied.
De tweelettercode voor het Oriëntaals gebied is IM voor "Indo-Malayan". Het WWF gebruikt deze codes als prefix voor de onderverdeling van de ecozones in ecoregio's. Bijvoorbeeld de ecozone waarin Nederland en Vlaanderen liggen heeft de code PA0402. Het voorvoegsel PA geeft aan dat de ecozone het Palearctisch gebied is. Het 04 deel daarvan geeft aan dat het bioom ervan tot de gematigd loofbos en gemengd bos behoort.

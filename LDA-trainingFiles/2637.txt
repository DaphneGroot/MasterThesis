	Opvoeders beschouwen volgens promovenda aanleg als belangrijke factor bij ontwikkeling kind; 'Ouders onderschatten eigen rol in opvoeding'
	Van onze verslaggeefster
Mirjam Schttelndreier
AMSTERDAM
Ouders hebben niet alleen opvattingen over hoe laat hun kinderen naar bed moeten en hoeveel snoep en zakgeld ze mogen. Ze denken ook te weten in hoeverre hun kind te sturen is. Het gaat dan om het samenspel van karakter, sociale omgeving en hun opvoedingsgedrag.
Opvallend genoeg blijken ouders ervan overtuigd dat aanleg van het kind belangrijker is voor zijn ontwikkeling dan hun pedagogische invloed. Dit ontdekte pedagoge Heleen van der Stege, die vandaag aan de Universiteit van Amsterdam promoveert op het proefschrift Ideen van ouders, over de invloed van aanleg, opvoeding en omgeving op de ontwikkeling van hun kind.
Vooral ouders van kinderen met emotionele en gedragsproblemen zien aanleg als cruciale factor in de ontwikkeling. Zij achten hun invloed van minder belang.
- Waarom verraste de uitkomst u?
'We hadden verwacht dat ouders evenveel invloed zouden toekennen aan opvoeding, nurture zoals dat wordt genoemd, als aan aanleg, ofwel nature.  We veronderstelden dat ouders hun rol als opvoeder nog iets belangrijker zouden vinden. Dat het idee van de maakbaarheid van de mens, het kind dus, nog meer zou leven. Twintig, dertig jaar geleden was het volgens de wetenschap nog vooral moeders schuld als er iets haperde aan een kind.
'Ik ben zelf onderwijzeres geweest, en ik herinner me dat 'aanleg' toen bijna een vies woord was. Als een kind een probleem had, was er iets mis met onze manier van lesgeven en niet met het kind. Zo was de denktrant. '
- Maar je ziet toch in het algemeen dat er weer meer aandacht is voor biologische en genetische factoren?
'Dat is ook zo, en in die zin komen de genuanceerde gedachten van ouders overeen met moderne bevindingen in de wetenschap. Het geeft ook aan dat je als deskundige of hulpverlener met ouders moet omgaan als serieuze gesprekspartner. Het is wel zo dat ouders met n kind zijn of haar gedrag eerder beschouwen als effect van hun handelen. Ouders met meer kroost valt het op dat hun kinderen, onder gelijke omstandigheden, toch verschillend karakter en gedrag tonen.'
- Ouders van kinderen met emotionele problemen geloven meer in aanleg dan in opvoeding. Pedagogen en psychologen zijn hier juist meer overtuigd van de rol van de opvoeding. Wat betekent dit?
'Het kan betekenen dat ouders minder openstaan voor therapien of pedagogische adviezen. Let wel: dat is een vermoeden, we hebben dat niet onderzocht. Daarvoor zou vervolgonderzoek nuttig zijn.'
- Kan het ook zo zijn dat ouders gelijk hebben als zij hun invloed marginaal achten, en dat wetenschappers hun rol overschatten?
'Dat kan ook. Ouders hebben niet altijd ongelijk in hun opvatting dat aanleg een gewichtiger factor is. Bij emotionele stoornissen is het moeilijk te bepalen hoe gedrag, aard en omgeving samenspelen. Maar bij hyperactieve kinderen, zo leert recent onderzoek, hebben ouders het zeker niet per definitie mis als zij veel toeschrijven aan de aanleg.
'Dat professionals meer waarde hechten aan opvoeding komt omdat zij behandelingsgericht denken. Daarin kunnen ook fouten worden gemaakt. Ouders van een psychotisch kind zijn soms tot wanhoop gedreven. Kregen ze een gezinstherapeut op hun dak, vanuit de gedachte dat zij iets niet goed deden.'
- Weg met de opvoeding en opvoeders dus?
'Nee. Een veilige, liefdevolle omgeving scheppen is voor ieder kind van belang. En een slechte opvoeding kan zeker bevorderen dat een kind een psychopathologie ontwikkelt. Bovendien blijven we geloven in het effect van opvoeding, hoe beperkt de benvloedingsruimte ook is. We geloven er nog steeds in dat een mens te repareren valt.
'Ouders geloven ook in het effect van opvoeden, anders maakten ze zich toch niet zo druk over dat kleine beetje speelruimte. Als ze maar niet te fanatiek worden en beseffen dat ze van een teruggetrokken kind nooit een sociaal feestbeest maken.'

Foto
	Heleen van der Stege FOTO MARCEL MOLLE - DE VOLKSKRANT


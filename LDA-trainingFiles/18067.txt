 PRIJSSTIJGING WEGVERVOER 4E KW ONDER INFLATIEPEIL. 
 VOORBURG, 3 feb (Reuter) - De prijzen voor het beroepsgoederenvervoer over de weg zijn in het vierde kwartaal van 1996 met gemiddeld 1,2 procent gestegen ten opzichte van dezelfde periode van 1995, aldus het CBS. 
 Deze stijging blijft duidelijk achter bij de inflatie die in het vierde kwartaal op gemiddeld 2,4 procent is gekomen, zo tekent het bureau bij die cijfers aan. 
 De prijzen voor internationaal vervoer met open en gesloten wagens zijn zelfs licht gedaald maar internationaal transport met diepladers had een meer dan gemiddelde prijsstijging. Ook in het nationaal vervoer ging de gemiddelde prijs omhoog. 
 Bij het binnenlandse vervoer met open en gesloten wagens was er in het vierde kwartaal een prijsstijging van 1,6 procent maar door sterke concurrentie liep de prijs hier bij het internationale transport met 0,1 procent terug. 
 De eind vorig jaar ingevoerde prijsverhoging voor dieselolie hebben de transporteurs, mede door de hevige concurrentie, niet of nauwelijks kunnen doorberekenen aan hun klanten, aldus het CBS. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

Kasuarissen en emoes.
Kasuarissen en emoes (Casuariiformes) zijn een orde van loopvogels die voorkomt in Nieuw-Guinea en AustraliÃ«. De orde Casuariiformes behoort tot de zogenaamde Paleognathae, samen met vier andere ordes: tinamoes, struisvogels, nandoes en kiwi's. Dit zijn vogels die in het skelet (kaak en borstbeen) en het DNA kenmerken vertonen die bij alle andere vogels ontbreken. Vier ordes bestaan uit loopvogels, de tinamoes kunnen ook vliegen. De orde bevat twee families.
Ondanks het feit dat kasuarissen en emoes er redelijk verschillend van elkaar uitzien, zijn ze toch nauw verwant aan elkaar. Ze hebben beide kleine vleugeltjes die onder hun verenkleed verborgen zitten en ze bezitten 3 tenen aan elke poot.

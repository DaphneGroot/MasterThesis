	De portefeuille van: Saskia Noorman- Den Uyl
	'De financile huishouding van het gezin-Den Uyl?! Als ik had geweten dat u d  rover vragen ging stellen . . . Laat ik er dit over zeggen: we hadden het vroeger helemaal niet zo breed. Mijn vader en moeder beschikten uiteraard over voldoende middelen, maar ze moesten wel zeven kinderen groot brengen. Dat loopt aardig in de papieren. Zeker als ze gaan studeren. Ik heb zelf vier kinderen, dus ik kan het weten. Als wij wat leuks wilden hebben, moesten we ervoor werken, vonden mijn ouders. Geld stond voor inspanning. Maar daar is weinig bijzonders aan, lijkt me.
'Na mijn studie aan de Rietveld-academie ging ik aan de slag als interieur-architect. De politiek volgde ik slechts van een afstand. Dat werd anders toen ik een arbeidsconflict kreeg met mijn werkgever. Ik stond destijds onder contract bij de Raiffeisenbank. Deze fuseerde met de Boerenleenbank tot de Rabobank, waarop ik ineens heel ander werk moest gaan doen. Ik was boos, want ik vond dat ik recht had op het werk dat we contractueel waren overeengekomen. Die strijd verloor ik, maar mijn kwaadheid bleef. Ik nam me voor dat soort misstanden te bestrijden waar ik kon.
'Ik werd actief in de vrouwenbeweging en nam voor de PvdA plaats in de gemeenteraad van Heemstede. Daarop volgde het wethouderschap in die plaats. Dat was mijn eerste fulltime - en prima betaalde - job in de politiek. Mijn hoogste salaris tot dusver ontving ik als directeur van de Sociale Dienst in Leiden. Toen ik uiteindelijk kamerlid werd, moest ik financieel een stapje terug doen. Ik zit nu op ongeveer 120 mille bruto per jaar, exclusief onkostenvergoeding. Een uitstekend salaris, vind ik.
'Aan mijn drie nevenfuncties houd ik vrijwel niets over. Er zijn namelijk geen commissariaten en dergelijke bij. Ik ben onbezoldigd bestuurder bij de stichting Den Uyl-lezing en bij de stichting Opzij, van het gelijknamige maandblad. Dat geeft helemaal niks, want met een dankbare glimlach eens per jaar ben ik ook heel gelukkig. Daarnaast ben ik lid van de beleggingsadviescommissie van het ASN Groenprojectenfonds. Mijn taak is toetsen hoe ethisch verantwoord de betreffende projecten zijn. Jaarlijks ontvang ik er een vergoeding voor van zo'n zesduizend gulden.
'Groen beleggen is razend populair omdat het fiscaal zo aantrekkelijk is. De projecten zijn bijna niet aan te slepen. Als priv-persoon beleg ik echter niet. Ik wil de zaken graag gescheiden houden, en heb bovendien zin noch tijd om al te diep in de materie te duiken.
'Ik ben sowieso geen type dat overal potjes voor reserveert. Mijn geld geef ik liever uit aan leuke dingen. Zoals vakantievieren in het familiehuisje in Frankrijk, dat mijn ouders ooit kochten. Of aan mooie stoffen, waarvan ik zelf kleren maak. Schilderen en lezen zijn ook grote hobby's. Spectaculair is het allemaal niet, maar ik voel me er uitstekend bij.
'Ik merk nu dat ik toch wat schuchter ben als het over mijn eigen geld gaat. Elke zaterdag doe ik met mijn man boodschappen voor de hele week. Als ik zie wat ik dan uitgeef, realiseer ik me hoe vreselijk moeilijk ik het zou hebben als bijstandsmoeder. Vandaar misschien.'
Boudewijn Geels


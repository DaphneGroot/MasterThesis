Lijst van voetbalinterlands België - Nederland (mannen).
Vriendschappelijke voetbalwedstrijd Nederland-België op 2 mei 1937 in het Stadion Feijenoord te Rotterdam. Uitslag 1-0.
Samenvatting van de vriendschappelijke voetbalwedstrijd Nederland - België op 3 april 1955 in het Olympisch Stadion in Amsterdam. Uitslag 1-0 (rust 1-0). Doelpunt van Coen Dillen.
Deze lijst van voetbalinterlands is een overzicht van alle officiële voetbalwedstrijden tussen de nationale teams van België en Nederland. Deze regelmatig terugkerende wedstrijd wordt als een klassieker gezien in België en Nederland.
De landen hebben tot op heden 126 keer tegen elkaar gespeeld. Een interland tussen beide landen wordt ook wel de "Derby der Lage Landen" genoemd. De eerste keer dat de twee landen tegenover elkaar stonden was op 30 april 1905 in Antwerpen. Dit was tevens de eerste interland van het Nederlands elftal. De laatste derby vond plaats op 9 november 2016 in Amsterdam. Slechts twee wedstrijden tussen landen zijn vaker gespeeld, dit zijn Argentinië-Uruguay en Hongarije-Oostenrijk.

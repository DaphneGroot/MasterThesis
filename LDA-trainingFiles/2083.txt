	Normale historische maatstaven kunnen jodenvervolging niet aan
	DE EERSTE vraag is natuurlijk: waar¢m al die ophef rond vier doosjes archiefkaarten en waarom juist nu? Ido de Haan (Universiteit van Amsterdam) wiens boek Na de ondergang over de herinnering aan de jodenvervolging enkele maanden geleden uitkwam, meent dat een aantal dingen samenkomen:
'Er is een internationale discussie gaande over de Zwitserse banken, die ook te maken heeft met het opereren door sommige onderdelen van de joodse gemeenschap in de Verenigde Staten. Dat is een heel belangrijke factor.
'Er is een discussie in Frankrijk waar de gematigd rechtse groeperingen zich proberen te profileren ten opzichte van extreem-rechts en daar een herziening van Vichy voor nodig hebben.
'Dat straalt af op Nederland, waar ook allerlei discussies spelen, niet alleen de Liro-discussie, maar ook rond de commissie-Van Kemenade, de discusie over Goudstikker, de discussie over de Nederlandse politiebond, aangezwengeld door Hans Knoop en een rechtstreeksre reactie op de excuses van de Franse politiebond.
'En dan is er duidelijk een tweede factor, die te maken heeft met de interne Nederlandse geschiedenis: de positie van de joodse gemeenschap in Nederland is heel erg veranderd. Die was tot ver in de jaren zestig een voortzetting van de positie zoals die in de oorlog was en misschien ook wel voor de oorlog - sterk gesoleerd, heel erg op zichzelf teruggeworpen. De joden konden weinig rekenen op erkenning en steun van de Nederlandse overheid. Het model van verzuiling heeft voor de joodse gemeenschap in Nederland altijd tamelijk negatieve effecten gehad. De groep was waarschijnlijk te klein en onderling te verdeeld.
'In de jaren zestig wordt het woordvoerderschap van de joden zelf meer erkend. Veel gehoor krijgt dan het psychisch leed door de ervaring in de concentratiekampen. Er worden dan heel veel ego-documenten gepubliceerd. Dat zie je nu ook weer in de reportages over het Liro-archief. Sinds de jaren zeventig krijg je heel veel pakkende, individuele verhalen. Je kunt dus zeggen dat het joodse woordvoerders zijn, maar aan de andere kant moet je ook vaststellen dat de verhalen zeer beperkt zijn. Het is heel dramatisch, maar wel elke keer hetzelfde verhaal. Groter inzicht geeft het niet.'
Hoogleraar Jan Bank (Leiden) beaamt: 'Het hoofdstuk van de jodenvervolging en de houding van de Nederlanders daar tegenover, komt in de jaren zestig aan de orde. Dan heb je de boeken van Presser. Die maken enorme indruk. Toen kwam de notie van 'passieve collaboratie', wat een heel vreemde combinatie van woorden is. In de jaren zeventig kreeg je de openbaarmaking van het concentratiekampsyndroom, naar aanleiding van de Drie van Breda en de discussie daarover. En nu heb je de buitenlandse discussie rond het goud.
'Een tweede punt is dat de generatie van joodse overlevenden en de generatie daarna steeds meer van zich doen spreken. De joodse gemeenschap durft nu ook veel meer te zeggen. Er is mede onder invloed van de Amerikanen een sfeer ontstaan van: je moet niet in de hoek gaan zitten. Isral is er ook een voorbeeld van. Het zionisme heeft iets van: we vechten terug. Maar het wordt nu buiten het zionisme, ik zou haast zeggen, binnen de Nederlandse context, veel meer gedaan. Dat speelt ook een rol.'
Frank van Vree (Universiteit van Amsterdam) wil het breder trekken. Hij signaleert een grondige verschuiving in de manier waarop naar het verleden wordt gekeken.
'De eerste twintig jaar na de oorlog wordt de herinnering ingepast in een soort nationaal kader. Het is een nationale, sterk nationalistische geschiedenis waarbij maar n visie op die oorlog geldt: dat Nederland weliswaar een aantal collaborateurs heeft gehad, maar dat het in de kern geestelijk overeind is gebleven.
'Die geschiedvisie vind je in alle boeken terug, ook in Herzbergs Kroniek van de jodenvervolging. Herzberg schrijft op een van de eerste bladzijden dat de jodenvervolging geen Nederlandse geschiedenis is, maar een Duitse geschiedenis. Met andere woorden: een geschiedenis die van buiten komt. Dat past heel erg in die Nederlandse visie op de bezetting en er is in die visie eigenlijk geen ruimte voor afzonderlijke groepen.
'De enige groepen die expliciet in die eerste twintig jaar worden herdacht en ook een uitkering krijgen, zijn politieke en verzetsstrijders en dan nog de niet-communistische.
'Dat idee: we hebben het niet vergeefs gedaan, de continuteit van de Nederlandse geschiedenis, op de toekomst gericht, al die Nederlandse waarden projecteert men terug in de oorlog. Wat wij nu zien als dat grijze tussengebied - ambtenaren, politici die allemaal geschipperd hebben - die werden toen gerekend tot de mensen die misschien wat fouten hadden gemaakt maar hun hart op de juiste plaats hadden. Typerend is dat iemand als De Quay in 1959 nog premier kon worden, terwijl dat, denk ik, tien jaar later godsonmogelijk was geweest.
'Het zijn symptomen van bepaalde opvattingen over de natie: Nederland is wel verdeeld en verzuild maar toch n land en we scharen ons om de koningin, enzovoorts. Die nationalistische visie is geen typisch Nederlands verschijnsel. Je ziet het in alle landen. In de jaren zestig komt die visie op de oorlog ter discussie te staan. In Nederland gaat dat aanvankelijk erg radicaal, zoals de jaren zestig in alle opzichten in Nederland vrij radicaal zijn. Eind jaren zestig, begin jaren zeventig wordt die geschiedvisie overhoop gehaald.
'Dan worden niet meer de nationale, ideologische of religieuze waarden vooropgesteld, maar het komt nu uit individuen of groepen, dus een gefragmentariseerde visie op het verleden. Je ziet dat er in die visie op de geschiedenis ook ineens ruimte is voor individueel verdriet, niet alleen van joden maar ook van andere groepen.'
David Barnouw (RIOD) probeert te doorgronden waarom we ons nu ineens bezighouden met een periode die we voordien veronachtzaamd hebben - de periode onmiddellijk na de oorlog: 'Bij discussies over de jodenvervolging waarbij heel erg de nadruk wordt gelegd op de Nederlandse politie zeg ik vaak: ja, luister eens, het zijn de Duitsers die hier gekomen zijn met hun antisemitische ideen en niet de Nederlandse politieagenten die dat opeens verzonnen hebben. Maar na de oorlog zijn die Duitsers weg en dan is de Nederlandse overheid verantwoordelijk. En daar wordt dan nu van gezegd dat die zich schandelijk gedragen heeft.
'Antisemitisme na de oorlog? Er is n boek geschreven over de terugkeer van de Nederlandse joden, doorDienke Hondius, waar ze heel voorzichtig zegt - omdat er gewoon niet veel bekend is - dat het antisemitisme dan wat groter was dan voor de oorlog en dat er bij de terugkeer van de joden dingen gebeurd zijn die niet hadden mogen voorkomen. Maar iedereen zegt nu: na de oorlog was het antisemitisme heel groot en de opvang en terugkeer van de joden was schandelijk en alle buren hadden die huizen leeggeroofd, etcetera. Ik vind dat je daar een beetje tegengas moet geven.'
Jan Bank haakt in op dat mogelijke naoorlogse antisemitisme: 'Het laatste oorlogsjaar in Nederland was behoorlijk pittig. De hongerwinter, in Limburg en Brabant werd gevochten, er waren ook veel meer razzia's op weerbare mannen die loopgraven moesten graven en dat soort dingen.
'Dus als in 1945 die oorlog afgelopen is, heeft iedereen zo z'n eigen oorlogservaring, die in de meeste gevallen natuurlijk helemaal niet prettig is. De joden die dan terugkomen, hebben hun eigen ervaringen, maar het is dan of dat eerder met elkaar concurreert dan dat er een bijzonder begrip voor de joodse slachtoffers is. Er was toen een soort concurrentie in leed, maar nu is de jodenvervolging het centrale thema van de oorlog. We kunnen ons nauwelijks meer voorstellen dat ook andere onderdelen toen een rol gespeeld hebben. De hongerwinter is toch vrijwel vergeten?
Van Vree vindt de jodenvervolging een moreel ijkpunt in de geschiedenis, zoals ook de Franse revolutie, nog tot de jaren zestig van deze eeuw, zo'n moreel ijkpunt was voor politieke en ideologische discussies, maar ook voor theologie en medische ethiek.
'Dat verklaart ook waarom er iedere keer weer affaires zijn, zoals nu het totale onbegrip dat men toen zo gevoelloos heeft gehandeld. Maar als je het uit de optiek van die periode bekijkt, dan ligt het toch genuanceerder.
'Het is een waarheid die steeds opnieuw ontdekt wordt en actueel blijft. Dat gebeurt keer op keer: bij de Drie van Breda, bij de wet vervolgingsslachtoffers, bij de Menten-affaire, bij Aantjes. Er zijn tientallen voorbeelden waarbij elke keer weer dezelfde discussie wordt gevoerd. Bij Schindler's List, al dat soort films.
'Het is blijkbaar iets waar we voortdurend aan herinnerd moeten worden. Dat het er ¡s. Natuurlijk is het een mediahype. Maar een mediahype die elke keer terugkomt, daar zit blijkbaar systeem in.'

Foto
	Een woning wordt leeggehaald na de deportatie van de joodse bewoners. Lippmann, Rosenthal & Co roofde tot in Westerbork toe. Hier legt de kampploeg een kaartje na gedane arbeid. (Rechtsboven) FOTO'S:COLLECTIE RIOD


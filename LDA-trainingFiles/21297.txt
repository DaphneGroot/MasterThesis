Steef Weijers.
Stephanus Cornelis Weijers (Hillegom, 13 november 1929) is een voormalig lid van de Tweede Kamer voor het CDA.
Weijers woont een groot deel van zijn leven in Twente. Hij was Tweede Kamerlid van 22 september 1970 tot 7 december 1972 en weer van 2 september 1975 tot 14 september 1989. Eenmaal (in 1982) werd hij gevraagd om staatssecretaris van Sociale Zaken en Werkgelegenheid te worden, maar dit weigerde hij.
Als Kamerlid was Steef Weijers vooral betrokken met volksgezondheid, sociale zaken en ambtenarenzaken. Ook zette hij zich in voor de regio Twente en voor woonwagenbewoners.
In 1981 stelde Steef Weijers Kamervragen over de som geld die de VARA betaalde voor de overname van Willem Ruis (300.000 gulden).
Na het Kamerlidmaatschap werd Weijers voorzitter van de Vereniging van Nederlandse Zorgverzekeraars (voorheen: Vereniging van Nederlandse Ziekenfondsen) tussen 1989 tot 1994. De VNZ fuseerde per 1 januari 2005 met de landelijke organisatie van particuliere ziektekostenverzekeraars KLOZ tot de vereniging Zorgverzekeraars Nederland.

	Ritsma en schaatsbond leggen geschillen bij
DE KNSB heeft de dreiging van toekomstige juridische gevechten met wereldkampioen Ritsma en diens sponsor Sanex afgewend. De schaatsbond en vertegenwoordigers van de privéploeg van Ritsma kwamen maandag tot een overeenkomst omtrent kledingvoorschriften en financiële vergoedingen, die geldt tot en met de Olympische Spelen van Nagano.
De leiding van de Sanex-equipe trok daarop het kort geding in dat in het voorjaar zou dienen.
Ritsma's coach Wopke de Vegt draagt tot aan de Spelen een neutrale outfit bij de wereldbekerwedstrijden en EK en WK. De schaatser maakt gebruik van de kledij van de bond. Bij andere wedstrijden draagt de ploeg de eigen kleding.


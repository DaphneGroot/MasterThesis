 INSINGER'S INTEGRO TRUST FUSEERT MET BAYARD TRUST. 
 AMSTERDAM, 5 dec (Reuter) - De Europese trust groep Inter Bayard International Holdings (Antilles) NV zal haar activiteiten samenvoegen met die van Integro Trust Holdings Ltd, aldus Bank Insinger de Beaufort in een persbericht. 
 "De fusie zal een breder fundament creeeren voor verdergaande internationale expansie, voornamelijk in de Benelux en Jersey," meldt Insinger. 
 Verwacht wordt dat de nieuwe combinatie substantiele schaalvoordelen kan behalen door het optimaliseren van de organisatie. 
 "De uitbreiding van het aantal gevoerde produkten en diensten zal de bestaande relaties ten goede komen," meldt de bank. 
 Naast trust dienstverlening is Bayard Trust onder meer actief op het gebied van management en administratie van beleggingsportefeuilles en handelsondernemingen. 
 Integro trust is gespecialiseerd in de fiduciaire dienstverlening en maakt deel uit van Insinger S.A. 
 De nieuwe groep heeft 172 medewerkers in dienst, verspreid over 12 kantoren. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

Gestructureerd programmeren.
Gestructureerd programmeren kan worden gezien als een subdiscipline van procedureel programmeren, een van de belangrijke programmeerparadigma's (en waarschijnlijk het populairste) voor het programmeren van computers.
In de jaren zestig werd het langzaamaan duidelijk dat de complexiteit van computerprogramma's uit de hand begon te lopen. Programmeurs zagen door de bomen het bos niet meer.
Goede programmeurs wisten door structureel te werken echter code te produceren die veel makkelijker te doorzien was. Het viel op dat bekwame programmeurs met name veel minder "GOTO"-statements gebruikten. Wetenschappers in de informatica, waaronder met name Edsger Dijkstra, Jean-Dominique Warnier en Michael A. Jackson, zagen de oplossing in het gestructureerd programmeren, waarbij het door nieuwe constructies in programmeertalen onnodig zou worden constructies als het "goto"-statement te gebruiken, waardoor de leesbaarheid van code veel beter werd.
Hierbij staat S voor een opdracht (Statement) en B voor een logische expressie (Boolean).
Men hoopte dat een en ander het bewijzen van de (wiskundige) correctheid van een programma mogelijk zou maken. Dat is echter tot op heden niet gelukt.
Als alternatief voor het stroomdiagram werd het Nassi-Shneiderman-diagram uitgevonden. De restricties hiervan werken in het voordeel van het programmeren, het zijn dezelfde restricties die men moet hanteren met gestructureerd programmeren.
Dit gestructureerde programmeren leidde tot een nieuwe generatie programmeertalen. Vrijwel al deze talen kennen het "goto"-statement en het label nog wel, maar het gebruik ervan wordt sterk afgeraden en bemoeilijkt door extra declaratieverplichtingen.
Enkelvoudige keuzestructuur.
Bij een keuzestructuur wordt een bepaald stuk code, afhankelijk van een voorwaarde, al dan niet uitgevoerd door de computer.
Voorwaardelijke herhalingsstructuur.
In het eerste geval kan het zijn dat de opdracht helemaal nooit uitgevoerd wordt (herhaling van 0 of meer keren), in het tweede geval wordt de opdracht minimaal één keer uitgevoerd.

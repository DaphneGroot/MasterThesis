	China beschreven met pen en hart
	 Al na lezing van enkele bladzijden in Klappen met n hand - Leven en lijden van jong China (Balans;  32,50) ontstaat sympathie voor Frnk van der Linden. Deze journalist geeft al in de 'Proloog' van zijn boek toe, dat niet alles wat hij over China heeft geschreven, de toets der kritiek kan doorstaan. Zijn coverstory eind 1980 in De Tijd was 'een veredelde mislukking'.
Zo'n bekentenis is moedig, maar moet Van der Linden niet al te zwaar zijn gevallen. Want in Klappen met n hand heeft hij zich keurig gerevancheerd. Zijn boek - een verzameling gesprekken en reportages - is boeiend en informatief. Het geeft de lezer een goed en beeldend overzicht van de gebeurtenissen in China gedurende de afgelopen negen jaren.
Van der Linden is in zijn reportages zelf aanwezig, maar hij dringt zich niet op. Zijn 'grote persoonlijke betrokkenheid' bij China, zoals de omslag vermeldt, is evident, maar tezelfdertijd streeft hij naar journalistieke objectiviteit. Hij geeft toe dat die objectiviteit niet altijd vol te houden is.
Zo is hij in Peking als het leger daar in de nacht van 3 op 4 juni 1989 met bruut geweld de voor democratie demonstrerende studenten van het Plein van de Hemelse Vrede verdrijft. Het hoofdstuk over het bloedbad op het plein begint met de zin: 'Engagement is de doodzonde van mijn professie, en dus is dit artikel wellicht een biecht waard.' Hij sympathiseert met de demonstranten. 'Dus ik kan het niet, net doen alsof ik alleen schrijf met mijn pen, niet met mijn hart.'
Van der Linden is, vermoedelijk in 1995, op zoek gegaan naar de studentenleiders van toen. Wat is er overgebleven van de democratiseringsbeweging? Hij bezoekt schrijver Xu Xing. 'De politiek? Ach, de politiek. Xu Xing gaapt. ''Het draait hier niet meer om ideen, Niemand is genteresseerd in gewaagde opinies en hemelbestormende theorien.'' '
Van der Linden laat zien dat in China nu alles om geld draait. Hij beschrijft het 'wilde' kapitalisme van de provincie Guangdong, een van de Speciale Economische Zones in Zuid-China, en laat zien hoe de kloof tussen arm en rijk steeds groter wordt. Een paar maal klinkt dan ook de waarschuwing dat China een 'tikkende tijdbom' is. Dissident Han Dongfang: 'Het ergste is dat niemand weet wanneer en hoe die zal afgaan.'
JL

Foto
	Studenten op het Plein van de Hemelse Vrede leggen de laatste hand aan het beeld 'Godin van de Democratie', mei 1989 FOTO AP


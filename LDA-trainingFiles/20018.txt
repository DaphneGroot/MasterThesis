Cecil Purdy.
Cecil John Seddon Purdy (27 maart 1906, Port Said (Egypte) - 6 november 1979, Sydney) was een Australische schaker. Purdy was vier keer schaakkampioen van Australië in het bordschaak, in 1935, 1937, 1949 en de laatste keer in 1951. In dat jaar werd hem door de FIDE de titel Internationaal Meester (IM) toegekend. Hij legde zich toe op het correspondentieschaak en in 1950 werd hij daarin de eerste wereldkampioen. De ICCF verleende hem in 1953 de titel grootmeester correspondentieschaak. Hij heeft veel voor het schaken in Australië betekend, daarnaast heeft hij een aantal boeken geschreven en een schaaktijdschrift uitgegeven, de "Australasian Chess Review", later genoemd "Chess World".

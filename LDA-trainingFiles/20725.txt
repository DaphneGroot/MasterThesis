E-zine.
E-zine, ezine, webtijdschrift, netblad of emagazine is een elektronisch tijdschrift. Het woord is ontstaan uit de samentrekking van de Engelse woorden "electronic" en "magazine".
De meeste e-zines worden periodiek verspreid via e-mail, maar het is ook mogelijk dat via e-mail een link gestuurd wordt naar de abonnees, die op de link kunnen klikken en de e-zine vervolgens op een website lezen. Dit wordt ook wel een webzine genoemd.
Het verschil tussen een e-zine en een (per e-mail verspreidde) nieuwsbrief is dat een nieuwsbrief meestal alleen verstuurd wordt als er nieuws is. Het verschil tussen een e-zine en een elektronisch tijdschrift is dat laatstgenoemde meestal een wetenschappelijk tijdschrift betreft die via het wereldwijde web verspreid wordt.
De eerste e-zines bestonden al voor het internet binnen het bereik van gewone gebruikers kwam en werden toen per diskette verspreid. Ze combineerden de multimediale mogelijkheden van computers destijds, voornamelijk beeld en geluid. Later kwamen er ook e-zines op cd-rom, die veel meer multimedia konden bevatten.
Een voorbeeld van een Nederlandstalig e-zine is Spunk.

	Hotel aan een meer gehuld in nostalgie
	A Month by the Lake van John Irvin. Met Vanessa Redgrave, Edward Fox, Uma Thurman, Alida Valli. In Alfa 1 Amsterdam en City Utrecht.
Genres kunnen plotseling ontstaan. Bijvoorbeeld wanneer successen worden herhaald of nagebootst (het Star Wars-genre) of wanneer vanuit een succes gezocht wordt naar een 'ergens' gelijkende variatie.
Sinds A Room with a View, tien jaar geleden door James Ivory gemaakt naar een boek van E.M. Forster, is er een genre gegroeid van films die allemaal iets met deftige Engelsen te maken hebben en zich afspelen in ItaliÂ‰, waar het gaat om relaties en de verschillen tussen Engelsen en Italianen. Goed gepeeld, mooie beelden, aangenaam en keurig.
A Month by the Lake past in dit nieuwe genre en zou misschien nooit gemaakt zijn zonder de voorafgaande voorbeelden. Dit keer is een kort verhaal van H.E. Bates bewerkt, de regisseur is John Irvin, de camerman (voor de mooie plaatjes van het Italiaanse landschap) Pasqualino DeSantis, en de voorname cast bestaat uit zorgvuldig geselecteerde karakterspelers Vanesa Redgrave, Edward Fox, Uma Thurman en de oude Italiaanse vedette Alida Valli.
Gegeven: een hotel aan het Como-meer, gevernist met herinneringen van vroeger - deftige Engelsen, een Amerikaanse dame, een knappe Italiaan. En tussen hen wat gedoe, gezoek naar contacten, romantiek en allemaal in een prachtig decoratief landschap.
Wie daarvan houdt, kan weten wat hij/zij krijgt en wordt even smaakvol als landerig naar wens bediend. Wordt vervolgd.
Peter van Bueren


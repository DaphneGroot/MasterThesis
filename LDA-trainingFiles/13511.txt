De Kleine Robbe.
Straat genoemd naar De Kleine Robbe
"De Kleine Robbe" (Frans: "Le Petit Spirou") is een stripreeks van Tome en Janry.
Deze komische strip is gebaseerd op het personage Robbedoes uit de Robbedoes en Kwabbernoot-reeks. De Kleine Robbe gaat over Robbedoes' jeugd. Hij zit op de lagere school, is erg ondeugend en heeft een bijzonder rijke fantasie, vooral als het om "mevrouwen" gaat, en dan vooral om Juf Cijfer.
Tekenfilmreeks.
In 2012 startten de Waalse televisiezender RTBF en de Franse televisiezender M6 een tekenfilmreeks rond De Kleine Robbe. De 78 afleveringen zijn gebaseerd op de (bravere) gags uit de reeks, weliswaar gebundeld om telkens zeven minuten te kunnen opvullen. De productie is in handen van uitgeverij Dupuis en de RTBF, maar ook M6 droeg financieel bij.
Film.
Er staat een live-action-langspeelfilm van De Kleine Robbe gepland voor 2015. Regisseur wordt Nicolas Bary. Als scenarioschrijver is Laurent Turner aangesteld. Enkele acteurs die in de film zullen meespelen, zijn Zabou Breitman, Lola Bessis, Benjamin Lavernhe en Marie Gillain. De productie is in handen van het Franse productiehuis Les Partenaires.

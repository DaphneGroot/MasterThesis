 ABP'S WTC A'DAM AIRPORT NU VOOR 60 PCT VERHUURD. 
 AMSTERDAM, 30 okt (Reuter) - Van de kantoren in het gisteren door premier Wim Kok geopende World Trade Center Amsterdam Airport is inmiddels 60 procent verhuurd. 
 "Dit ligt aanmerkelijk hoger dan de oorspronkelijke prognose van 40 a 50 procent op het moment van de opening," aldus een bericht van het tegenover de Schiphol-terminal gevestigde WTC. 
 Het complex met vier kantoortorens en een parkeergarage is eigendom van het Kantoren Fonds Nederland (KFN), een onderdeel van de Stichting Pensioenfonds ABP, dat er ruim 240 miljoen gulden in heeft geinvesteerd. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

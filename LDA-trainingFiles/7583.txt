Fran Drescher.
Francine Joy (Fran) Drescher (Flushing, Queens (New York City), 30 september 1957) is een Joods-Amerikaans actrice en com√©dienne.
Ze speelde een kleine rol in de film "Saturday Night Fever" uit 1977, een iets grotere rol in "This is Spinal Tap" uit 1984, maar geniet vooral bekendheid als Fran Fine uit de komische televisieserie "The Nanny" (1993-1999), een serie die ze zelf bedacht en produceerde.
Haar stem heeft een sterk New Yorks accent. Hoewel veel mensen denken dat haar nasale stem geacteerd is, is het haar eigen stem. Ze heeft veel moeite gedaan om haar nasaliteit te verminderen maar door "The Nanny" is dit uiteindelijk haar visitekaartje geworden.
Ze heeft een boek geschreven over haar ervaringen met kanker, "Cancer Schmancer", en vanaf 2005 was ze in de Verenigde Staten opnieuw op televisie, ditmaal met de sitcom "Living with Fran".
In 2011 is haar derde sitcom gestart "Happily Divorced".

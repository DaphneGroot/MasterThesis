Mira Sorvino.
Mira Sorvino (Tenafly (New Jersey), 28 september 1967) is een Amerikaans actrice van Italiaanse afkomst. Zij won voor haar bijrol in Mighty Aphrodite in 1996 onder meer een Academy Award en een Golden Globe.
Sorvino is de dochter van acteur Paul Sorvino, die onder andere speelde in Goodfellas en in de televisieserie Law & Order. Ze is afgestudeerd aan Harvard en heeft een graad in Oost-AziÃ«-studies. Ze bracht een jaar in China door en spreekt vloeiend Mandarijns Chinees. Nadat Sorvino was afgestudeerd, probeerde ze als actrice aan het werk te komen. Een rol die haar hierbij vooruit hielp was die van prostituee "Linda" in Woody Allens film Mighty Aphrodite. Ze won een Oscar voor deze rol.
Sorvino heeft een zus Amanda en een broer Michael. Ze trouwde in 2004 met de Amerikaanse acteur Christopher Backus. Samen hebben ze drie kinderen: dochter Mattea Angel (3 november 2004) en zoons Johnny (29 mei 2006) en Holden (22 juni 2009).

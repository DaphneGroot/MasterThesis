	Lust en seks
	Uitgever Macmillan heeft het zich niet beter kunnen wensen. De presentatie van de nieuwste thriller van bestsellerauteur Ken Follett viel samen met de ophef over de geboorte van het Schotse schaap Dolly en de daarop volgende angstige uitweidingen over toepassing van genetische technieken bij de mens. Een gespreid bedje voor The Third Twin (Macmillan, import Nilsson & Lamm;  38,90).
Een geheim Amerikaans militair experiment om supermensen te kweken, uitgevoerd in de vroege jaren zeventig, wordt actueel wanneer de politie rechtenstudent Steve Logan arresteert na een brute verkrachting op de campus van de universiteit. Het slachtoffer aarzelt tijdens de line-up geen moment en wijst Steve als dader aan. Assistent-professor Jeannie Ferrami twijfelt echter aan de getuigenis van haar vriendin.
Ferrami is gespecialiseerd in onderzoek naar tweelingen van wie de n een voorbeeldig leven leidt en de ander het verkeerde pad is opgegaan. Daarvoor screent ze medische databanken op sterke overeenkomsten tussen patinten om zo tweelingen op te sporen die gescheiden zijn opgevoed. Daarmee heeft ze ook Steve en zijn vermoedelijke tweelingbroer ontdekt. Raadselachtig is wel dat hun geboortedata verschillen. Bovendien zit de ander in de gevangenis. Als Steve door zijn vlekkeloze opvoeding inderdaad de good guy is, en dat blijkt uit Ferrami's tests, wie heeft dan de verkrachting op z'n geweten?
Voor de lezer is het, onder meer door de titel van het boek, vrijwel direct duidelijk welke koers het verhaal zal nemen en wie de slechterikken zijn. De inleidende schermutselingen zijn daarom nogal sloom en langdradig. Pas als Ferrami wordt ontslagen door machinaties van hooggeplaatste tegenstanders, komt er behoorlijk tempo in het verhaal met tot slot nog een aantal aardige verwikkelingen. Maar in het begin is het doorbijten.
Dat komt ook doordat Follett het boek wel erg nadrukkelijk met lust en seks heeft doordrenkt. Daar had hij natuurlijk ook in eerdere boeken al patent op, maar in The Third Twin lijkt het erectie-gehalte nog een niveau hoger te liggen. Bovendien zijn de personages, behoudens de paar hoofdrolspelers, zelden meer dan enge karikaturen. Zo blijken de mannelijke politieagenten, artsen en gevangenen in het boek stuk voor stuk onmenselijke bruten. Zouden zijn lezeressen (volgens Follett zijn dat er nogal wat) daarop zitten te wachten?
Rik Nijland
Irritant mens
In de recensie in NRC Handelsblad werd Jane Martello 'een sympathieke heldin, stevig drinkend en ouderwets veel rokend' genoemd. Is het omdat een vrouw die recensie schreef en ik een man ben, dat ik Jane Martello een hopeloos irritant mens vind? Voor mij hoeft ze dan ook, in tegenstelling tot NRC Handelsblad, niet terug te keren in een volgende boek van Nicci Gerrard en Sean French.
Onder de naam Nicci French bundelde het Britse echtpaar voor het eerst zijn journalistieke en literaire kwaliteiten. Zij schrijft voor The Observer over literatuur, hij is freelancer met regelmatige bijdragen aan The New Statesman en met biografien (over onder anderen Brigitte Bardot) op zijn naam. De gezamenlijke inspanning, tot de laatste bladzijde geheim gehouden, heet The Memory Game, en is nu vertaald als Het geheugenspel (Anthos;  34,90). De verwachting van de (Britse) uitgever dat zich een tweede hype  la Donna Tart zou voordoen, is niet helemaal bewaarheid, maar wel blijkt Het geheugenspel fascinerend en meeslepend, het ergerlijke gedrag van de hoofdpersoon ten spijt.
Ook al duikt in het eerste hoofdstuk het lijk op van een 25 jaar geleden verdwenen tiener, een echte thriller wordt Het geheugenspel pas in het slothoofdstuk. Daar heeft Nicci French een verrassing in petto, waarop je als lezer eigenlijk niet meer rekent. Tussen begin en einde eisen onderwerpen als de betrouwbaarheid van het geheugen, familieloyaliteit, gestrande huwelijken en de niet aflatende bemoeizucht van Jane Martello alle aandacht op. Intensief rokend, zwaar drinkend en om de haverklap huilend over haar eigen levensloop, wroet zij net zo lang in haar (aangetrouwde) familie - uiteraard ook vanaf de psychiaterscanap - totdat alle geheimen boven water zijn. Op n na. En daarvoor is het slothoofdstuk bestemd.
Frans van Schoonderwalt
Nederlands:
- Voor wie de tel kwijt is: De Cock en een dodelijk rendez-vous is het 47ste boek van Baantjer. Een moord op de Wallen met getuigen als Smalle Lowietje en Brabantse Truus in een tijd dat criminelen nog respect hadden voor de politie en andersom (Fontein;  16,90).


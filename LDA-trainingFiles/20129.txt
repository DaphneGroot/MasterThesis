Tunç Hamarat.
Tunç Hamarat (Istanboel, 1 december 1946) is een van oorsprong Turkse schaker die in 1994 Oostenrijker werd. Hij is, sinds 1997, grootmeester correspondentieschaken (GMc).
Hij werd de winnaar van het 16e kampioenschap correspondentieschaak ICCF, 1999–2004, en daarmee wereldkampioen correspondentieschaak; Rudolf Maliangkay werd tweede.
Hamarat doorliep de Oostenrijkse Sankt Georg high school in Istanboel, en studeerde natuurkunde aan de Technische Universiteit van het Midden-Oosten (ODTÜ) in Ankara. In 1972 verhuisde hij naar Wenen, Oostenrijk, voor zijn Masters-titel technische natuurkunde aan de Technische Universiteit van Wenen. In 1976, ging hij tijdelijk terug naar Izmir, Turkije, voor de militaire dienstplicht. Sinds 1972 woont hij in Oostenrijk en hij is Oostenrijks staatsburger sinds 1994. Hij werkt voor een telecommunicatie-bedrijf in Wenen.
In bordschaken speelde hij drie keer in de finale van het kampioenschap van Turkije. In Wenen speelde hij in de hoogste competitie. Maar sinds 1963 is zijn primaire interesse correspondentieschaken, naar eigen zeggen omdat hij een perfectionist is; in 1997 werd hij GMc.
Hamarat is ook een professioneel backgammon-speler, behorend tot de top in Oostenrijk; hij won diverse titels in internationale backgammon-toernooien. Hij is expert in jazz-muziek, en werkt als jazz-DJ in Wenen.
De Oostenrijkse posterijen hebben een postzegel met zijn beeltenis uitgegeven. De krant "Wiener Zeitung" heeft noemde hem de 'Wenenaar van de maand'.

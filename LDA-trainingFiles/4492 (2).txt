Familie Strauss.
De weense componistenfamilie Strauss heeft op eclatante wijze bekendheid gegeven aan de Weense Wals. Aangezien er soms verwarring bestaat over welke componist welk werk geschreven heeft helpt het de stamboom van deze muzikale familie te bestuderen.
Vader Johann Strauss wordt ook Johann Strauss Sr. genoemd, omdat één van zijn zonen ook zijn naam draagt. Wanneer men over Johann Strauss spreekt, zonder specificatie van de plaats in de stamboom, wordt de zoon bedoeld.
Hij had drie zonen, die elk een eigen muzikale carrière begonnen zijn, en van verdienstelijk tot geniaal omschreven worden.
De jongste zoon Johann Strauss jr. is meteen de grootste van de Weense componisten in dit genre. Zijn jongere broers Josef en Eduard konden nooit zijn niveau bereiken.
Een zoon van Eduard, Johann III, wordt met de toevoeging III omschreven om hem van zijn oom en grootvader te onderscheiden.
Een aantal andere componisten, die ook de naam Strauss dragen, zoals Richard Strauss en Oscar Straus, behoren niet tot deze familie.

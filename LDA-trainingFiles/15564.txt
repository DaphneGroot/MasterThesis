Gooik.
Gooik is een gemeente in de Belgische provincie Vlaams-Brabant en het arrondissement Halle-Vilvoorde. De gemeente telt meer dan 9000 inwoners en noemt zichzelf "de parel van het Pajottenland".
Geschiedenis.
Van de karolingische tijd tot de 11e eeuw lag de fusiegemeente Gooik in de Brabantgouw. De deelgemeente Gooik werd reeds in de 9e eeuw (samen met Lennik en Wambeek) vermeld als bezit van de Sint-Gertrudusabdij te Nijvel. Vervolgens kwam deelgemeente Gooik, tot aan het einde van de 18e eeuw, in het kwartier Brussel van het hertogdom Brabant te liggen.
In 1977 werden de Pajotse gemeenten Gooik, Kester, Leerbeek en Oetingen tussen Halle en Ninove samengevoegd tot de fusiegemeente Gooik.
Kernen.
Naast het dorp Gooik zelf heeft de fusiegemeente nog 4 andere deelgemeenten, namelijk Kester, Leerbeek, Strijland, en Oetingen.
Gooik grenst aan de gemeenten Roosdaal, Lennik, Pepingen, Herne, Ninove en Galmaarden.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Legislatuur 2013-2018.
Burgemeester is Michel Doomst van de CD&V. Deze partij heeft de meerderheid met 13 op 21 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt

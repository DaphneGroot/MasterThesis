Ford Ka.
De Ford Ka is een stadsauto van de Amerikaanse autofabrikant Ford. Hij is ontworpen aan de hand van de ontwerpstijl New Edge, een combinatie van ronde vormen en scherpe lijnen. Deze ontwerpstijl is ook terug te vinden in de Ford Focus. Aangezien de Ka bij het publiek geliefd is, gaat hij nu alweer een aantal jaren mee. Regelmatig worden er "special editions" uitgegeven, dit zijn dan aangeklede Ka's die met een gimmick als een kunstwerk verkocht worden. Bovendien stond de Ford Ka in 1997 op nr. 2 op de lijst van de Auto van het Jaar.
In 2003 kwamen er twee speciale edities op de markt: de SportKa en de StreetKa. Bij de SportKa is het belangrijkste verschil de sterkere motor (1,6), tevens is het onderstel ontworpen door TeamRS. De sportKa is afgeleid van de streetKa die als studiemodel in Turijn werd voorgesteld aan het publiek. Aangezien men het vermogen van de streetKa graag in een snellere versie van de Ka zou willen zien, is de sportKa ge√Øntroduceerd. De StreetKa is een cabrioletuitvoering van de normale Ka, die alweer uit productie is, nadat er 300 van verkocht zijn in Nederland. De streetKa is ontworpen door Ghia en werd in Turijn geproduceerd door Pininfarina.
Tweede generatie: Ka.
De tweede generatie Ford Ka is in 2008 op de markt verschenen. Dit model is qua uiterlijk ontworpen naar het zogeheten Kinetic Design wat Ford ook al heeft gebruikt op de nieuwe Ford Fiesta en de Ford Mondeo. Het nieuwe model is ontwikkeld in samenwerking met Fiat en wordt gebouwd in dezelfde fabriek in Polen, waar de technisch vrijwel gelijke nieuwe Fiat 500 en de Panda van de band rollen. De nieuwe Ka zal voor het eerst leverbaar worden met een dieselmotor, te weten de 1.3 MultiJet diesel van Fiat met een vermogen van 75 pk. De benzinemotor is de bekende 1242cc FIRE-motor van Fiat, die ook in de Fiat Punto wordt gebruikt.
De tweede generatie Ford Ka is in 2015 uit productie gegaan. De samenwerking met Fiat is hiermee stop gezet. De Fiat 500 wordt nog wel geproduceerd.

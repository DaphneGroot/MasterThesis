Losser (gemeente).
Losser () (Nedersaksisch, Twents: "Losker") is een Nederlandse gemeente in het oosten van Twente, Overijssel. In de gemeente woonden op inwoners (bron: CBS) op een oppervlakte van 99,64 km². De gemeente Losser maakt deel uit van de Regio Twente. Voor zover religieus, draagt de gemeente een sterk rooms-katholiek karakter, vooral in kernen als De Lutte.
Geografie.
De gemeente Losser ligt in het oosten van Twente aan de Duitse grens. In het noorden grenst de gemeente aan Dinkelland en in het westen en zuidwesten aan de steden Oldenzaal en Enschede. De Duitse gemeente Gronau (Westf.) ligt in het zuiden en Bad Bentheim in het oosten. De gemeente telt vijf officiële kernen, waarvan de hoofdplaats Losser verreweg de grootste is.
College van B&W.
Op 5 juli 2011 werd Michael Sijbom, voormalig landelijk campagneleider, voorgedragen als nieuwe burgemeester. Op 26 augustus stemde de Kroon in met de benoeming van Sijbom (CDA) als burgemeester van de gemeente Losser per 23 september 2011.
Accommodaties.
De landelijk gelegen gemeente Losser beschikt over enkele hotels, vele boerencampings en bed & breakfast-accommodaties. In het centrum van het dorp Losser bevindt zich Hotel Café Restaurant Marktzicht, het meest Oostelijke hotel van Nederland. In het toeristische dorp De Lutte is een aantal hotels.

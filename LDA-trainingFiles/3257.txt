	ISBN
	'Ik zag hoe zij zich licht ontkleedde/ en hoe haar naaktheid groeide door haar kleren. . .' Met deze regels van het gedicht 'Voorspel' begint Adriaan Morrins poziebundel Liefdeswoorden, mooi uitgegeven door Cahier in Groningen ( 39,90).
Na zijn vol lof ontvangen vertaling van de Odyssee richtte H.J. de Roy van Zuydewijn zijn aandacht op de 154 sonnetten van William Shakespeare. De sonnetten verscheen bij De Arbeiderspers ( 29,90).
De bovenste trede van Ward Ruyslinck verhaalt van de eenzame docent Lucas Provoost (63). Hij is weduwnaar en vult zijn dagen met het schrijven van een essay over uiteenlopende sterfwijzen. 'Alleen boeven in Death Row, alsook terminale kankerpatinten, weten met aan zekerheid grenzende waarschijnlijkheid op welke manier ze aan hun einde zullen komen.'
De Arbeiderspers geeft Ontboezemingen van de oplichter Felix Krull, de laatste roman van Thomas Mann, opnieuw uit in de uit 1975 daterende vertaling van Dirk Salomons (gebonden;  49,90). Mann (1875-1955) begon in 1910 aan de schelmenroman te werken, legde het manuscript na drie jaar terzijde en voltooide het pas tegen het einde van zijn leven. Hij overwoog nog het door een tweede deel te laten volgen.
Meshugah, het derde boek van de in 1991 overleden Isaac Bashevis Singer dat postuum verschijnt, kreeg in de vertaling van Bartho Kriek als titel Mesjogge (De Arbeiderspers;  34,90). Aan bijna iedereen in deze in Manhattan gesitueerde tragikomische roman is een steekje los. Hoofdpersoon is Aaron Greidinger, schrijver, dezelfde als in Shosha.

De Brusselse historicus Jean Stengers, emeritus hoogleraar, weet alles over de geschiedenis van de Belgische monarchie. Hij verwierf in de jaren zeventig bekendheid door een boek over Leopold III en de koningskwestie die Belgi na 1945 verscheurde. In De koningen der Belgen - Van Leopold I tot Albert II (Davidsfonds; ongeveer  55,-) wil Stengers inzicht geven 'in de manier waarop de zes gekroonde hoofden van Belgi tot op vandaag hun koninklijke macht en invloed invulden en invullen'.
Johann Gottlieb Fichte behoort met Kant, Hegel en Schelling tot de Duitse filosofen die begin negentiende eeuw het denken hebben benvloed. Fichte werd vooral bekend door zijn 'Reden an die deutsche Nation', lezingen uit 1807. In Johann Gottlieb Fichte - Een inleiding in zijn denken (Kok Agora/Peckman;  35,-) schrijven verschillende auteurs over zijn leven en werk.
Aan Een stille revolutie? - Cultuur en mentaliteit in de lange jaren vijftig (Verloren;  43,-) werkten zestien auteurs mee. Hun doel is, blijkt uit de inleiding, aan te tonen dat de jaren vijftig minder 'saai en truttig' waren dan wordt aangenomen. Weliswaar voltrok de 'revolutie' zich pas in de jaren zestig, maar in het decennium ervoor werd die als het ware voorbereid, doordat tradities werden ondermijnd en zekerheden aangetast.
'De idealisering van het moederschap, die door velen gezien wordt als een weloverwogen tactiek om vrouwen achter het aanrecht te houden, heeft het vaderschap langzamerhand uitgehold.' Weer eens een ander geluid aan de vooravond van moederdag. De Engelse onderzoekster Adrienne Burgess geeft in Het vaderinstinct (Podium;  45,-), een beeld van de moderne veranderingen rond het vaderschap.
De Utrechtse hoogleraar psychiatrie Ren Kahn wil met de Gids pillen en psychiatrie (Balans;  39,50) de drempel verlagen voor wie lijdt aan een psychische aandoening en ervoor terugschrikt behandeling te zoeken. Vaak ontbreekt het besef dat aandoeningen in de meeste gevallen goed te behandelen zijn en bestaan aarzelingen om medicijnen te gebruiken. De gids biedt informatie over ziektebeelden, het herkennen van aandoeningen, medicijnen en bijwerkingen.

Foto
	Omslagillustratie van Sytze van der Zee voor 'Mesjogge'.


	Volhouder
	 James Lee Burke (geboren in 1936) is een volhouder. Na een redelijk anonieme periode als schrijver in de jaren zestig, heeft hij tot halverwege de jaren tachtig moeten wachten tot hij weer een boek kon slijten aan een uitgever. Zijn bureauladen, vertelde hij vorig jaar in het Amerikaanse vakblad The Armchair Detective, liggen vol met afwijzende briefjes van uitgevers. 'The Lost Get-Back Boogie werd negen jaar afgewezen. Alleen al uit New York kreeg ik 108 negatieve reacties.' Hoe uitgevers zich kunnen vergissen: toen het boek eenmaal was uitgegeven, werd het genomineerd voor de Pulitzer Prize.
Maar pas met Neon Rain (1987, onlangs verfilmd net Alec Baldwin) nam de carrire van Burke echt een wending. De schrijver, die zich in zijn arme periode in leven had gehouden als sociaal werker in Los Angeles en als journalist, creerde de eigenzinnige politieman Dave Robicheaux. Voor het derde boek in de serie, Black Cherry Blues, kreeg Burke eindelijk erkenning uit de thrillerwereld: een Edgar Award.
Het is wonderlijk dat Burke zoveel afwijzingen kreeg, want hij kan schrijven als geen ander. In soms potische taal schetst hij het zuiden van de Verenigde Staten, de streek rond New Orleans waar Robicheaux actief is. Niet alleen is zijn schrijfstijl fraai, maar ook de spanning wordt niet vergeten. Inmiddels zijn er negen Robicheaux-boeken verschenen, waarvan er vier vertaald werden.
Engel der Wrake (BZZToH;  34,50) is de vertaling van Burning Angel en is weer zeer bijzonder, met af en toe zelfs surrealistische trekjes. Robicheaux kiest partij voor een sociale huurmoordenaar die zich keert tegen de maffia van New Orleans. Ook steekt hij zich in een bizarre speculantenzaak, zonder dat hij er opdracht toe gekregen heeft. Dat wordt de politieman allemaal niet in dank afgenomen. Aan het einde van het boek zit hij dan ook geschorst in zijn jachthaven rivierkreeftjes te eten. De prachtige beschrijvingen van de bayous ontbreken natuurlijk weer niet.
Rolf Bos
Leonard & Hap
 Het is ondoenlijk om vanuit Nederland de in Amerika verschijnende thrillers bij te houden. Die stroom is zo groot, vertelde auteur Phillip Margolin onlangs, dat onvermijdelijk ook een paar goeden kopje-onder gaan. Dus onbekend blijven voor de gemiddelde Nederlandse lezer.
Joe R. Landsdale was tot voor kort zo'n onbekende voor mij. The Two-Bear Mambo (Indigo, import Nilsson & Lamm;  28,25) is het eerste boek van hem dat ik in handen krijg. Daarin staat dat deze Texaan meer dan tweehonderd verhalen en een dozijn romans op zijn naam heeft staan, en verantwoordelijk is voor een illuster duo: de zwarte homo Leonard Pine en diens vriend, de blanke hetero Hap Collins. Mucho Mojo gaf het tweetal naam en faam en Landsdale heeft daarna met plezier voldaan aan de blijkbaar groeiende vraag naar meer.
Leonard en Hap zijn twee kornuiten met een heel grote mond en een paar stevige knuisten. Hun achtergrond is wat duister - ze lijken van de hand in de tand te leven. In hun gebied (in Texas) hebben de bewoners het niet zo op zwarten; er worden genootschappen vereerd die verwant zijn aan de Ku Klux Klan en zelfs nog met pek en veren omgaan. Het ergste van alle stadjes is Grovetown en uitgerekend daar gaan de twee op zoek naar de verdwenen (zwarte) ex-vriendin van Hap.
Wanneer Leonard en Hap hun mond opendoen, schrijft Landsdale hilarisch, met veel gevatte reacties en met racisme als veelvuldig onderwerp van gesprek. Wanneer het duo op de vuist gaat - en dat kost in Grovetown geen enkele moeite - gaat het er bikkelhard aan toe en lijkt iemand als Sam Peckinpah het roer te hebben overgenomen. Zo beeldend schrijft Landsdale dus. De climax speelt zich af tijdens een overstroming die Grovetown zowat van de aardbodem vaagt. De wraak van God? Wat het ook zij, het is onweerstaanbaar.
Frans van Schoonderwalt
Vertaald:
- Leslie Glass heeft in de New Yorkse rechercheur April Woo (van Chinese afkomst) een plezierige protagonist geschapen. Haar derde boek, Doodsdrift (Loving Time), is desondanks niet Glass' beste, met een magere plot en te veel afleiding. Over de moord op een ex-psychiatrische patient (Meulenhoff;  45,-).
- Pas na meer dan 650 pagina's laat Philip Friedman in Grand Jury de lezer weer los. Twee leden van zo'n jury gaan zelf in Hongkong speuren wanneer ze aan het verloop van een drugsproces twijfelen (Meulenhoff;  49,90).
- Kinderpsycholoog Alex Delaware krijgt van auteur Jonathan Kellerman in De kliniek (The Clinic) te maken met een moord op een psychologieprofessor (Luitingh-Sijthoff;  34,90).
- In Schending (Transgressions) van Sarah Dunant raakt een vertaalster verstrikt in het geweld en de seks van haar vertaling. Bovendien voelt ze dat ze niet langer alleen is in haar huis (Atlas;  39,90).


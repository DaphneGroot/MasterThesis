Jutland.
Jutland (Deens: "Jylland", Duits: "JÃ¼tland") is een schiereiland van het Europese vasteland. Het noordelijke deel behoort tot Denemarken, het zuidelijke tot Duitsland, meer bepaald tot de Duitse deelstaat Sleeswijk-Holstein.
Geografie.
Jutland grenst in het westen aan de Noordzee, in het noorden aan het Skagerrak en in het oosten aan het Kattegat en de Kleine Belt.
Het noordelijkste deel van Jutland wordt gevormd door het eiland genaamd Vendsyssel-Thy. Dit wordt van de rest van Jutland gescheiden door de Limfjord. Het eiland is echter pas in 1825 ontstaan en is op meerdere plekken over de weg vanaf de rest van Jutland te bereiken.
Jutland is tamelijk vlak, met lage heuvels en veengronden. Het heeft een oppervlakte van 29.775 vierkante kilometer en een bevolking van 2.513.601 (2007) (cijfers zijn van het Deense deel).
Geschiedenis en naam.
Het zuidelijke deel, Sleeswijk-Holstein, was afwisselend in Deens en Duits bezit. De laatste bezitswijziging vond plaats na de Eerste Wereldoorlog, toen bij volksstemming een deel van Sleeswijk naar Denemarken is overgegaan.
Jutland dankt zijn naam aan de Juten, een Germaanse volksstam die zich in de 5e eeuw in het gebied vestigde.

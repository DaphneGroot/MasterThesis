	Uitgeschreven
	Je moet het maar durven: de hoofdpersoon uit je serie president van de Verenigde Staten laten worden. Maar Tom Clancy is voor geen kleintje vervaard. De schepper van de techno-thriller zet zijn held John Patrick Ryan in de Oval Room van het Witte Huis, nadat een piloot van een Japanse Boeing 747 een zelfmoordactie op het Capitool in Washington had uitgevoerd. In dat gebouw verbleef de nagenoeg voltallige Amerikaanse regering, inclusief de president. Ryan, even eerder tot vice-president benoemd, was niet aanwezig.
Clancy schrijft boeken voor 'mannen', aldus uitgeverij Bruna in het begeleidend schrijven van Uitstel van executie (vertaling van Executive Orders;  45,-). Dat klopt, want het nieuwste boek van de miljonair-schrijver weegt nogal wat en telt liefst 1032 bladzijden, dus is een achtergrond met krachttraining wel op zijn plaats. Ook het uithoudingsvermogen van de lezer wordt zwaar op de proef gesteld. Zelfs Ludlum maakt het de laatste tijd niet meer zo bont.
Clancy's debuut - The Hunt for the Red October - was lang niet onaardig, maar de boeken die daarna kwamen werden steeds meer uitgeschreven, met als hoogtepunt deze recente pil, Uitstel van executie. Voordat het echte verhaal (ontwikkelingen in Teheran, politieke moord op de leider van Irak, binnenlandse samenzwering, woestijnoorlogen, uiterst besmettelijke ziekte, en dat voor die slechts 45 gulden) kan beginnen, zijn we al vele bladzijden verder.
Rolf Bos
Met recepten
De letterlijk vertaalde titel luidt: De centrumspits zal bij het vallen van de avond worden vermoord - wat intrigerender klinkt dan het clich Voetbal is oorlog. Of de weinig originele ondertitel Buitenspel in Barcelona.
Het is de enige kritiek die te leveren valt op de thriller van de Spaanse schrijver Manuel V zquez Montalb n, in 1995 in eigen land bekroond met de Premio Nacional de las Letras Espa¤olas, de meest prestigieuze Spaanse literatuurprijs. In Voetbal is oorlog (Signature;  30,-) introduceert hij de priv-detective (en smulpaap) Pepe Carvalho, die in opdracht van de voetbalclub Barcelona moet uitzoeken of de jongste aanwinst, de Engelse spits Jack Mortimer, inderdaad met de dood wordt bedreigd.
Parallel met dit verhaal loopt dat over de spitsspeler Palac¡n, vergane glorie die het Barcelonese wijkclubje Centellas tot leven probeert te wekken. Zeer tot ongenoegen van projectontwikkelaars die op de ondergang van Centellas wachten om aan de vooravond van de Spelen (het boek dateert uit 1988) de stadiongrond te exploiteren.
Carvalho is een tamelijk onconventionele detective, omringd door merkwaardige, zo niet bizarre personen, en opererend in een stad die door V zquez Montalb n liefdevol wordt geportretteerd. Voor de fijnproevers onder de lezers heeft Carvalho een paar aardige recepten, waaronder een middeleeuws recept voor lamsrug dat het water in de mond doet lopen. Wat de thriller uiteraard extra aantrekkelijk maakt.
Frans van Schoonderwalt
Vertaald:
- Ben Mezrich: Het ultieme wapen (Treshold). Bij zijn dood blijkt Amerikaans minister van Defensie met abnormaal hoog aantal virussen besmet, het gevolg van werkzaamheden aan een ultiem wapen voor de VS-regering. (Van Holkema & Warendorf;  29,90).
- Peter Straub: De Hellfire Club. Verdachte seriemoordenaar ontvoert huisvrouw die wat intelligentie betreft aan hem gewaagd blijkt te zijn (Luitingh-Sijthoff;  45,-).
- Preston & Child: Virus. Het duo Douglas Preston en Lincoln Child over geheime experimenten in de woestijn van New Mexico met een griepvirus, dat lijkt te veranderen in een killervirus (Luitingh-Sijthoff;  34,90).
Engels:
- Sue Grafton: M is for Malice. Halverwege het alfabet begint priv-detective Kinsey Millhone vermoeidheidstrekjes te tonen. Het wordt er allemaal niet spannender op (Macmillan, import Nilsson & Lamm;  33,75).

Foto
	Tom Clancy


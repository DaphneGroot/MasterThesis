Davidschaafje.
Een Davidschaafje is een klein handpalm-schaafje dat van origine in Nederland gemaakt werd.
Het schaafje was een van de eerste kleine schaafjes van staal. Het mesje was te verstellen van het midden naar de neus. Het materiaal van het Davidsschaafje was van een lichte soort gietstaal, het brak daarom snel na een val. Ook werd het erg snel heet bij intensief gebruik.
Tegenwoordig (2004) is van hetzelfde Engelse merk een verbeterde uitvoering die te koop is als kunststofschaafje, dit omdat het bijwerken van harde kunststofplaten (Hpl) er makkelijker mee gaat vanwege de afmeting. De afmeting is ongeveer 120/140 mm.
Het schaafje is verkrijgbaar in twee breedtes, van ongeveer 38 en 45mm, ook zijn er voor speciale bewerkingen van harde materialen (zoals tropische houtsoorten en kunststoffen) speciale geharde beitels te krijgen. Deze beitels hebben een langere standtijd, wat wil zeggen dat de beitel langer scherp blijft.

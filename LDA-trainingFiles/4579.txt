	Lang verstopte etsen Hollar rijk aan details
	Van onze verslaggeefster
Judith Koelemeijer
 MAARSSEN
Ruim dertig jaar werd de collectie etsen van Hollar verborgen gehouden in twee grote koffers, op de zolder van het stadhuis in de Tsjechische stad Sumperk. Hoe beroemd de zeventiende-eeuwse, van oorsprong Boheemse graficus Hollar ook mocht zijn, hoe waardevol de collectie ook was: niemand wilde er iets mee te maken hebben. De collectie was besmet.
Zij was afkomstig van Karel Lukas, een Tsjechische kunstverzamelaar en militair die tijdens de Tweede Wereldoorlog een belangrijke rol speelde in het verzet. Hij organiseerde de Tsjechoslowaakse afdeling van de RAF in Londen, en vocht aan de zijde van de geallieerden in Noord-Afrika, Itali en Frankrijk. Na de oorlog werd hij benoemd tot militair attach in Washington.
Tot zover niets aan de hand. In Tsjechi waren ze trots op Lukas. In 1947 werd hij benoemd tot ereburger van Sumperk, een gelegenheid waarbij Lukas zijn complete verzameling etsen van Hollar, 750 in totaal, aan de stad schonk. Misschien voorvoelde hij wat komen zou en dacht hij: wat er ook er mag gebeuren, de verzameling blijft zo in ieder geval bij elkaar.
Nog geen jaar later, na de communistische machtsovername, viel hij in ongenade. Het waren de hoogtijdagen van de Koude Oorlog. Tijdens een bezoek aan Praag werd hij gearresteerd op verdenking van spionage. De ondervragingen overleefde hij niet; in 1949 stierf hij na te zijn gemarteld.
En daar wilde niemand aan herinnerd worden. De Hollar-liefhebbers moesten naar het Hollaraeum in Praag, in Sumperk bleef de collectie achter slot en grendel. Nog in 1981 verwijderden plaatselijke communisten alle catalogi met de naam Hollar uit het museum in Sumperk. Hollar, dat was Lukas, en Lukas was fout.
In 1989 werd Karel Lukas door president Havel postuum bevorderd tot generaal. In het Regionaal Museum in Sumperk kon de collectie weer zonder problemen tentoongesteld worden. Toch wist tot voor kort niemand in het Westen van het bestaan. In een oeuvrecatalogus van Hollar uit 1994, geschreven door de vroegere conservator van museum Boijmans Van Beuningen, Jacqueline Burgers, wordt er met geen woord over gerept. Ze had nog nooit van de collectie gehoord.
Dat een 87-tal bijzondere Hollar-etsen uit de collectie Lukas nu in Slot Zuylen in Maarssen wordt gexposeerd, is dan ook het gevolg van een bizarre samenloop van omstandigheden. Maarssen heeft een stedenband met Sumperk, en in 1994 maakte de Tsjechische stad een genereus gebaar: of Maarssen belangstelling had voor een expositie van Hollar, samengesteld door het Regionaal Museum.
Hollar? Bij de Willem van Leusden Stichting, een enthousiaste club amateurs die onder meer een plaatselijk kunstenfestival organiseert, hadden ze nog nooit van Hollar gehoord. Pas nadat de penningmeester, Peter Vleming, zich op de hoogte had gesteld in Museum Boijmans Van Beuningen, dat een grote collectie Hollars bezit, begreep hij dat hij iets bijzonders naar Slot Zuylen kon halen. Al ging dat niet vanzelf. De cultureel attach van Tsjechi in Nederland moest er aan te pas komen om de museumdirecteur te bewegen zijn collectie daadwerkelijk uit te lenen. Nu zijn schat eenmaal 'smetvrij' was, was hij als de dood dat hij hem kwijt zou raken.
Wenceslaus Hollar (1607-1677) was tijdens zijn leven een gerenommeerd tekenaar en etser, die een indrukwekkend oeuvre van ruim 2740 werken heeft achtergelaten. Geboren in een voorstadje van Praag, woonde hij achtereenvolgens in Duitsland, Engeland en de Nederlanden. Europa werd geteisterd door de Dertigjarige Oorlog, de Tachtigjarige Oorlog, godsdiensttwisten en de pest, en meermalen werd hem de grond te heet onder de voeten. Hij werkte er voor tal van bekende uitgevers, en onderhield nauw contact met Nederlandse etsers als Van de Velde en Cornelis van Daalen. De Hollandse School had grote invloed op hem, ook hij maakte veel landschappen met lage horizon op langwerpig formaat. Zijn werk vond gretig aftrek.
In Engeland, een land zonder een sterke grafische traditie, zou hij een hele nieuwe school van etsers inspireren. Hoewel hij nooit rijk is geworden, stond hij er in hoog aanzien; hij was in dienst van Thomas Howard, de graaf van Arundel en gaf les aan de prins van Wales.
Hollar vervaardigde stadsgezichten, landschappen, kopien van schilderijen van meesters als Van Dijck, Rembrandt, Drer, en Breughel, portretten, studies van insecten, planten en dieren, illustraties bij boeken over mythologie, geschiedenis of architectuur, en reeksen van vrouwen in verschillende kledij. De prentkunst had een grote aftrek in die dagen, het was ht middel om het publiek te informeren of te voorzien van populaire afbeeldingen. Hollar had een enorme productie. Er zijn weinig details over zijn leven bekend, maar die ene anekdote die wel is overgeleverd is veelzeggend: kreeg hij bezoek, dan had hij altijd een horloge naast zich liggen. Ze moesten hem niet te lang ophouden.
In Slot Zuylen zijn bijna alle genres vertegenwoordigd. Wat opvalt, is de enorme precisie, het 'zachte' effect dat hij meermalen weet te bereiken - de bontmoffen die hij tekent zou je direct aan willen raken, zo lekker donzig zien ze eruit -, en het grote realisme in zijn werk. Bij Hollar tref je bijna geen theatrale, mystieke, of religieuze onderwerpen aan. Hij tekende veelal wat hij z g - al liet hij de verschrikkingen van de Dertigjarige Oorlog voor wat ze waren. Het moest wel verkopen.
Op de expositie hangt een indrukwekkend dubbelportret van Londen voor en na de grote brand in 1666. Ga je er met een loep bovenop staan, dan zie je pas hoe al die kriebellijntjes wel degelijk runes van afgebrande huizen verbeelden; dat het meer dan suggestie is wat hij laat zien.
Zo is dat in al zijn prenten. Het priegeligste ezeltje, het armetierigste hondje; elk lijntje staat precies op zijn plaats. Zoekplaatjes zijn het. Hoe langer je kijkt, hoe meer details je ziet: dat ene mannetje in de immense vlakte die zijn ezel een pak slaag geeft, een strikje dat net nog door een voile heenschemert. Of de gekartelde oren van de olifant, die duidelijk maken dat Hollar tijdens zijn leven veel zag - maar nooit een olifant.
Etsen van Wenceslaus Hollar. Museum Slot Zuylen, Maarssen, tot en met 14 september.

Foto
	Henriette Maria (naar Anthony van Dyck), Wenceslaus Hollar (1641). Kathedraal van Antwerpen, Wenceslaus Hollar (1649).


	John Krmeling houdt van simpele, desnoods banale ideen 'Die Opel Tigra is echt het eindpunt van vormgeving'
	Van onze verslaggever
Bob Witman

TILBURG
In de tuin van museum De Pont bouwt John Krmeling zijn derde auto. De eerste was vierkant, de tweede plat en de derde wordt schoon, uitgerust met een stirlingmotor die op waterstof loopt. 'Van de waterdamp die vrijkomt, kun je thee zetten.' Waarom bouwt een kunstenaars auto's? 'De straten staan er vol mee en ze zijn zo lelijk', zegt hij.
Krmeling (1951) is van origine architect, met een nogal eigenzinnige opvatting over kunst. Hij zond bezoekers van de Amsterdamse galerie Apunto, die vier etages omhoog klommen naar een lege zolderruimte, terug met een grote pijl en de tekst 'NAAR HUIS'. Hij diende een plan in om van het Museumplein in Amsterdam de breedste asfaltplak van Nederland te maken en kreeg van NRC Handelsblad de prijs voor het slechtste ontwerp. En hij wilde een metershoge neon met de tekst 'De negende van OMA' plaatsen op een door het architectenbureau OMA van Rem Koolhaas ontworpen bejaardenhuis. Wat de bewoners niet leuk vonden.
'Kunst moet een totale schok geven', vindt hij en grijnst bij de herinnering aan het Belgisch huis van Guillaume Bijl voor het Belgisch paviljoen op een eerdere Binnale in Veneti. 'Komen die Belgen in hun Belgisch paviljoen naar een Belgische kunstenaar kijken, zien ze daar hun eigen Belgische huis. Dat vind ik een denkschok, tjof. Fantastisch.'
Simpele, desnoods banale ideen hebben zijn voorliefde. Op Schiphol hangt een neon van zijn hand met de tekst 'Hi hi, ha ha'. 'Over kunst wordt vaak in moeilijke woorden gesproken. Dan ga ik steigeren. Die wartaal.' In Een goed boek, een werk- en ideenboek van Krmeling, heeft hij 92 lulstatements over kunst opgenomen, varirend van 'de ik stel aan de orde kunst' tot 'de ik doe wat met ruimte kunst'.
Hij noteerde ze in schoolschriftjes, sinds 1972 de schatkamer van zijn ideengoed, waarvan hij er inmiddels 130 heeft. Ze staan vol tekeningetjes en teksten in hanenpoten en bevatten Krmelings rijke en onstuitbare stroom aan ideen. Slechts een gering deel ervan is uitgevoerd. Daar zit de Eindhovense kunstenaar niet mee. Hij beleeft ook nu, elf jaar na dato, plezier als hij een tekening kan laten zien van de Hollandweg, een tien kilometer lange weg platter dan de vlakste polder. Een weg die als een plank op een bal ligt en de curve van de aarbol opheft. 'Een duivels idee. Jij mengt je met de schepper', vond zijn toenmalige inspirator Dom van der Laan bij wie Krmeling lessen volgde in het klooster. Krmeling was gefascineerd door de consequente manier waarop de bouwmeester/monnik de natuurlijke wetmatigheden en maatverhoudingen in zijn gebouwen en ontwerpen toepaste.
'Weet je hoeveel vierkante meter gras je ziet als je in een vrij veld staat?', zegt Krmeling enthousiast. 'Nou, als je van die oppervlakte een weg maakt van veertigduizend kilometer lengte - omtrek aarde - dan is die weg 1,70 meter breed. Precies ooghoogte, ongelooflijk toch? Als je op een dijk van zeven meter hoog gaat staan, en je berekent de oppervlakte die je dan ziet, krijg je een weg van 8,70 meter breed, 7 meter plus 1,70 meter ooghoogte. Klopt altijd, zo lang je afstand tot de aarde kleiner is dan de straal van de aarde.'
Krmeling mag graag van deze rekensommen maken. Tijdens zijn studie beet hij zich jarenlang vast in de raadselachtige wiskundige logica waarmee de stenen van Stonehenge zijn neergezet. Hij heeft er nooit berouw over gehad dat hij in de beeldende kunsthoek terecht is gekomen. Architecten? 'Moet je kijken wat sommigen bouwen, nondeju, je zou ze neerschieten.'
Stedenbouwkundigen zijn nog een graadje erger. 'Stedenbouwkundigen! Ik daag u uit voor een ontwerpduel', adverteerde hij in 1992 in het tijdschrift Archis. 'Ik ben ervan overtuigd dat ik beter ben dan jullie' Zeven planologen zette hij aan tafeltjes op zijn veranda en liet ze hun meeste recente stedenbouwkundig plan tekenen. Krmeling trok langs de tafels als een simultaanschaker, overal zijn verbeteringen plaatsend.
Ook zijn tweejarig autoproject in Tilburg is op te vatten als een commentaar op de rigide planologie in Nederland. In de tuin van museum De Pont - waar nu nog zo goed als niets is te zien - heeft hij een parcours in het gras gespit. Daar rijdt volgend jaar zijn schone stirlingauto, als reactie op wat Krmeling 'benzineplanologie' noemt. De auto wordt alleen als een probleem benaderd, vindt hij. De mens keert zijn rug naar de weg en leeffuncties worden kunstmatig opgedeeld: wonen gebeurt op woonerven, winkelen in stadscentra die ontoegankelijk worden gemaakt voor verkeer en het werken geschiedt in geestdodende bedrijfsparken. Terwijl die drie functies bij elkaar horen, zoals hij heeft laten zien in zijn project Slimme wegen uit 1994. Het is een kaart van Nederland: lintbebouwing met vijfdubbele snelwegen naast elkaar waarlangs wordt gewoond, gewerkt en gewinkeld.
Na deze auto in Tilburg is het tijd voor andere dingen. Er wordt een theehuisje van hem gebouwd in park Valkenberg in Breda, er verrijst een beeld Puur Geluk op een rotonde nabij Sittard. Een neon Shopping the stars is door Schotten aangekocht.
Met zijn vriend en autobouwer Oskar de Kiefte gaat hij binnenkort naar de VS, naar Ann Arbor, een plaatsje net onder autostad Detroit. Daar willen ze een pas ontwikkelde stirlingmotor op de kop tikken. De Kiefte en hij delen hun afschuw over het uiterlijk van auto's. 'Die Opel Tigra is echt het eindpunt van vormgeving. Mensen associren die vormen met snelheid, maar dat is onzin.'
De Kiefte bouwt nu een Porsche achterstevoren na om aan te tonen dat de aerodynamicaregels van de autoindustrie niet deugen. Deze Porsche gaat harder dan een normaal model, zegt Krmeling. 'Geweldig idee toch, een Porsche achterstevoren. Maar er heeft zich nog geen museumdirecteur gemeld om hem te kopen. Dat begrijp ik dus niet.'
De Tuin van John Krmeling, eindfase zomer 1998, De Pont, stichting voor hedendaagse kunst Tilburg (maandag gesloten).
Een goed boek, distributie Idea Books, Amsterdam, fl 45,-.

Foto
	John Krmeling met een aantal van zijn auto-ontwerpen. FOTO JOEP LENNARTS 'Slimme Wegen', 1994. 'Hollandweg', 1986.


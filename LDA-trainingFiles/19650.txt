Blauwneus.
De blauwneus ("Vimba vimba") is een vis die van oorsprong uit Oost-Europa komt. Deze vis is algemeen in België en een aantal malen in de Nederlandse rivieren gesignaleerd.
Algemeen.
De blauwneus wordt tot 50 cm lang. Hij komt voor in rivieren tot in de delta’s waar het water brak kan zijn. Voor de voortplanting trekt de blauwneus de rivier op om in ondiep water tussen de waterplanten of in een kiezelbed in mei tot juli kuit te zetten.
Ecologische betekenis.
De blauwneus neemt in aantal toe in de Duitse wateren. De verwachting is gerechtvaardigd dat hij vaker in de Benelux gezien zal worden.

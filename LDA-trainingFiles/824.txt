	Congresleden VS betogen in Belgrado
	AFP
BELGRADO
Drie leden van het Amerikaanse Congres hebben zich vrijdag gevoegd bij de betogers in Belgrado tegen het regime van president Slobodan Milosevic. 'Jullie zijn niet alleen, de Verenigde Staten staan achter jullie', verkondigde de Democraat Rick Boucher tegenover een enthousiate menigte.
Aan de demonstratie namen zo'n 25 duizend mensen deel, ondanks het geldende demonstratieverbod. De Amerikanen hadden ook een ontmoeting met de drie oppositieleiders en met de minister van Buitenlandse Zaken Milan Milutinovic.


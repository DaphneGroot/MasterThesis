Jason Nevins.
Jason Nevins (New York, 15 december 1972) is een Amerikaans producent, DJ en remixer. Tijdens zijn studie aan de Universiteit van Arizona begon hij met het mixen van liedjes. Na zijn studie keerde hij terug naar New York.
Nevins is vooral bekend van zijn remix van het nummer "It's like that" van Run DMC, waarmee ze in 1998 een nummer 1-hit scoorden. Overigens kreeg Nevins maar 5000 dollar vergoeding voor deze mix. Ook kwam hij in 2003 met het populaire danceliedje genaamd "I'm in heaven" feat Holly dat in Nederland ook hoog genoteerd was in de top 40.

	Moderne regisseurs filmen met de camera van de Lumires
	Never Mind the Gap, met onder meer: Lumire et compagnie van Sarah Moon en Anne Andreu. In het Nederlands Filmmuseum, zaterdag 15 en zondag 16 november.
Als vervolg op het avantgardeprogramma Mind the Gap organiseert het Nederlands Filmmsuem twee weekeinden met de titel Never Mind the Gap. De kloof tussen oud en nieuw wordt in deze nieuwe opzet nadrukkelijk overbrugd in een signalering van onderlinge verbanden.
In het eerste weekeinde wordt het hergebruik van film getoond. Hoogtepunt is Lumire et compagnie, een Franse bijdrage aan de viering van honderd jaar film. Zo'n veertig hedendaagse regisseurs mochten een scne van vijftig seconde draaien met de originele Cinematograaf, de camera van de gebroeders Lumire. De resultaten zijn verzameld en ingebed in gesprekjes met de regisseurs, die antwoorden op basisvragen als: 'Waarom film je?'.
Aardig idee, dat een aardige en wisselvallige film oplevert. De Egyptische resisseur Youssef Chahine bijvoorbeeld laat cameramensen in 1895 de Pyramiden filmen, een boer gooit de camera om en Chahine roept: 'Nu al censuur'. Michael Haneke laat zien wat de (Oostenrijkse) televisie aan internationaal nieuws bracht op 19 maart 1995, precies honderd jaar nadat in Lyon de Lumires hun eerste opnamen maakten.
Patrice Leconte keert terug naar La Clotat, waar de beroemde aankomst van de trein werd gefilmd, tot grote schrik van het bioscooppubliek, en waar nu een TGV langs raast zonder te stoppen. Spike Lee filmt zijn negen maanden oude dochter Satchel in Brooklyn en probeert haar 'Daddy' te laten zeggen. Zhang Yimou laat twee traditioneel geklede Chinese dansers op de Chinese Muur opeens veranderen in rockdansers. En zo verder.
De uitspraken over film en de drijfveer van de regisseurs levert leuke, spontane, diepe of domme gedachten op, varirend van 'Omdat ik geliefd wil zijn' (Theo Angelopoulos) tot 'Ik hou ervan op te gaan in een andere wereld' (David Lynch). Zoals te verwachten viel. PvB


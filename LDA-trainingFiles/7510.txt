DeForest Kelley.
Jackson DeForest Kelley (algemeen bekend als "DeForest Kelley") (Atlanta, Georgia, 20 januari 1920 – Woodland Hills, Californië, 11 juni 1999) was een Amerikaanse acteur.
Biografie.
Zijn vader was een geestelijke. DeForest besloot op 17-jarige leeftijd naar Californië te verhuizen en acteur te worden.
Hij speelde veel kleine rollen, voornamelijk in westerns, totdat hij de rol kreeg waardoor hij nog steeds bekend is: die van dokter Leonard McCoy (ook wel "Dr. McCoy" of "Bones" genoemd) in de sciencefictiontelevisie- en filmserie Star Trek.
DeForest Kelley trouwde op 7 september 1945 met Carolyn Dowling, met wie hij zijn hele leven samen bleef. Hij stierf op 11 juni 1999 aan maagkanker. Zijn lichaam werd gecremeerd en de as uitgestrooid over de Stille Oceaan.

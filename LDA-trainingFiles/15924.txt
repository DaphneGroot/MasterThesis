Haakse slijper.
De voor- en achterkant van een haakse slijper met composietschijf voor het zagen van metaal
Een haakse slijper, slijptol of flex is een stuk gereedschap om metaal, steen of hout te bewerken.
Een haakse slijper kan aangedreven worden door benzine of elektriciteit. In tegenstelling tot de elektrische slijpmachine is de slijpschijf haaks ten opzichte van het motorgedeelte aangebracht. Hij wordt vooral gebruikt voor het slijpen en zagen in metaal en steen.
Vaak wordt deze machine gebruikt voor het grovere werk, zoals het doorslijpen van buizen of betonijzer. Het gebruik van de haakse slijper zal dan ook veelal plaatsvinden in de bouw of op grote constructiewerkplaatsen.
Europese en Amerikaanse slijpers hebben verschillende afmetingen wat betreft montagegat en aandrijfas-diameter voor de schijven. In de VS is de standaardmaat voor schijven tot 125 mm 5/8", terwijl dat in Europa 7/8" is.
Schijven.
Steeds vaker wordt gebruikgemaakt van schijven die voorzien zijn van industriÃ«le diamantkorrels, die gaan langer mee en zijn geschikt voor de meest harde materiaalsoorten.
Ander gebruik.
Er zijn komstaalborstels om roest en vuil weg te halen, lamellenschuurschijven om oppervlakken glad af te werken en ook cirkelzagen voor de slijper leverbaar.
Er bestaan ook slijptollen die aangedreven worden door perslucht. Deze worden veel gebruikt in garages.

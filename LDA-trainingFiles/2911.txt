	Piemels, prijzen en pretentie
	'INSTITUTIES die vroeg ontzuild zijn, de VPRO, Vrij Nederland, de Volkskrant ook, delen een probleem. Mensen binnen de organisatie die roepen dat de VPRO weer elan moet krijgen, bedoelen vaak: het moet weer zo zijn als toen w¡j jong waren. Rellerig. Gengageerd. In feite zeggen zij echter: ''Het is tijd voor een wisseling, maar ik wil wel op op mijn eigen voorwaarden worden onttroond.'' Dat kan niet. Dacht je dat de dominees bij de VPRO stonden te juichen over Hoepla? Hun wereld stortte in.'
Hans Maarten van den Brink (40) is sinds twee jaar hoofdredacteur televisie bij de VPRO. Hij voert op die plek een interessant gevecht, zegt hij. Hij wil jonge programmamakers de ruimte geven, maar worstelt ook met hun bedoelingen, en met zijn eigen, traditionele ideen over kwaliteit. 'Paul Ruven kwam vorig jaar met een scenario voor een soap. Ik heb hem eerlijk gezegd: ''Ik vind er niets aan, maar maak die serie maar.'' Ik denk dat het iets bijzonders is geworden.'
Er is meer om voor te knokken. De orthodoxie in Hilversum, waar het woord waardevol niet meer zou bestaan, wekt woede. Maar: 'Ik houd van een potje vechten. Ik ben een sportman. Al moet ik wel een grote afstand goedmaken tot de rest.'
- Spijt van de overstap van NRC naar VPRO?
'Helemaal niet. Alleen als er oorlog is, wil ik zelf iets doen. Ik had dat zelfs bij de Elfstedentocht. Dat kan niet met deze baan.'

- Als er actie is, laat de publieke omroep het afweten.
'Zondag werd ik om negen uur uit bed gebeld. Ik heb onmiddellijk de gevraagde zendtijd van Nederland 3 beschikbaar gesteld. Met zijn pretentie vooral achtergronden te belichten bestaat de VPRO bij de gratie van een publieke omroep die hard nieuws goed behandelt. Na de dood van Diana gebeurde er niets. Op Nederland 2, het evenementennet, zag ik de hele middag motorfietsen. Dat is een journalistieke keuze. De publieke omroep wil liever sport dan breaking the news.'

- De nieuw te vormen raad van bestuur is dadelijk ook de baas van de NOS, die nieuws, sport en evenementen verzorgt. Dat lijkt na vorige week zo gek niet.
'Als de nieuwe raad van bestuur een hoofredactionele allure zou hebben, kunnen ze bij calamiteiten sturen. Maar ik verwacht niet dat er in die raad mensen komen te zitten met een journalistieke of culturele achtergrond. En er zullen vast geen mensen van onder de vijftig in zitten.'

- Die raad moet voorwaarden scheppen waaronder de publieke omroep een sterke positie behoudt. Is het tegelijk uitzenden van twee voetbalwedstrijden verspreid over twee netten zo'n voorwaarde?
'De VPRO vindt dat belachelijk. Maar is een minderheid. Dit is een kijkcijfergestuurde discussie. En met die manier van denken, in Hilversum dominant, heb ik grote problemen. Zo van: we formuleren cijfermatige doelstellingen, en dan moeten de programma's het resultaat zijn van onze poging die doelstellingen te halen. Hoeveel mensen er kijken interesseert ook mij, maar ik ga uit van een inhoudelijke noodzaak. Mensen die denken dat alles in cijfers is uit te drukken, zijn onvolwassen lieden. Op je twaalfde doe je wie het langste piemeltje heeft. Maar ik kom in Hilversum mensen van dertig en vijftig jaar tegen, die niets anders doen dan piemeltjes uit de broek halen om te meten wie de langste heeft.'

- Binnenkort ¢¢k in het theater van de VPRO: sport.
'Sportpaleis De Jong gaat cht over sport, over de schoonheid, de emoties - dat kun je van andere sportprogramma's niet zeggen. Die gaan te vaak over politiek. Over transfers, coalities. Maar niet over de schoonheid van een schijnbeweging.'

- Sportpaleis De Jong wordt in eigen huis gemaakt. Waarom? Ook de VPRO moet van de overheid 25 procent van de programma's bestellen bij vrije producenten.
'Ik ben benieuwd of iemand die zoiets verzint mij eens wil komen vertellen hoe dat moet, die verplichte uitbesteding. Een dwaze maatregel, een soort krediet aan een noodlijdende industrie, zonder dat de overheid de boeken van die bedrijven ter inzage vraagt. Het is een geslaagde lobby van producenten. En een mislukte lobby van de NOS.'
- Wat maakt die maatregel dwaas?
'Ik ben heel erg voor commercie. Want als de commercie dingen doet, hoeft de overheid die niet te doen. Ik vind ook dat elke publieke omroep zuinig met het publieke geld moet omgaan. Wanneer huur je een buitenproducent in? Als iemand met een goed idee komt. Of: een producent beschikt over specifieke kennis die wij niet hebben. Een derde argument is de prijs. Als een vrije producent iets goedkoper kan maken dan je eigen club, moet je het uitbesteden.
'Door deze regeling ontstaat een vreemd scenario. Als ik mijn quotum niet haal, zie ik de producenten tegen het eind van het jaar al handenwrijvend binnenkomen. Logisch dat ze prijsafspraken maken. Als je weet dat de andere partij moet kopen, drijf je de prijs op. Kan ik daar nee tegen zeggen? Weet ik niet. Ik heb ook niet de verplichting over de uitvoering van een stupiditeit na te denken.'

- Iets anders: na n jaar De Wereld volgens Dummer is het actualiteitenprogramma gestaakt. Na Kwesties, Berichten uit de samenleving, BG-TV en Machiavelli wordt opnieuw het wiel uitgevonden.
'De eindredacteuren zeiden: ''We trekken het niet meer.'' Toen moesten we iets anders verzinnen, want de VPRO is niet zo'n omroep waar dezelfde formule net zo makkelijk door een paar andere functionarissen kan worden ingevuld. De gedachte die achter de opzet van Dummer zat - dicht op de huid van de tijd gaan zitten - is voor 100 procent overeind gebleven. We zoeken een nieuwe formule voor het programma dat we een oude naam, Lopende Zaken, hebben gegeven.'

- Het klinkt zo zelfonderzoekerig.
'Mag dat niet, bij een A-omroep? Wij zijn intelligent genoeg om uit te zoeken hoe je het beste een actualiteitenrubriek uitzendt die iedere zondagavond enige honderdduizenden kijkers trekt. Ik bedoel: je kunt Amerikaanse programma's bekijken, je kunt de tune in Engeland laten maken, bij een gespecialiseerd bedrijf, zoals Netwerk heeft gedaan, je kunt weten dat onderwerpen niet langer dan zeven minuten mogen duren, je kunt afspreken dat je iedere dag komt met iets actueels of semi-actueels, een tranentrekker en vervolgens een tijdloos geintje. Daarvan kun je zeggen: hartstikke professioneel. Scoort gegarandeerd. Maar het interesseert mij geen bal. In de eerste plaats omdat andere het al zo doen.'

- De VPRO wil zich blijven onderscheiden?
'Ik ben daar niet pessimistisch over. We hebben nog altijd Cherry Duyns, Wim Kayzer, Van Kooten en De Bie, Diogenes. En voor wat betreft de nieuwe programmering. Bij Waskracht!, bij Laat op de avond..., bij de nieuwe redactie van Lopende Zaken en bij onze jeugdafdeling zijn nieuwe vormen en ontwikkelingen wel degelijk aanwezig. Maar als ik verder kijk, vraag ik me af: waarom lukt het niet n journalistiek en cultureel sterke zender te maken? Daarmee pleit ik niet voor een zender met louter high culture. Die zender mag elementen hebben van de zender Arte, maar er mag ook worden gelachen. In het hart van de avond: een documentaire, een cultureel programma of drama. Om tien uur: het nieuwsblok en Nova natuurlijk. De politiek wil het niet. Hilversum wil het ook niet. Dus blijft iedereen streven naar drie ongeveer gelijksoortige zenders waarvan er straks makkelijk n kan worden opgeheven.'
Ronald Ockhuysen

Foto
	H.M. van den Brink: 'Ik heb niet de verplichting om over de uitvoering van een stupiditeit na te denken.'


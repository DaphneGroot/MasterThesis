	BEDRIJFSRESULTATEN
	RHONE-POULENC RORER, het Franse chemie- en farmacieconcern heeft de winst vorig jaar met 25 procent opgevoerd van 342 miljoen dollar tot 429 miljoen dollar (788 miljoen). Het Franse moederconcern Rhone-Poulenc, dat voor 68 procent eigenaar is van RPR, komt donderdag met de jaarcijfers. De omzet van RPR groeide met 2 procent tot 5,4 miljard dollar (10 miljard). Het bedrijf verkocht vorig jaar voor 850 miljoen dollar activiteiten die het niet meer van strategisch belang acht. Dat maakte het mogelijk de schuld te verminderen van bijna drie miljard dollar tot 2,38 miljard dollar. De schuld is grotendeels ontstaan door de overneming van het Britse bedrijf Fisons in 1995.


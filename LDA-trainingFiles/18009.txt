 BURGMAN HEYBROEK WIL IMPORTEUR VERKOPEN. 
 AMSTERDAM, 15 jan (Reuter) - Burgman Heybroek NV zei op woensdag dat het in verregaande onderhandeling is over verkoop van Jean Heybroek BV, importeur van onder meer Toro-grasmaaimachines. 
 Naar verwachting zullen de onderhandelingen binnen enkele weken afgerond zijn, zodat er dan verder mededelingen gedaan kunnen worden. 
 Met dit besluit geeft de directie van Burgman Heybroek NV duidelijk aan zich verder te willen concentreren op haar handelsactiviteiten in de Doe-Het-Zelf-Markt. 
 Het is de intentie van de directie in deze markt te investeren en te expanderen, waarbij een mogelijke samenwerking door middel van participaties of overnames zeker niet uitgesloten mag worden. 
 Ten aanzien van de huidige gang van zaken kan opgemerkt worden, dat de omzet-ontwikkeling binnen Burgman Heybroek positief is. 
 (c) Reuters Limited 1997. 

Vectorruimte.
Een vectorruimte (ook lineaire ruimte genoemd) is een centraal begrip in de lineaire algebra. Een vectorruimte is een wiskundige structuur, die wordt gevormd door een verzameling vectoren: wiskundige objecten die kunnen worden opgeteld door middel van vectoroptelling en die kunnen worden vermenigvuldigd ("geschaald") door getallen, die in deze context scalairen worden genoemd. Vaak zijn de scalairen reële getallen, maar men kan vectorruimten beschouwen waarin de scalairen complexe getallen, rationale getallen of heel algemeen elementen van een willekeurig veld (Belgisch) of lichaam (Nederlands) zijn. De operaties van vectoroptelling en scalaire vermenigvuldiging moeten aan bepaalde eisen voldoen, de zogenaamde axioma's (zie onder voor een lijst). Een voorbeeld van een vectorruimte is de Euclidische ruimte, die vaak wordt gebruikt om natuurkundige grootheden, zoals krachten weer te geven: elke twee krachten (van hetzelfde type) kunnen worden opgeteld met als resultaat een derde kracht, en de scalaire vermenigvuldiging van een krachtvector met een reële factor is opnieuw een andere krachtvector. In dezelfde geest, maar in meer meetkundige taal, vormen vectoren, die verplaatsingen in het vlak of in de driedimensionale ruimte weergeven, ook vectorruimten.
Vectorruimten vormen een belangrijk onderwerp van studie binnen de lineaire algebra, en zijn vanuit dit oogpunt ook goed te begrijpen, omdat vectorruimten worden gekenmerkt door hun dimensie, die - grosso modo - het aantal onafhankelijke richtingen in de ruimte specifieert. De theorie wordt verder verrijkt door aan een vectorruimte extra structuur, zoals een norm of een inwendig product, toe te kennen. Zulke vectorruimten komen van nature voor in de wiskundige analyse, vooral in de gedaante van oneindig-dimensionale functieruimten waarvan de vectoren functies zijn. Analytische problemen vragen om het vermogen te kunnen bepalen of een rij vectoren naar een bepaalde vector convergeert. Het antwoord op deze vraag kan worden gegeven door vectorruimten met aanvullende gegevens te bestuderen, meestal vectorruimten, die zijn uitgerust met een gepaste topologie, die het mogelijk maakt om zaken als nabijheid en continuïteit in beschouwing te nemen. Dit soort verrijkte topologische vectorruimten, met name Banachruimten en Hilbertruimten, hebben een rijkere theorie.
Historisch gesproken kunnen de eerste ideeën die hebben geleid tot vectorruimten, teruggevoerd worden tot de 17e-eeuwse analytische meetkunde, matrices, stelsels van lineaire vergelijkingen en Euclidische vectoren. De moderne, meer abstracte behandeling werd in de late 19e eeuw voor het eerst door Giuseppe Peano geformuleerd en omvat meer algemene objecten dan de Euclidische ruimte. Veel van de theorie kan worden gezien als een uitbreiding van de klassieke meetkundige ideeën, zoals lijnen, vlakken en hun hogerdimensionale analoga.
Vandaag de dag vindt men vectorruimten door de gehele wiskunde, natuurwetenschappen en techniek heen. Vectorruimten vormen het geschikte lineair algebraïsche begrip om met stelsels van lineaire vergelijkingen om te gaan. Ook bieden zij een raamwerk voor de Fourierreeksen die worden gebruikt in algoritmen voor beeldcompressie, en bieden zij een omgeving die kan worden gebruikt voor oplossingstechnieken voor partiële differentiaalvergelijkingen. Bovendien leveren vectorruimten een abstracte, coördinaten-vrije manier van omgaan met meetkundige en natuurkundige objecten, zoals tensoren, die op hun beurt het onderzoek van de lokale eigenschappen van variëteiten door linearisatietechnieken toestaan. Het begrip vectorruimte kan ook in verschillende richtingen worden veralgemeend, wat leidt tot geavanceerde begrippen in de meetkunde en de abstracte algebra.
Definitie.
De eigenschappen 1 t/m 5 impliceren dat "V" een abelse of commutatieve groep is onder de optelling. Door "K" te vervangen door een willekeurige ring "R", krijgen we de definitie van een "R"-moduul; een vectorruimte is dus eigenlijk een speciaal soort moduul.
Veel gebruikte vectorruimten zijn die waarin "K" gelijk is aan formula_1 (de reële getallen) of formula_2 (de complexe getallen); "V" heet dan een "reële" respectievelijk "complexe vectorruimte". Een vectorruimte waarop een norm gedefinieerd is heet een "genormeerde vectorruimte".
Voortbrengend deel, vrij deel, basis en dimensie.
Men zegt dat een verzameling vectoren "A" een "voortbrengend deel", van een vectorruimte "V" is als "V" de kleinste vectorruimte is die "A" bevat. Dit houdt niet alleen in dat "V" alle lineaire combinaties van vectoren uit "A" bevat, maar ook dat alle vectoren in V lineaire combinaties zijn van vectoren uit "A".
Dit wil zeggen dat de enige lineaire combinatie van b's die nul oplevert, de combinatie is met alle coëfficiënten nul. Het gevolg is dat verschillende lineaire combinaties van b's ook verschillende vectoren voorstellen.
Een basis van "V" is een deelverzameling die zowel een voortbrenger van "V" is als een vrij deel in "V". Men kan (met behulp van het keuzeaxioma) aantonen dat elke vectorruimte een basis heeft. Intuïtief beschouwd is een basis een zo klein mogelijke verzameling van vectoren waarmee de hele vectorruimte opgebouwd kan worden (door scalaire vermenigvuldigingen en vectorsommen). In een gegeven vectorruimte V kan een basis op verschillende manieren gekozen worden, maar het aantal vectoren (kardinaliteit) in een basis van V is altijd gelijk.
Het aantal vectoren van de basis wordt de dimensie van de vectorruimte genoemd. Intuïtief beschouwd is de dimensie van een vectorruimte het aantal richtingen waarin de vectoren kunnen variëren.
Deelruimte.
Een "deelruimte" (ook "lineaire deelruimte" genoemd) is een deelverzameling van een vectorruimte die zelf ook weer een vectorruimte over hetzelfde lichaam is. Elke vectorruimte bevat twee triviale deelruimtes: zichzelf en ook de kleinst mogelijke deelruimte, die alleen uit de nulvector bestaat.
Geschiedenis.
Het begrip vectorruimte vloeit conceptueel voort uit de affiene meetkunde, via de introductie van coördinaten in het vlak of in de gebruikelijke driedimensionale ruimte. Rond 1636 legden de Franse wiskundigen Descartes en Fermat de basis voor de analytische meetkunde door de oplossingen van een vergelijking met twee variabelen te koppelen aan de bepaling van een tweedimensionale kromme.
Om tot een meetkundige oplossing te komen zonder gebruik te maken van coördinaten, introduceerde Bernard Bolzano in 1804 bepaalde operaties op punten, lijnen en vlakken die als voorlopers van vectoren kunnen worden gezien. Dit werk werd beschouwd in het concept van de barycentrische coördinaten van August Ferdinand Möbius in 1827. De beslissende stap in de definitie van vectoren was Bellavitis' definitie van het "bipunt": een richtinggevend segment waarvan een van de uiteinden de oorsprong is en de ander het doel.
Vectorruimten werden in een nieuw licht geplaatst door de introductie van het complexe vlak door Jean-Robert Argand en William Rowan Hamilton en de introductie van quaternionen en biquaternionen door de laatstgenoemde; het betreft elementen van respectievelijk formula_5, formula_6 en formula_7. De opvatting als lineaire combinatie gaat terug tot Laguerre in 1867, die in dat jaar stelsels van lineaire vergelijkingen definieerde.
In 1857 introduceerde Cayley zijn matrixnotatie die het mogelijk maakte de notatie van lineaire afbeeldingen tussen vectorruimten te harmoniseren en te vereenvoudigen.
Tegelijkertijd bestudeerde Grassmann de barycentrische calculus die was geïnitieerd door Möbius, die verzamelingen van abstracte objecten, uitgerust met operaties, beschouwde Zijn werk overstijgt het raamwerk van de vectorruimten, aangezien zijn invoering van vermenigvuldiging hem naar het concept van algebra's leidde. Toch zijn de begrippen dimensie en lineaire onafhankelijkheid aanwezig, evenals het scalair product (1844). Het primaat van deze ontdekkingen werd door Cauchy betwist in diens publicatie "Sur les clefs algébriques".
De Italiaanse wiskundige Peano, een van wiens belangrijke bijdragen de strenge axiomatisering van bestaande concepten is geweest, met name de constructie van verzamelingen, was een van de eersten die rond het einde van de 19de eeuw met de moderne definitie van vectorruimten werkten.
Een belangrijke ontwikkeling van dit concept is te danken aan de constructie van functieruimten door Henri Lebesgue. Dit werd later geformaliseerd door David Hilbert en Stefan Banach (in diens proefschrift uit 1920).
Op dit moment begonnen de algebra en het nieuwe terrein van de functionaalanalyse op elkaar in te werken, met name met belangrijkste concepten zoals ruimten van "p"-integreerbare functies en Hilbertruimten. Ook werden in die tijd de eerste studies naar oneindig-dimensionale vectorruimten uitgevoerd.
Coördinaten- en functieruimten.
Een voorbeeld van een vectorruimte over een lichaam/veld "K" is de coördinatenruimte "K'n", waarvan de elementen "n"-tupels zijn, rijen van lengte "n": ("a"1, "a"2..., "a'n"), met "a'i" ∈ "K". Iedere "n"-dimensionale vectorruimte over "K" is isomorf met "K'n".
Meer in het algemeen vormen functies van elke vaste verzameling Ω naar een veld "K" (het product van een geïndexeerde familie van gelijke vectorruimten "K", met indexverzameling Ω) ook vectorruimten, door de optelling en de scalaire vermenigvuldiging puntsgewijze uit te voeren. Dat wil zeggen dat de som van twee functies "ƒ" en "g" wordt gegeven door
De notatie KΩ is gedefinieerd als de verzameling van alle functies Ω → "K" (zie functieruimte). De genoemde "K'n" komt overeen met "K". Voor aftelbaar oneindige Ω krijgen we formula_8, de ruimte van alle oneindige rijen van elementen in "K". Ω kan ook overaftelbaar zijn, bijvoorbeeld het interval [0, 1], zodat we krijgen formula_9, de ruimte van alle functies op dit interval. Bij oneindige Ω wordt vaak ook een deelruimte genomen, bijvoorbeeld rijen of functies met eindige drager, of de genormeerde vectorruimten "L p". De verzameling functies en de norm worden in samenhang met elkaar gekozen, zodat de norm nooit oneindig wordt.
Lineaire vergelijkingen.
Stelsels van lineaire vergelijkingen die homogeen zijn, zijn nauw verbonden aan vectorruimten. De oplossingen van
worden bijvoorbeeld gegeven door tripletten met willekeurige "a", "b" = "a"/2 en "c" = -5"a"/ 2. Zij vormen een vectorruimte: optellingen en scalaire veelvouden van zulke tripletten voldoen steeds aan dezelfde ratio's van de drie variabelen; dus zijn zij oplossingen voor dit stelsel van vergelijkingen. Om lineaire vergelijkingen, zoals hierboven, compacter op te schrijven, kan men gebruikmaken van matrices, namelijk
waar "A" = formula_10 de matrix is, die de coëfficiënten van de gegeven vergelijkingen bevat, "x" de vector "a", "b", "c" is, "Ax" de matrixvermenigvuldiging aanduidt en "0" = (0, 0) de nulvector is.
Ook de oplossingen van een homogene lineaire differentiaalvergelijking vormen een vectorruimte. Bijvoorbeeld
levert "ƒ"("x") = "a e"−"x" + "bx e"−"x" op, waar "a" en "b" willekeurige constanten zijn en "e'x" de natuurlijke exponentiële functie is.
Velduitbreidingen.
Velduitbreidingen "K" / "E" ("K" over "E") geven een andere klasse van voorbeelden van vectorruimten, met name in de algebra en de algebraïsche getaltheorie: een veld "K" met een kleiner veld "E" wordt onder de gegeven vermenigvuldiging en optellingsoperaties van "K" een "E"-vectorruimte. De complexe getallen zijn bijvoorbeeld een vectorruimte over R. Een bijzonder interessant type velduitbreiding in de getaltheorie is Q(α), de uitbreiding van de rationale getallen Q met een gegeven complex getal α. Q(α) is het kleinste veld dat de rationale en een gegeven complex getal α bevat. De dimensie als een vectorruimte over Q is afhankelijk van de keuze van α.
Uitbreidingen.
Een moduul is een algebraïsche structuur die erg lijkt op een vectorruimte. Een moduul is echter gedefinieerd over een ring, in plaats van over een lichaam (Ned. term; Belgisch: veld). Bij een moduul eist men dus niet dat "K" een lichaam (Ned. term) is, maar wel dat "K" een ring is. Elke vectorruimte is dus een moduul en alle eigenschappen van modulen gelden ook voor vectorruimten.

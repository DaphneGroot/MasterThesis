Boxmeer (gemeente).
Topografische gemeentekaart van Boxmeer, december 2016
Boxmeer () is een gemeente in het oosten van de provincie Noord-Brabant. De plaatsnaam kent in het lokale dialect een andere uitspraak ().
Geschiedenis.
De kern van de gemeente vormt vanouds de vrije heerlijkheid Boxmeer. Zij bleef onafhankelijk van het Land van Cuijk, een onderdeel van het hertogdom Brabant. Toen Noord-Brabant Staats werd, werd Boxmeer een enclave waar het katholicisme vrij beleefd kon worden. Het bezit van Boxmeer ging over op de heren van den Bergh en op die van Hohenzollern-Sigmaringen.
In 1794 werd Boxmeer door revolutionair Frankrijk ingenomen. Pas in 1800 kwam het bij de Bataafse Republiek. Het dorp Sint Anthonis werd losgemaakt. In de loop van de tijd slokte de gemeente Boxmeer echter weer dorpen op: Sambeek en Beugen (in 1942), Rijkevoort, Oeffelt en Vortum-Mullem (in 1994) en de fusiegemeente Vierlingsbeek (in 1998).
Ligging.
De gemeente ligt aan de Maas en grenst aan de gemeenten (met de klok mee) Cuijk, Gennep, Bergen, Venray en Sint Anthonis. In 1998 ontstond de gemeente uit een fusie van gemeente Boxmeer en Vierlingsbeek. Vlak bij Boxmeer ligt in de uiterwaarden van de Maas het natuurgebied de Maasheggen.
Kernen.
Beugen, Boxmeer (gemeentehuis), Groeningen, Holthees, Maashees, Oeffelt, Overloon, Rijkevoort, Sambeek, Vierlingsbeek en Vortum-Mullem.
Gemeenteraad.
Raadsgriffier: A.W.J.M. Cornelissen MMC, sinds 2002
Snelwegen.
De belangrijke verkeersaders in de gemeente Boxmeer zijn de A73 en de A77.
Spoorwegen.
Door de gemeente Boxmeer ligt de Maaslijn, een spoorlijn tussen Nijmegen en Venlo met in de gemeente stations te Vierlingsbeek en Boxmeer.
Busvervoer.
Door de gemeente Boxmeer rijden verschillende streek-, school- en buurtbussen van de vervoersbedrijven Veolia Transport, Arriva en Hermes.
Luchtvaart.
In het nabijgelegen Duitse Weeze is de dichtstbijzijnde internationale luchthaven.

Coitus interruptus.
Coitus interruptus in de film "Massages" uit 1930.
Coitus interruptus (ook wel voor het zingen de kerk uit gaan) is een manier van anticonceptie waarbij de man gedurende de geslachtsgemeenschap zijn penis uit de vagina haalt juist voor zijn orgasme zodat de ejaculatie buiten de vagina plaatsvindt.
Deze techniek is bijzonder onbetrouwbaar als anticonceptiemiddel in vergelijking met methodes als de anticonceptiepil of de sympto-thermale methode, omdat de vrouw ook zwanger kan worden van het voorvocht of als een druppel van het sperma contact maakt met de omgeving van de vagina. In de praktijk wordt tot 15-40% van de vrouwen uit paren die alleen met coitus interruptus werken binnen het jaar toch zwanger.
Overigens is het normale zintuiglijke gevoel van de man in opwinding niet verfijnd genoeg om bij het orgasme nauwkeurig het begin van het vloeien van prostaatvocht te bepalen. Daarbij verhindert een onverhoedse onderbreking van de paringsclimax dit gevoel dat wordt overtroffen door het instinct de ejaculatie diep in de vagina te laten plaatsvinden.
Coitus interruptus wordt weleens verward met co√Øtus reservatus.

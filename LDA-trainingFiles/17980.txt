 FMO PORTEFEUILLE GROEIDE MET 15 PROCENT IN 1996. 
 DEN HAAG, 8 januari (Reuter) - De Nederlandse Financierings Maatschappij voor Ontwikkelingslanden NV (FMO), voor 51 procent eigendom van de Staat, zag in 1996 haar portefeuille met ruim 15 procent groeien tot 2,3 miljard gulden. 
 Daarmee is voor het eerst de grens van twee miljard gulden gepasseerd, aldus de FMO in een bericht. 
 De financieringsmaatschappij zegt ook voor het eerst in syndicaatverband een bedrag van 120 miljoen gulden afkomstig van Nederlandse banken te hebben geinvesteerd in FMO projecten, naast haar eigen middelen van 580 miljoen. 
 "Wij verwachten dat deze vorm van kapitaalmobilisatie in de komende jaren fors zal groeien," aldus de FMO. 
 De maatschappij zegt in 1996 een forse toename van het exploitatieresultaat te verwachten. 
 De FMO verschaft voornamelijk lange termijn financieringen aan particuliere bedrijven in ontwikkelingslanden en voormalige plan-economieen. 
 - redactie Amsterdam 020 504 5000 fax 020 504 5040. 
 (c) Reuters Limited 1997. 

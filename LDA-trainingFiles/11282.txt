Nederlek.
Nederlek () was van 1985 tot en met 2014 een gemeente in de Nederlandse provincie Zuid-Holland. De gemeente telde 14.163 inwoners (1 mei 2014, bron: CBS) en had een oppervlakte van 31,44 km² (waarvan 3,61 km² water).
De gemeente was op 1 januari 1985 ontstaan uit een fusie van de oude gemeenten Krimpen aan de Lek en Lekkerkerk en is op 1 januari 2015 opgegaan in de gemeente Krimpenerwaard.
Topografie.
"Topografische gemeentekaart van Nederlek, per sep. 2014"
Herindeling.
De Gedeputeerde Staten hebben op 3 februari 2009 een commissie ingesteld die moet gaan onderzoeken hoe de gemeente Nederlek op kan gaan in een grotere gemeente. Het K5-samenwerkingsverband met de gemeenten Ouderkerk, Vlist, Bergambacht en Schoonhoven was daarvoor de basis. Op 1 januari 2015 zijn de vijf gemeenten gefuseerd tot de nieuwe gemeente Krimpenerwaard.

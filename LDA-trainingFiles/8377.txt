Antigua en Barbuda.
Antigua en Barbuda is een eilandstaat in het oostelijk deel van de Caraïbische Zee, op de grens met de Atlantische Oceaan, bestaande uit de eilanden Antigua, Barbuda en het onbewoonde Redonda die deel uitmaken van de Bovenwindse Eilanden in de Kleine Antillen. Ten zuiden ervan bevindt zich het Franse eiland Guadeloupe, in het zuidwesten het Britse Montserrat, in het westen Saint Kitts en Nevis en in het noordwesten het Franse territorium Saint-Barthélemy.
Antigua en Barbuda is lid van het Brits Gemenebest en werd onafhankelijk van het Verenigd Koninkrijk op 1 november 1981. Het land is een Commonwealth realm met Elizabeth II als staatshoofd. In 2011 telde het land 86.295 inwoners; de bevolkingsdichtheid was dus 195 inwoners per km².
Grootste steden.
De grootste plaats van Barbuda is Codrington (980 inwoners in 2001).
Eilanden.
Naast de twee grootste eilanden horen er nog enkele eilandjes en rotspunten bij Antigua en Barbuda.
Bestuurlijke indeling.
Het eiland Antigua is onderverdeeld in zes parishes. Barbuda en Redonda zijn "dependencies".

	Feenstra verrast met zege op kunstijs
Feenstra ontsnapte in de finale uit een kopgroep van achttien man en werd niet meer achterhaald. Yep Kramer eindigde als tweede en Peter Baars, nationaal kampioen op kunstijs, werd derde. In het algemeen klassement deed Kramer goede zaken. Hij klom van de vijfde naar de tweede plaats.
Van de 51 gestarte A-rijders finishten er 29. In de slotfase ontsnapte Feenstra uit de kopgroep. Hij bouwde een voorsprong op van dertig meter. Op de streep lag hij nog slechts een meter voor op Kramer.


	Hofleverancier in heroine
	Minister Sorgdrager van Justitie moet binnenkort de moeilijke beslissing nemen of Hseyin Baybasin (40) zal worden uitgeleverd aan Turkije. In december 1995 werd de Koerdische drugshandelaar aangehouden nabij Breda, nadat Turkije via Interpol om zijn aanhouding had verzocht. De officile aanklacht luidt dat Baybasin de eigenaar was van een lading van 3100 kilo herone aan boord van de Kismetin 1, een schip dat in december 1992 zonk in de Middellandse Zee.
De Hoge Raad oordeelde in december dat uitlevering weliswaar juridisch toelaatbaar was, maar had tevens 'ernstige redenen' om te vermoeden dat Baybasin bij terugkeer zal worden gefolterd of zelfs gedood.
Een Nederlandse weigering zal bij Turkije zeker in het verkeerde keelgat schieten. Niet alleen vanwege de financile steun aan de Koerdische beweging die Baybasin heeft verleend, maar ook omdat de regering in Ankara wordt geplaagd door een toenemende kritiek uit West-Europa over verregaande corruptie in de hoogste politieke kringen. In Nederland constateerde criminoloog prof. dr. Frank Bovenkerk dat 'zowel linkse als rechtse politieke partijen in Turkije deals sluiten met maffia-bazen'.
Baba Baybasin geniet in Turkije een nationale bekendheid als heronehandelaar en mediafiguur. Zijn rijkdom heeft hij te danken aan de herone, erkent hij. Begin jaren tachtig was hij een belangrijk leverancier voor de West-Europese drugsmarkt. Die positie heeft hij naar eigen zeggen opgebouwd met volledige steun en instemming van Turkse politici, politiemensen en de Turkse veiligheidsdienst MIT. 'Ik beschouwde mezelf als een ambtenaar, een diplomaat, een politieagent. Ik liep altijd met een pistool op zak, maar ook met een diplomatenpaspoort en een politielegitimatie.'
De naam Baybasin is ook in Nederlandse politiekringen bekend. De Koerdische familie, grootgrondbezitters uit de stad Diyarbakir in Zuidoost-Turkije, zou verantwoordelijk zijn voor de bevoorrading van een aanzienlijk deel van de Europese heronemarkt. Baybasin zou op 'strategisch niveau' nog steeds actief zijn in de drugshandel.
De Turkse geheime dienst zou volgens dezelfde bronnen kosten noch moeite sparen om Baybasin in handen te krijgen. Voor de Turkse overheid geldt hij namelijk als een van de organisatoren van de drugshandel van de Koerdische onafhankelijkheidsbeweging PKK, de verboden Koerdische Arbeiderspartij.
Baybasin is in afwachting van de beslissing van Sorgdrager ondergedoken en heeft zich bewapend tegen aanslagen. Met bravoure: 'Ik heb gehoord dat vijftien geheime agenten naar mij op zoek zijn. In mijn wapen zitten zestien kogels. Dat moet genoeg zijn.' Op de ontmoetingsplaats, een wegrestaurant bij Schiphol, maakt hij niet de indruk te lijden onder zijn opgejaagd bestaan. Zijn auberginekleurig double breasted kostuum is vlekkeloos. Zijn kapsel is verzorgd.
Als jongen van het Koerdische platteland klom hij in Istanbul op via de sigarettensmokkel tot topman in de heronehandel. Het grote geld bleek een lokmiddel voor politici te zijn, vertelt Baybasin. Met name de partij Dogru Yol Partisi (DYP), de Partij van het Juiste Pad van de huidige president Sleyman Demirel en vice-premier en minister van Buitenlandse Zaken Tansu iller, zou hebben geprofiteerd van de drugswinsten.
De familie iller zou begin jaren tachtig zijn pad hebben gekruist. 'Met zer Ucuran iller, de echtgenoot van Tansu iller, wisselde ik in die tijd vaak informatie uit over de drugshandel. Hij was bankemploye en zat in de smokkel van drugsgelden van de Verenigde Staten naar Turkije. Tansu iller was in die tijd universitair docent. We hadden niet het geringste vermoeden dat ze zo belangrijk zou worden. We ontmoetten elkaar op onze plezierjachten in de Kalamis-haven in Istanbul. Daar werd feitelijk de drugshandel georganiseerd. Niemand deed er geheimzinnig over, iedereen wist van elkaars zaken.'
In de jaren tachtig raakte Baybasin betrokken bij de financiering van DYP, de partij van Demirel en iller. Baybasin: 'DYP is met drugsgeld opgebouwd. In 1983 werd ik door Demirel benaderd om eens langs te komen. Ik heb hem regelmatig bezocht in zijn twee huizen in Ankara. Demirel wist precies met wie hij sprak. Hij had een vast groepje getrouwen in de drugshandel.'
Er werden meer DYP-prominenten gesignaleerd in het 'zakenmilieu' van de maffia in Istanbul. De contacten draaiden altijd om geld, zegt Baybasin. De drugshandelaren waren bereid de partij te financieren. 'De geldstromen naar de partij verliepen meestal via banken. Voor de overboekingen gebruikten we geheime codes. We werkten vooral met de Is Bankasi en de Pamukbank. De afdeling van de Pamukbank in een wijk in Istanbul was feitelijk in onze handen.'
De voordelen voor de maffia waren legio. 'Ieder kreeg een diplomatenpaspoort. De overheid hield alle deuren voor ons open. We konden doen en laten wat we wilden. We hadden ook contact met personeel van consulaten en ambassades. Dat kon ook niet anders, want ik sprak toen nog geen Engels.
'Via de consulaten onder meer bereikte ons geld alle hoeken van de Turkse gemeenschap in West-Europa. Veel van de in de beginjaren tachtig opgerichte moskeen, culturele verenigingen en sportclubs zijn dankzij onze drugswinsten tot stand gekomen.'
De maffia vergaderde regelmatig in de Kolim-club, een luxe uitspanning in de wijk Kadiky in Istanbul. Wat is er van de voormalige Kolim-bezoekers geworden? Baybasin: 'Sommigen zijn vermoord of vermist. De anderen bekleden nu hoge functies op ministeries. Of ze zijn minister of kamerlid.'
Tot de geziene gasten in de Kolim-club behoorden volgens Baybasin onder meer een voormalig parlementsvoorzitter, een ex-minister van binnenlandse zaken en een andere hooggeplaatste politicus. Zij waren lid van de DYP, maar zijn nu kamerlid voor een fractie die zich van illers partij heeft afgesplitst.
Baybasin strooit graag met namen van corrupte leden van politieke partijen, politiemensen, leidinggevenden bij de Turkse veiligheidsdienst MIT en militaire kopstukken. Want, zegt hij, hij is 'wakker geworden' tijdens een vijfjarige celstraf in Engeland tot 1989. 'Het is onrechtvaardig dat kleine mensen in de drugshandel worden gepakt, terwijl de groten binnen de overheid vrijuit gaan.'
De voormalige minister van Binnenlandse Zaken en gewezen korpschef van Ankara en Istanbul Mehmet Agar, partijgenoot van iller, zou Baybasin voor vuile diensten hebben willen inschakelen. 'Agar en een functionaris van de Turkse veiligheidsdienst gaven mij opdracht om bepaalde mensen te vermoorden en huizen in brand te steken. Dat weigerde ik. Ik ben nooit een soldaat geweest.'
Agar moest in november aftreden als minister na een geruchtmakend ongeluk in Susurluk, een stadje driehonderd kilometer ten zuiden van Istanbul. Daar reed een opmerkelijk gezelschap zich in een auto te pletter op een vrachtwagen. De voortvluchtige extreem-rechtse maffialeider Abdullah atli, de hoge politieman Hseyin Kocadag, belast met de bestrijding van de PKK, en de schoonheidskoningin Gonca Us kwamen daarbij om het leven. De parlementarir Sedat Bucak, kamerlid voor illers DYP, overleefde het ongeval. In de wagen werden machinegeweren en handvuurwapens met geluiddemper aangetroffen. maffialeider atli, die voor de autoriteiten veel vuile klussen inclusief moorden zou hebben opgeknapt, bleek in het bezit van een diplomatenpaspoort en politielegitimatie.
Turkije was diep geschokt. De hechte band tussen maffia en staat was nog nooit zo onverholen aan het licht gekomen. In massademonstraties in Ankara en andere steden schreeuwden burgers om een 'schone staat'. Nog steeds doen veel Turken 's avonds een minuut het licht uit als protest tegen 'duistere' praktijken. Een parlementaire enqutecommissie, ingesteld op 26 november, moet opheldering verschaffen. De Turkse media spreken sinds 'Susurluk' over een 'driehoeksverhouding' tussen maffia, staat en politiek.
De Turkse machthebbers voelen zich niet alleen in eigen land in het nauw gedreven. In Duitsland stelde de rechtbank te Frankfurt eind januari vast dat leden van de Turkse regering drugshandelaars de hand boven het hoofd houden. Met name iller zou persoonlijke banden hebben met de maffiafamilies enolu en Baybasin. De Engelse onder-minister Tom Sackville liet zich in dezelfde bewoordingen uit, evenals eerder een Frans onderzoeksinstituut.
Ankara neemt de zaak zwaar op. Als West-Europa de reputatie van de staat Turkije blijft besmeuren, zal het land zich afkeren van het Westen en de blik oostwaarts keren. Daarmee raken ze een gevoelig punt. Zowel in de Verenigde Staten als in de Europese Unie wordt het strategisch belang onderstreept van een bevriend Turkije.
Baybasin houdt zich op in het oog van de diplomatieke orkaan. Ogenschijnlijk rust, terwijl alles om hem heen woelt. Na zijn aanhouding ontwikkelde zich een juridische strijd om zijn uitlevering. De Hoge Raad oordeelde in december dat uitlevering weliswaar juridisch toelaatbaar was, maar adviseerde de minister geen gevolg aan het verzoek te geven. Volgens een bron bij justitie wordt de beslissing in Den Haag als 'politiek zeer gevoelig' beschouwd. 'Het is geen toeval dat het besluit voortdurend wordt uitgesteld.'
In afwachting van die beslissing heeft Baybasin een jaar doorgebracht in verscheidene huizen van bewaring. De Utrechtse criminologen Bovenkerk en Ycel Yesilgz bezochten hem daar ongeveer twintig keer. De 'Baba' fungeert als bron voor internationaal onderzoek naar de connecties van de Turkse staat met de drugshandel. De onderzoekers neigen ertoe Baybasin betrouwbaar te noemen, maar veel van wat hij zegt, is oncontroleerbaar.
Baybasins positie in de Koerdische gemeenschap is onduidelijk, zo niet omstreden. Volgens de Turkse staat is hij financier en vooraanstaand lid van de PKK. Zijn beschuldigingen zouden zijn ingegeven door politieke overwegingen en eigenbelang. Hoe ernstiger de beschuldigingen, hoe meer gevaar hij loopt bij uitlevering aan Turkije.
Baybasin ontkent de banden met de PKK. Wel zegt hij: 'Ik ben bereid elke organisatie die iets doet tegen de Turkse overheid te ondersteunen.' Volgens Koerden-kenner dr. Martin van Bruinessen zou het uitleveringsverzoek van Turkije te maken kunnen hebben met Baybasins betrekkingen met de Koerdische beweging. In een rechtbank-rapportage stelde de onderzoeker van de Universiteit van Utrecht dat volgens zijn 'goed genformeerde en politiek actieve Koerdische contacten Baybasin substantile financile steun heeft gegeven aan de Koerdische beweging - niet uitsluitend aan de PKK, maar ook aan minstens n kleinere Koerdische politieke organisatie.'
Baybasins advocaat mr. V. Koppe overhandigde bij het ministerie van Justitie enkele duizenden handtekeningen van Koerden uit verscheidene Europese steden. Zij protesteren tegen uitlevering van Baybasin aan Turkije. Als het toch gebeurt, dan zal het Binnenhof, aldus Baybasin tegen zijn advocaat, 'volstromen met Koerden'.
De Turkse ambassadeur in Nederland weigert een reactie te geven op de beschuldigingen. Een woordvoerder: 'Zolang Baybasin niet is uitgeleverd, geven wij geen commentaar.'

Foto
	Van rechts naar links: Hseyin Baybain, een onbekende figuur, de geliquideerde mafiaman Behet Cantuk en de populaire zanger Ibrahim Tatlises tijdens een feest in Turkije. Onderin: de Turkse kranten die Baybain op de voorpagina plaatsten.


11 september.
11 september 2001, Twin Towers staan in brand.
11 september is de 254ste dag van het jaar (255ste dag in een schrikkeljaar) in de gregoriaanse kalender. Hierna volgen nog 111 dagen tot het einde van het jaar.
Sinds 2001 wordt met "11 september", met name in de Verenigde Staten, vaak aan de terroristische aanslagen op 11 september 2001 gerefereerd. Een andere aanduiding is "9/11" of "nine eleven" (in de Verenigde Staten wordt in het dagelijks taalgebruik eerst de maand en dan de dag genoemd).
In andere landen wordt de datum gebruikt ter aanduiding van andere historische gebeurtenissen. In Chili is "El once de septiembre" of "El once" ("de elfde") de datum van de staatsgreep die Augusto Pinochet in 1973 aan de macht bracht.

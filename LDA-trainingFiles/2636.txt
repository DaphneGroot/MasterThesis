	Australir Michael Harvey speelt laatste recital in jubileumserie Meesterpianisten Concertgebouw Eigenzinnige keuze vestigt naam jonge pianist 
	Van onze verslaggever
Hans Heg
 AMSTERDAM
Even een paar quizvragen. In welk jaar en waar vond het eerste Franz Liszt Concours plaats in Nederland? In 1899 in Amsterdam? Fout. Goeie antwoord: in 1986 in Utrecht. Wie waren de zes finalisten en wie werd uiteindelijk de winnaar? Oh, hoe heet die jongeman ook weer, die met die bril. Een Nederlander die in Oostenrijk woonde. Inderdaad: Martijn van den Hoek. Eerste prijs 25 duizend gulden plus een aantal engagementen.
Bij Van den Hoek hebben de prijswinaarsconcerten niet tot een doorbraak en de gehoopte internationale carrire geleid. Integendeel. Anno 1997 is hij bijna net zo onbekend als hij v¢¢r 1986 was. Maar het kan ook anders lopen.
De Australir Michael Harvey was ook deelnemer en werd in een verslag van de Volkskrant op 16 juni van dat jaar 1986 beschreven als een 'koel type'. Harvey was tot voor kort helemaal van de kaart verdwenen. Totdat het Riaskoff Concert Management vorig jaar aankondigde dat de inmiddels als Michael Kieran Harvey optredende pianist was gengageerd voor een recital in de serie Meesterpianisten. Het laatste concert in de jubileumserie van Marco Riaskoff (tien jaar 'meesters' aan het klavier), die daarmee in dubbele betekenis zijn nek uitstak.
Een jonge, nauwelijks bekende pianist in de grote zaal van het Amsterdamse Concertgebouw - na grootheden als Maria Joao Pires en Krystian Zimerman - met een programma zoals nog niet eerder in deze serie is vertoond: de complete Vingt Regards sur l'Enfant-Jsus uit 1944 van Olivier Messiaen. Een meesterwerk. Ruim twee uur muziek.
Vrijdagavond rond kwart voor elf, na de twintigste 'beschouwing' over het Kindeke Jezus van de in 1992 overleden Franse meester, de katholiekste onder de katholieke componisten, zal duidelijk zijn of Harvey de grote, extatische apotheose in Regard de l'Eglise d'amour heeft kunnen waarmaken.
De vooruitzichten lijken gunstig, zeer gunstig zelfs. Als jurylid van de eerste Ivo Pogorelich International Solo Piano Competetion in Pasadena, Calforni, werd Riaskoff in 1993 dusdanig gemponeerd door het spel van de Australir dat hij hem meteen engageerde en op de Vingt Regards attendeerde. In Utrecht had hij Harvey gemist. Niemand had hem op een uitzonderlijk talent attent gemaakt. Harvey kwam, speelde, incasseerde zijn prijs en vertrok weer.
Zoals bij zo veel andere concoursgangers het geval is: opnieuw richting anonimiteit. Na 'Pasadena' is het patroon voor hem drastisch veranderd. Door de gedeelde eerste prijs en zijn ongebruikelijke repertoirekeuze - zeker voor een concours - heeft hij zich in n klap tot een gezicht met een naam, tot een uitgesproken persoonlijkheid ontwikkeld. Een pianist met een opmerkelijke belangstelling en aanleg voor hedendaagse muziek.
In tegenstelling tot zijn medekandidaten liet Harvey het standaardwerk in Pasadena vanaf de halve finale links liggen. Op de sonate van Alban Berg en Gaspard de la nuit van Ravel na. Hij begon zijn zorgvuldig opgebouwde halve-finale met de sonate van Elliot Carter en speelde daarna op imposante wijze het helslastige Canteyodjaya van Messiaen. In de finale presenteerde hij zich met een recital dat in alle grote muziekcentra respect zou afdwingen.
De acht vroege Preludes van Messiaen ingeklemd tussen een sonate van Prokofjev, de Bagatelles opus 126 van Beethoven, de vierde Sequenza van Berio en tot slot - als uitsmijter - de in 1990 gecomponeerde sonate van Harvey's landgenoot Carl Vine. Een componist die hij met hart en ziel verdedigt en van wie hij binnenkort in Sydney, met Edo de Waart als dirigent, een nieuw pianoconcert in premire brengt.
Harvey, in zijn Amsterdamse hotel: 'Dat ik in Pasadena voor dit repertoire heb gekozen, heeft niets met strategie of iets dergelijks te maken. Eindelijk kon ik eens mijn ware gezicht laten zien, omdat ik in de finale uitsluitend composities kon spelen waar ik cht genteresseerd in ben. Al kun je de pianowerken van Messiaen natuurlijk nauwelijks nog als ''hedendaags'' of ''eigentijds'' bestempelen.
'Net als de Vingt Regards behoort ook zijn Catalogue d'oiseaux tot de classics van de twintigste eeuw. Alleen worden die stukken nog niet zo gezien en gewaardeerd door het grote publiek. Laat staan behandeld en gespeeld door de pianisten die dat eigenlijk zouden moeten doen'.
Riaskoff valt meteen in met de mededeling dat hij net Krystian Zimerman aan de lijn had, die Harvey alvast het beste toewenst voor zijn Amsterdamse avontuur. 'En zeg hem ook dat ik stinkend jaloers ben. Want ik heb pas zes van de twintig Regards ingestudeerd.'
Riaskoff, opgewonden en verontwaardigd: 'Krystian wilde ze ook heel graag compleet doen maar niemand wil ze hebben. En alleen voor een concert in het Concertgebouw heeft het voor hem weinig zin. Geen enkele andere impresario is erin genteresseerd. Dat is toch niet te geloven'
Harvey bekent dat hij in 1986 in de eerste plaats naar Utrecht kwam om podiumervaring op te doen. Om te kunnen spelen en presteren onder druk. In Boedapest, waar hij toen aan de Franz Liszt Akademie studeerde en 'het krioelde van de pianisten', kreeg hij daartoe geen kans. Na het redelijk maar niet uitzonderlijk gunstig verlopen Lisztconcours nam hij zich voor niet nog eens aan zo'n circus, 'een uitwas van ons muziekleven', mee te doen.
Totdat zich de keuzevrijheid van 'Pasadena' voordeed, zonder verplichte pianoconcerten van Tsjaikofsky of Rachmaninov. Iedereen verklaarde de stoutmoedige Australir bij voorbaat voor gek. Ook sommige juryleden. Totdat ze hem Messiaen en de sonate van Vine hoorden spelen. Harvey was in n klap daar waar hij ook elf jaar geleden graag had willen eindigen. Vooraan. En niet met de zoveelste Phantasie van Schumann of Treurmarssonate van Chopin maar met muziek die hem aan het hart gaat.
De enige discussiepunten op zijn hotelkamer betreffen louter materile zaken. Harvey: 'Ik heb mijn rokkostuum bij me, maar zou ik ook in mijn Messiaenhemd, lekker kleurrijk, mogen verschijnen? En wat ik ook graag zou willen is v¢¢r het concert en meteen na de pauze een kleine toelichting geven. Zodat ook de niet zo met Messiaen vertrouwde bezoekers een beetje houvast hebben'.
Riaskoff: 'Je moet gewoon aantrekken waar je jezelf het lekkerst en meest ontspannen in voelt. Dat informele, dat vinden ze hier juist leuk. Maar als je wat wilt zeggen dan moeten we wel voor een microfoon zorgen anders verstaat niemand je in het Concertgebouw.'

Foto
	De Australische pianist Michael Kieran Harvey debuteert vrijdag in het Concertgebouw. FOTO MARCEL MOLLE - DE VOLKSKRANT


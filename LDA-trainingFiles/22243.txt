Minimalistische muziek.
De stijlvorm is ook overgenomen in de popmuziek, met name in de ambient en een aantal genres van de experimentele rock (post-rock) en in de dance omstreeks 1985.
Herkomst van de term minimal music.
De term "minimal music" is afgeleid van het concept minimalisme, dat bekend was uit de schilderkunst en beeldhouwkunst.
Het woord "minimalisme" werd voor het eerst gebruikt in de muziek in 1968 door Michael Nyman in een recensie van het stuk "The Great Digest" van Cornelius Cardew. Later breidde Nyman zijn definitie van minimalisme in de muziek uit in zijn boek "Experimental Music: Cage and Beyond" (1974).
Het verband tussen minimalisme in de muziek en minimalisme in andere kunstvormen is zeer betrekkelijk. Dat is dan ook waarschijnlijk de reden dat vele van de minimalistische componisten deze term afkeuren.
Componisten.
De meest prominente minimalistische componisten zijn Morton Feldman, John Adams, Philip Glass, Steve Reich en Terry Riley. De bekendste uit de Lage Landen zijn Simeon ten Holt en Wim Mertens. La Monte Young wordt over het algemeen aangemerkt als de "vader" van het minimalisme.
In Nederland maakte Simeon ten Holt, met onder andere "Canto Ostinato", minimalistische muziek. Van de CD werden 15.000 exemplaren verkocht: een unicum voor een Nederlandse componist van serieuze muziek.
Beschrijving van minimal music.
Minimalistische muziek wordt dikwijls aangemerkt als toegankelijker dan serialisme en andere hedendaagse avant-garde stromingen.
Van de muziek die "minimal music" genoemd wordt bestaan vele variaties, in elk opzicht, van instrumentatie tot structuur tot techniek.
Huidige minimal music.
In de popmuziek zijn ook voorbeelden van minimal music te vinden.

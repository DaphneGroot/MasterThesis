Abchazisch.
Het Abchazisch (аҧсуа бызшәа, "аṗswa bəzš°a") is een taal die behoort tot de Abchazo-Adygese talen. Het wordt gesproken door de Abchazen en wordt geschreven in een aangepast Cyrillisch alfabet.
De taal wordt gebruikt in Abchazië, een de facto onafhankelijke staat in de westelijke Kaukasus, dat door het grootste deel van de internationale gemeenschap de jure als een autonoom deel van Georgië wordt gezien. Daarnaast wordt de taal ook gesproken door de Abchazische diaspora, die zich vooral in Turkije bevindt.
Het door de Abazanen gesproken Abazijns is het meest aan het Abchazisch verwant.

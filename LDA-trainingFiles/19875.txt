Grote jager.
De grote jager ("Stercorarius skua") is het grootste lid van de jagers of roofmeeuwen, een subgroep van de Laridae.
Kenmerken.
Het is een vogel ter grootte van een flinke Zilvermeeuw, die echter altijd een variabel donkerbruin verenkleed behoudt, dat aan de onderzijde roodkleurig is. Hij heeft een zwarte haaksnavel en zwarte poten.
Leefwijze.
De grote jager is een rover. Hij achtervolgt andere vogels, bijvoorbeeld meeuwen, tot deze hun prooi laten vallen of uitbraken. Soms doodt hij zijn slachtoffers zelfs.
Verspreiding en leefgebied.
De grote jager broedt op eilanden ten westen van noordelijk Europa, onder andere op IJsland en is langs de Noordzeekust een zeldzame gast. In het Zuidpoolgebied komt een nauw verwante soort voor (S. maccormicki) die er veel op lijkt.

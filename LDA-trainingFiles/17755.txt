 LICHTE STIJGING BOUW IN DE ZOMER - CBS. 
 VOORBURG, 25 okt (Reuter) - De toegevoegde waarde van de bouwnijverheid is gemiddeld over juli en augustus licht gestegen, aldus het Centraal Bureau voor de Statistiek (CBS). 
 Het volume van de toegevoegde waarde in de bouw was gemiddeld over juli en augustus 1,9 procent groter dan een jaar eerder. 
 In de eerste acht maanden van dit jaar lag de toegevoegde waarde 2,4 procent onder het niveau van het jaar daarvoor. 
 Na de forse daling door de strenge winter in januari en februari was er een groei in de volgende maanden, aldus het CBS. 
 - redactie Amsterdam +020 - 504 5000. 
 (c) Reuters Limited 1996. 

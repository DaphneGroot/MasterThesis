	Duitser bekent moord op tienjarig meisje
	ANP
VAREL
Een 34-jarige Duitser heeft bekend het tienjarige meisje Kim Kerkow uit de Noord-Duitse plaats Varel seksueel te hebben misbruikt en haar vervolgens om het leven te hebben gebracht.
Het lijk van Kim Kerkow werd vorige week vrijdag in het Amsterdamse Bos gevonden. Ze was vorige week na een bezoek aan twee vriendinnen verdwenen. De Duitser werd woensdagmorgen in het huis van zijn ouders in de buurt van Varel aangehouden. Hij kreeg achttien jaar geleden wegens seksueel misbruik van en de moord op een meisje zes jaar gevangenisstraf.


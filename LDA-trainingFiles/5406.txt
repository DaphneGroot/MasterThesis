Pepperspray.
Pepperspray (ook wel "peperspray", "pepernevel" of "OC-gas" genoemd, van "oleoresin capsicum") is een spray die als werkzame stof het prikkelende extract uit chilipeper (capsaïcine) bevat, met een drijfgas verpakt in een spuitbus met het doel om een aanvaller in het gezicht te spuiten zodat deze tijdelijk buiten gevecht wordt gesteld, zonder dat er letsel ontstaat.
Soorten spuitbussen.
Naast de al bekende peppersprays, zijn er rond 2015 ook peppersprayguns (pepperspraypistolen) die een bereik hebben tot 6 meter en daardoor effectief kunnen zijn voor zelfverdediging op korte en wat langere afstand. Ook zijn er niet van echt te onderscheiden lipstickpeppersprays. Van buiten een lippenstift en van binnen pepperspray en makkelijk te verbergen bij bijvoorbeeld fouilleren. In landen waar pepperspray verboden is kan een pepperspraygun die veel op een echt pistool lijkt, dubbel strafbaar zijn.
Werking.
Demonstratie van het gebruik van pepperspray
De werking wordt bereikt door het hevig prikkelende effect ervan op de slijmvliezen, met name de ogen, zonder daarbij ernstige of blijvende schade te veroorzaken. Wanneer pepperspray in grote hoeveelheden op een menigte wordt gebruikt, kunnen mensen ernstige ademhalingsproblemen krijgen en kan er paniek ontstaan.
Juridische situatie.
Politiediensten en beveiligingsmedewerkers hebben pepperspray vaak als wapen ter beschikking. De precieze situatie verschilt per land. In Nederland is het bijvoorbeeld voor politieagenten en sommige andere opsporingsambtenaren wel toegestaan pepperspray bij zich te dragen en te gebruiken (mits zij daarvoor de vereiste training hebben en volgens de regels handelen) maar voor gewone beveiligingsmedewerkers is dit niet toegestaan. In sommige landen is gebruik van pepperspray door burgers toegestaan bij zelfverdediging.
Koninkrijk der Nederlanden.
In Nederland, alsmede in Aruba, Curaçao, Caribisch Nederland en Sint Maarten, is pepperspray een verboden wapen. Het valt in Nederland in categorie II van de Wet wapens en munitie.
Gebruik door opsporingsambtenaren.
Het gebruik van pepperspray door de politie, de Koninklijke Marechaussee en andere opsporingsambtenaren is vastgelegd in Artikel 12 van de ambtsinstructie. Deze instructie beschrijft de situaties waarin pepperspray mag worden gebruikt, en ook hoe het dan gebruikt dient te worden. Zo mag het niet tegen zichtbaar zwangere vrouwen of personen zichtbaar ouder dan 65 worden ingezet, en moet het gebruik ervan duidelijk worden aangekondigd, tenzij dit door bijvoorbeeld noodweer niet meer mogelijk is. Ook mag er nooit meer dan twee maal, een seconde gespoten worden en dient de afstand minimaal 1 meter te zijn.
Gebruik door burgers in andere landen.
Amerikaanse politie gebruikt pepperspray tijdens een betoging tegen president Bush

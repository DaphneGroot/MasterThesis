Netwerk (algemeen).
Een netwerk is een geheel van met elkaar verbonden punten (of entiteiten of dingen). Deze punten en hun verbindingen kunnen zowel fysiek als abstract zijn. Met abstract wordt hier het tegenovergestelde van concreet, tastbaar, bedoeld.
Er kunnen meerdere hiërarchische lagen in abstracte netwerken bestaan. Elk zo'n abstract netwerk (dus ieder als 'concept' van abstractie) zal gebruikmaken van een lager abstract netwerk of ten minste van een fysiek netwerk. Voorbeeld: een computernetwerk. Een computernetwerk is een hogere abstractie en maakt gebruik van een datacommunicatie netwerk. Een datacommunicatienetwerk op zijn beurt maakt weer gebruik van onder andere elektronische schakelingen en telecommunicatie kanalen. Dat zijn ook weer een abstracte netwerken. Uiteindelijk maken deze weer gebruik van verbonden elektronische componenten en elektrische kabels, draden of straling. Als laatste dus fysiek, tastbaar.
Hiërarchieën van abstracte netwerken kunnen verwarrend werken, het is van belang om inzicht te hebben van de hiërarchische positie van een bepaalde netwerklaag. Zie ook netwerklaag waarin te zien is hoe van concreet tot toepassing vele abstracties in gelaagdheden met elkaar samenwerken.

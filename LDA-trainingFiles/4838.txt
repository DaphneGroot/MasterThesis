	Rilke's diepten PETER VERSTEGEN VERTAALT EERSTE DEEL 'NEUE GEDICHTE'
	EEN VAN DE mooiste Rilke-vertalingen van Peter Verstegen heb ik altijd 'Orpheus. Eurydike. Hermes' gevonden. Ze werd tien jaar geleden al gepubliceerd; ze werd in bijgeschaafde vorm herdrukt in Verstegens grote bundel Natuur zal kunst nooit blijvend evenaren en verschijnt nu weer, in de Nieuwe Gedichten. In twee talen staat in deze bundel het eerste deel van Rilke's Neue Gedichte, voor velen het hoogtepunt van zijn werk.
Het tweede deel, waarvan het niveau hoger is, wordt voor 1998 aangekondigd. Is dat er, dan heeft Peter Verstegen zijn vierde magnum opus voltooid (afgezien nog van de proza-vertalingen): de genoemde selectie uit de wereldpozie, de Sonnetten van Shakespeare en de Bloemen van het kwaad van Baudelaire.
Een fenomenale productie dus. Maar er is meer: wie de verschillende versies van het Orpheus-gedicht vergelijkt, zal constateren dat Verstegen altijd aan zijn vertalingen blijft schaven. Zijn vertaalwerk is 'work in progress' en meestal zijn de veranderingen heel duidelijk verbeteringen.
Misschien is Rilke's meest bekende gedicht (of is dat 'Herbsttag?') over de panter in de Parijse dierentuin het voor de hand liggende illustratiemateriaal.
In zijn eerste Rilke-bundel (1986) maakte Verstegen dit van de eerste strofe:
Zijn blik is van het lopen langs de  stangen
zo moe geworden dat hij niets meer  ziet
dan stangen. Stangen houden hem ge vangen,
duizenden stangen, en daarachter  niets.
Dat is nu geworden:
Zijn blik is van het langsgaan van de  stangen
zo moe geworden dat hij niets meer  ziet.
Wel duizend stangen houden hem ge vangen
en meer dan duizend stangen is er  niet.
De verbeteringen zijn eenvoudig te constateren: Aan Rilke's herhaling van 'tausend Stbe' is nu pas recht gedaan en een hinderlijk halfrijm is vervangen door een echt rijm. Intussen blijft de uitdrukking 'meer is er niet' een gebrekkige weergave van 'keine Welt' - een parafrase eigenlijk meer dan een vertaling.
Zoals ook bij Shakespeare en Baudelaire heeft de vertaler bij elk gedicht een commentaar opgenomen. In die commentaren blijkt dat Peter Verstegen zlf een onderscheid maakt tussen 'parafrase' en 'vertaling'. Waar hij afwijkt, spreekt hij van een parafrase - en soms noemt hij, bij vergissing, een echte vertaling ook wel eens 'parafrase'. Dat wijst op een sterk ontwikkeld besef van het onvermijdelijke tekortschieten. Het wijst ook op een gewetensvolle bescheidenheid.
De commentaren verschaffen niet alleen feitelijke informatie over de gedichten, maar wijzen de lezer ook op plaatsen waar de vertaler is afgeweken of zijn onmacht heeft moeten bekennen. Zo krijgt de lezer niet alleen Verstegens visie op een tekst aangeboden, maar wordt hij ook op de beperktheid daarvan gewezen, attent gemaakt op mogelijke andere visies, en steeds terugverwezen naar de originele tekst.
Naar aanleiding van de Shakespeare-sonnetten wees ik er al op dat Verstegen in dit opzicht zeer open kaart speelt. Hij doet dat nu weer en ik blijf dat zeer lofwaardig vinden. In een enkel geval doet hij het ook nit. Dan is er iets aan de hand. In 'De trap van de Orangerie' wordt het woord 'alhoewel' (t¢ch al zo'n woord!) binnengesmokkeld omwille van het rijm. Rijmdwang oefent wel vaker invloed uit (het woord 'verbond' in 'Piet' bijvoorbeeld), maar hier is het absoluut fout. Verstegen verdient het krediet deze fout niet gezien te hebben; anders hadden we er in het commentaar wel iets over gelezen.
Over de nieuwe versie van de openingsregel van het panter-gedicht lezen we in het commentaar dus wl een verantwoording. Of men die nu helemaal overtuigend vindt of niet, doet minder ter zake dan het feit dat zij gegeven wordt. De begaafde vertaler is tevens een conscintieus filoloog. De commentaren zijn, vergeleken bij die van het Shakespeare-boek, bovendien beknopter en vertonen wat minder de neiging zich te verliezen in historische details die voor de appreciatie van de gedichten van weinig belang zijn.
Slechts in n geval doet zich de wat komische situatie voor dat de vertaler uitvoerig bronnenonderzoek verricht heeft dat niet alleen geen resultaat heeft opgeleverd, maar bovendien voor het begrip van het gedicht en voor de mogelijkheid het te vertalen volkomen overbodig blijkt te zijn geweest. Dat gedicht staat op bladzijde 130.
Peter Verstegen streeft naar vormgetrouwheid (en legt steeds verantwoording af wanneer hij die niet bereikt) en tevens naar een gangbaar, niet snel verouderend Nederlands, dat zowel vulgarismen als 'potische taal' vermijdt. De nieuwe versie van de wondermooie vertaling van het Orpheus-gedicht geeft frappante voorbeelden te zien van hoe deze bemoeienis hem steeds weer dwingt zijn vertalingen te herzien en hier, bijvoorbeeld, het woord 'tijding' te vervangen door 'boodschap', of een gebrekkige pentameter als 'niet meer eiland en geur van 't brede bed' te herschrijven tot een perfecte: 'eiland noch geur meer van het brede bed.'
Die regel heeft in de nieuwe versie aanzienlijk gewonnen aan de gedragenheid die hier gewenst is. Maar soms is het alsof Verstegens behoefte om klare wijn te schenken en de gedichten niet nog gedichteriger te maken dan ze soms zijn, hem blind maakt voor Rilke's diepten. Zo is het maar zeer de vraag of de doden in 'Morgue' er 'voor ons' gereed liggen, of w¡j iets met die doden moeten, of dat ze zelf gereed zijn om het moeizame, lange werk van het dood-zijn aan te vangen. Of: bevindt de beschouwer van het 'Roosvenster' zich werkelijk voor de kathedraal, buiten op het plein? In dit geval wijst het commentaar op de mogelijkheid van een andere lezing, maar bij 'God in de Middeleeuwen' is dat niet het geval, terwijl Verstegen vast wel gezien zal hebben dat de openingsregel daarvan niet had moeten luiden: 'In zich hadden ze Hem opgespaard', maar: 'Ze hadden in zich ruimte voor Hem opengelaten.'
Zo blijft er toch nog wat te klagen. Het 'kaum begonnenes Profil' in 'Das Karussel' is met 'een vaag profiel, amper gezien zo snel' beslist te nuchter vertaald en de Spaanse danseres, waarop trapt zij nu eigenlijk - op het vuur of op haar jurk, die met vuur vergeleken is? En in Maria-processies wordt met wierookvaten gezwaaid, niet met bekkens.
Al bij al, een schitterende vertaalprestatie, en tegelijk een zeer informatieve presentatie van de bundel, dankzij de toelichtingen. Verstegen is zuinig met verwijzingen; daardoor is het boek zeker niet overladen met noten en bibliografien. Terecht wordt dikwijls naar de zeer verrassende analyses van Paul Claes in Raadsels van Rilke verwezen, waarvan de spitsvondigheid door Verstegen soms als gezochtheid wordt gewaardeerd.
Maar bij het een paar maal genoemde gedicht 'Wendung', een gedicht dat in Rilke's oeuvre een scharnierfunctie vervult, had verwezen moeten worden naar wat Blok en Jellema daarover meedelen in hun bloemlezing R.M. Rilke - Gedichten 1913-1926. Misschien is Verstegens blik van het lopen langs de commentaren zo moe geworden dat hij - soms - niets meer ziet. Het zij hem vergeven. Hij heeft zich niet alleen als vertaler, maar ook als verklaarder intensief met deze pozie beziggehouden en een belangrijk boek aan zijn werk toegevoegd.
W. Bronzwaer
Rainer Maria Rilke: Nieuwe gedichten.
Eerste deel.
Vertaald uit het Duits en van commentaar voorzien door Peter Verstegen.
Van Oorschot; 309 pagina's;  59,-.
ISBN 90 2820 897 6.

Foto
	Rilke met zijn vrouw Clara Westhoff, 1904.


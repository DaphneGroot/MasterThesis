Transcendent getal.
Een reëel getal, of algemener: een complex getal, "x" noemt men transcendent, wanneer dit getal niet als het nulpunt van een polynoom is te schrijven, waarvan de graad eindig is.
voor formula_2 met geheeltallige of meer algemeen rationale coëfficiënten formula_3, waarbij geldt dat formula_4. Een getal dat wel het nulpunt van een polynoom is, heet een algebraïsch getal. Een transcendent getal is een getal dat niet algebraïsch is.
Ieder transcendent getal is irrationaal, want een rationaal getal is een oplossing van een lineaire vergelijking met geheeltallige coëfficiënten, dus algebraïsch.
Een transcendent getal kan op de getallenlijn of in het complexe vlak niet door een constructie met passer en liniaal worden aangegeven.
Er zijn overaftelbaar veel transcendente getallen en maar aftelbaar veel algebraïsche getallen. Een transcendent getal is, zoals opgemerkt, een irrationaal getal, maar niet ieder irrationaal getal is transcendent. Bijvoorbeeld formula_5 is irrationaal en algebraïsch.
Open problemen.
Van enkele reële getallen is nog niet bekend of ze transcendent of algebraïsch zijn, zoals van de constante van Euler-Mascheroni.

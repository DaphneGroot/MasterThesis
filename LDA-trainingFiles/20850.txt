Koninklijk Warmbloed Paardenstamboek Nederland.
Het Koninklijk Warmbloed Paardenstamboek Nederland is de Nederlandse fokkerij-organisatie voor spring- en dressuurpaarden, tuigpaarden en Gelderse paarden.
Prestatiegerichtheid, duurzaamheid en het aansprekende exterieur zijn de belangrijkste factoren waarop het internationale succes van dit Nederlandse paard is gebaseerd.
Het KWPN staat al jaren achtereen op nummer 1 als het gaat om de beste springpaarden ter wereld. In de dressuur bezet het KWPN momenteel tweede positie achter het Hannoveraanse Stamboek. Het KWPN hanteert strenge selectieprocedures voor goedkeuring van dekhengsten en het uitreiken van predicaten. Daardoor lopen KWPN'ers al jarenlang op het hoogste niveau mee in de paardensport.

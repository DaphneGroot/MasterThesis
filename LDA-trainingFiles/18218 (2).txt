Kranj.
Kranj (Duits: "Krainburg") is een stad in Slovenië. De stad ligt centraal in de regio Gorenjska (Duits: "Oberkrain"), die in het noordwesten van het land ligt, en is er de grootste stad van. Kranj ligt ongeveer tussen Ljubljana en de Oostenrijkse grens in, ten noordwesten van Ljubljana.
De stad Kranj heeft haar naam geleend aan de regio "Kranjska" (Duits:"Krain", Latijn: "Carniola"), die Gorenjska, Dolenjska (Duits: "Unterkrain"), Bela Krajina (Duits:"Weißkrain") en Notranjska (Duits:"Innerkrain") omvat.
In 2012 had Kranj ongeveer 37.000 inwoners. Kranj ligt ongeveer 385 meter boven zeeniveau, aan de rivier de Sava, in bergachtig gebied, aan de voet van de Alpen. Een van de faculteiten van de universiteit van Maribor, de op een na grootste universiteit van Slovenië, is in deze stad gevestigd.
De internationale luchthaven van Brnik ligt op 7 kilometer afstand van Kranj.
Geschiedenis van Kranj.
Vroeger leefde de Keltische stam van de Carni hier. Later ging het deel uitmaken van het Romeinse Rijk. In de 6e eeuw n.Chr. vestigden Slovenen zich in de regio van Kranj. In de loop van de eeuwen werd het overheerst door diverse rijken zoals het Habsburgse Rijk en Bohemen. Weer later werd het onderdeel van Joegoslavië, en uiteindelijk van Slovenië. De regio Carniola is genoemd naar de oudere naam van de stad.
Plaatsen in de gemeente.
Babni Vrt, Bobovek, Breg ob Savi, Britof, Čadovlje, Čepulje, Golnik, Goriče, Hrastje, Ilovka, Jama, Jamnik, Javornik, Kokrica, Kranj, Lavtarski Vrh, Letenice, Mavčiče, Meja, Mlaka pri Kranju, Nemilje, Njivica, Orehovlje, Pangršica, Planica, Podblica, Podreča, Povlje, Praše, Predoslje, Pševo, Rakovica, Spodnja Besnica, Spodnje Bitnje, Srakovlje, Srednja vas - Goriče, Srednje Bitnje, Suha pri Predosljah, Sveti Jošt nad Kranjem, Šutna, Tatinec, Tenetiše, Trstenik, Zabukovje, Zalog, Zgornja Besnica, Zgornje Bitnje, Žabnica, Žablje

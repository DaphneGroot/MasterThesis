	Vlak en bloedeloos
	De Gentse uitgeverij Ludion staat bekend om haar zorgvuldig vormgegeven boeken. Bij de uitreiking van de griffels en penselen eind september betreurde de jury van het Gouden Penseel het dat er niet een prijs te vergeven was voor het best verzorgde kinderboek - die zou dan zeker naar Ludion zijn gegaan. Ook de griffeljury (die teksten bekroont) prees Ludion om de 'prachtige vormgeving' van Toen de wereld nog jong was, waarvoor Jrg Schubiger een Zilveren Griffel kreeg. De illustratrice, Rotraut Susanne Berner, had toen al een Zilveren Penseel uitgereikt gekregen voor Het Avontuur, ook bij Ludion verschenen.
Mooie boeken, dus, van Ludion, die je graag ter hand neemt, ook omdat de teksten vaak bijzonder zijn. Toen de wereld nog jong was bijvoorbeeld, bestaat uit aanstekelijke onzin, originele verhalen vol verrassende wendingen, rare vragen ('Waarom zijn er zoveel mussen en zo weinig eenhoorns?') en brutale aansporingen ('Hoor eens, hoe moet ik dat weten. Vertel dit verhaal anders zelf').
Maar in Sterren horen aan de hemel, een van Ludions nieuwe uitgaven, weegt de inhoud helaas niet op tegen de vorm. Het gebonden boek ziet er prachtig uit, de tekst is gedrukt op dik, zachtgeel papier, in een verzorgde, duidelijke typografie. De voorzichtige, gewild onbeholpen tekeningen van Johanna Kang krijgen alle ruimte.
Haar ouderwets aandoende illustraties werden drie jaar geleden (het boek is pas onlangs uit het Frans vertaald) op de internationale kinderboekenbeurs van Bologna bekroond met de Prix Graphique. Maar de tekst van Sterren horen aan de hemel wekt ergenis, vooral doordat het verhaal zo naef, zo onhandig is opgezet.
Het onderwerp - jodenvervolging tijdens de Tweede Wereldoorlog - is lastig en zwaar. Auteur Jo Hoestlandt heeft ervoor gekozen het verhaal versluierd te vertellen, zonder het woord jodenvervolging ook maar te noemen. Een oude vrouw vertelt, jaren na de oorlog, hoe ze aan de vooravond van haar negende verjaardag in 1942 zomaar haar beste vriendin kwijtraakte. 'Er was niemand meer in hun appartement. Waren Lydia en haar familie gearresteerd? Waren ze erin geslaagd te ontsnappen? Het was een mysterie.'
De omzichtigheid is een benadering die had kunnen werken, wanneer Hoestlandt de paniek en het schuldgevoel van Hlne, de vertelster, invoelbaar had weten te maken. Maar dat doet ze niet, ze stapelt clich op clich: ze laat de meisjes, wanneer ze schrikken van een man in het trappenhuis, verschrikt achteruit deinzen, aan de grond genageld staan en dit terwijl het hart ze klopt in de keel, en de een de ander ontzet aankijkt.
Het werkt niet. Hoestlandts tekst roept geen spanning op en geen ontroering, hij blijft vlak en bloedeloos.
Een inhoudelijk groot bezwaar is dat Hoestlandt zoveel onduidelijk laat. Het lukt haar niet op een onnadrukkelijke wijze kennis over te dragen, zoals iemand als Karlijn Stoffels dat wel kon in Mosje en Reizele (Querido), over een Pools-joodse jongen in de oorlog.
Nu is voor haar jonge lezers uitleg achteraf nodig, een nawoord met een beschrijving van de razzia in juli 1942 toen duizenden joden werden ondergebracht in de Parijse Vlodrome d'Hiver. Pas in dit nawoord blijkt dat het verhaal van Hlne en haar vriendinnetje Lydia zich af moet spelen in de Franse hoofdstad.
En als zo'n nawoord dan noodzakelijk was, dan hadden, in een vertaling voor Nederlandse en Vlaamse kinderen, toch wel een paar woorden gewijd kunnen worden aan de situatie in Nederland en Belgi?
Hanneke de Klerck
Jo Hoestlandt: Sterren horen aan de hemel.
Illustraties Johanna Kang.
Uit het Frans vertaald door Ronni Hermans.
Ludion; 30 pagina's;  32,50.
ISBN 90 5544 120 1.

Foto
	'De man klopte zachtjes op onze deur.' ILLUSTRATIE UIT 'STERREN HOREN AAN DE HEMEL'


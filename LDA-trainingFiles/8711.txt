Huub van der Lubbe.
Huub van der Lubbe live in Sint Anthonis.
Huub van der Lubbe (Amsterdam, 3 april 1953) is een Nederlands acteur, dichter en zanger van de popgroep "De Dijk".
In 1981 formeren Huub van der Lubbe, broer Hans van der Lubbe, Jan Robijns, Arthur Ebeling en Christan Muiser de band "Big Shot and his Rocking Guns". In 1985 verscheen van deze band een lp onder dezelfde naam vol met Engelstalige Rock-'n-Roll nummers, deels zelf geschreven, deels covers. In 1996 traden ze nog eenmaal op in Amsterdam. Tegelijkertijd beginnen Huub en Hans samen met Pim Kops, Antonie Broek en Nico Arzbach de Nederlandstalige band "De Dijk".
In 1986 speelt Van der Lubbe in de Oscarwinnende film "De aanslag".
Hij maakt deel uit van de drie leden tellende dichtclub Concordia. In 1995 werden zijn liedteksten gebundeld in "Melkboer met de blues". In 2003 verscheen zijn dichtbundel "Geregeld leven". Van Concordia verscheen in 2004 de bundel "Versterkte Gedichten". In 2010 kwam zijn dichtbundel "Guichelheil" uit en voerde hij samen met Jan Robijns voor de tweede maal de voorstelling "Solo met Jan" op, de eerste keer was in 2008.
Voor de editie 2010 van de Turing Nationale Gedichtenwedstrijd fungeerde Van der Lubbe als jurylid. De jury selecteerde een top-20 uit de 100 beste gedichten van anonieme inzenders, zowel amateurs als professionele dichters; de uitslag werd bekendgemaakt op de vooravond van gedichtendag 2011.
Van der Lubbe beschouwt zichzelf als een antikapitalist en heeft niet staan te juichen toen de muur viel.
De actrice Mira van der Lubbe is zijn dochter.
Filmografie.
Huub van der Lubbe speelde ook in "De man met de Hoed", een zevendelige jeugdserie voor de VPRO over een illusionist die een dubbelleven leidt als gokker. Hij speelde daarin een Griekse beeldhouwer.
"Ik ben jouw beste vriend" (Huub), "Vreemd spel" (Huub), "Ik sla nooit mijn vleugels meer uit" (Huub), "Andy's verjaardag", "Soldaten ingerukt", "Cadeautjes", "Buzz", "Sid", "Woody en Buzz", "Sid's speelgoed", "Woody is weg", "Het grote moment", "Samen staan we sterk", "Op stap", "Tot aan de sterren en daar voorbij". Op 20 november 2009 zong Huub van der Lubbe in een aflevering van Sesamstraat het liedje "Trappetje naar de maan" (tekst Judith Nieken, muziek Henny Vrienten) samen met het karakter Tommie.

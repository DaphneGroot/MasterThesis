Universiteit van Harderwijk.
De Universiteit van Harderwijk bestond van 1648 tot 1811.
Geschiedenis.
De Universiteit van Harderwijk, ook wel "Gelderse Universiteit", werd ten tijde van de Republiek der Zeven Verenigde Nederlanden door de Staten van Gelre opgericht. De universiteiten van Leiden (1575), Franeker (1585), Groningen (1614) en Utrecht (1636) waren al eerder gesticht. De Gelderse Academie in Harderwijk werd daarmee de 5e universiteit in Nederland
"Harderwijk is een stad van negotie,Men verkoopt er bokking, blauwbessen en bullen van promotie."
Het gemakkelijke promoveren lokte veel studenten naar de universiteit, al was het vaak voor korte tijd.
Een aantal van deze mensen staat bekend als groot wetenschapper, ondanks de bedenkelijke reputatie van de universiteit.
Bekende hoogleraren in Harderwijk waren onder meer: Jan Bleuland, Johan van der Does, David de Gorter, Petrus de Greve, Joan Melchior Kemper, Herman Muntinghe, Johannes Pontanus,
Caspar Reinwardt, Adriaan Reland, Caspar Reuvens, Arnoldus Rotgers, Alexander Tollius, Cornelius Tollius, Herman Tollius, Meinard Tydeman, Jacob Vosmaer, Annaeus Ypeij.
Tijdens de Franse bezetting werd de universiteit opgeheven. Koning Willem I probeerde de universiteit later net als die van Franeker zonder succes nog nieuw leven in te blazen, door haar te heroprichten als rijksatheneum in 1815. In 1818 sloot dit rijksatheneum haar deuren echter alweer en verdween het instituut.
Tegenwoordig.
In de binnenstad van Harderwijk zijn nog steeds enkele gebouwen van de voormalige universiteit te zien, zoals een "snijdkamer", de hortus en het bekende Linnaeustorentje.

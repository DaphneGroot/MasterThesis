	ISBN
	Edward St. Aubyn, die schrijft voor The Spectator, The Times Literary Supplement en Tatler, vertelt in Slecht nieuws verder over Patrick Melrose, telg uit een Engels adellijk geslacht. Slecht nieuws is het tweede deel van een trilogie. In het eerste deel, Laat maar, beschreef St. Aubyn de jeugd van Melrose, die opgroeide met een alcoholische moeder en een veel oudere vader, door wie hij seksueel werd misbruikt. In Slecht nieuws hoort Melrose dat zijn vader in Amerika is overleden. Hij reist erheen en raakt meegesleurd door zijn zucht naar drugs (Van Gennep;  36,90).
In Liefde vertelt de Hongaarse schrijver Pter N das over een man en een vrouw samen in een kamer. Hij is gekomen om een eind aan hun verhouding te maken. Maar voorlopig slaagt hij er niet in dat te zeggen. Het paar rookt een joint, bedrijft misschien de liefde, maar wat er gebeurt is minder belangrijk dan wat er in het hoofd (en het lichaam) van de man omgaat, die tussen roes en helderheid, als het ware in halfslaap, worstelt met wat er in zijn bedrieglijke bewustzijn rondspookt. Een hallucinerende werkelijkheid. Uiterst gedetailleerd wordt er door N das verslag van gedaan. Liefde (Van Gennep;  29,50) is het vijfde boek van N das dat in het Nederlands is vertaald. De schrijver werd bekend door Het boek der herinneringen.
' ''Wat een vrouw'', zei ik. ''Zo zie je er niet veel. Mooi lang. Een prachtig lichaam. Wat doet die hier.'' ''Geen vrouw'', antwoordde Jo'annes. ''Een waria. Een jongen die zich niet thuis voelt in een plat hoekig lichaam en een vrouwenlichaam heeft gekregen.'' ' In De verliefde waria van Ivan Wolffers (Contact;  36,90) krijgt de journalist Alan met deze waria's te maken, als hij in Indonesi op zoek gaat naar een spoorloos verdwenen vriend.
Van A tot en met W, van Dorothy Allison tot en met Virginia Woolf zijn in de bundel Venus in vlam 'de mooiste verhalen over de damesliefde', zoals de ondertitel luidt, opgenomen. Het zijn niet allemaal 'verhalen'. In het boek staan ook fragmenten, bijvoorbeeld uit Mrs. Dalloway van Virginia Woolf en Bekentenissen aan Julien Delande van Sonja Witstein. De bijdragen zijn van zowel Nederlandse auteurs (onder anderen Andreas Burnier, Doeschka Meijsing, Karin Spaink, Lydia Rood) als buitenlandse (onder anderen Anas Nin, Lisa Alther en Gertrude Stein). De verpakking is evident zinnenprikkelend bedoeld (Contact;  34,90).
Paulo van Vliet (1966) studeerde regie aan de Amsterdamse Theaterschool en schreef een boek, de autobiografische roman Uitgesloten. Het gaat over een jongen die opgroeit in een gezin van Jehova's getuigen. Als hij deze liefdevolle omarming wil losmaken, wordt hij buitengesloten (Nijgh & Van Ditmar;  29,90).
Bedtijd is een roman van de Engelse komiek David Baddiel over Gabriel Jacoby, die lijdt aan slapeloosheid en zijn tijd verdoet met seks, koffie, voetbal en drugs. Totdat hij hopeloos verliefd wordt op de vrouw van zijn broer (Bert Bakker;  34,90).
De Italiaanse schrijfster Paola Capriolo (1962) debuteerde in 1988 met de verhalenbundel La grande Eulalia. In 1992 verscheen daarvan een vertaling bij Meulenhoff met als titel: De stenen vrouw. Daarna volgden Het rijk van de vergetelheid (1993) en Voor de liefde heb ik geleefd (1994). De reeks wordt voortgezet met De vrouw in de loge (La spettatrice), een boek met een ouderwets romantische sfeer. Een vertelster roept herinneringen op aan een acteur, Vulpius geheten, die in de ban raakt van een vrouw die al zijn voorstellingen volgt en daarbij voortdurend de blik op hm gericht heeft. Hij ontmoet haar niet, maar zij brengt hem wel zodanig uit zijn evenwicht dat hij geleidelijk aan steeds meer in de war raakt. Slachtoffer wordt zijn vriendin Dora, die hij aan tamelijk wrede spelletjes onderwerpt (Meulenhoff;  36,90).

Foto
	Pter N das FOTO HARRY COCK


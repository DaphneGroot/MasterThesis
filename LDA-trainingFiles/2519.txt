	De speurtocht van Sporre
	HIJ IS JUIST teruggekeerd van een dienstreis naar Madrid. Niet dat zijn club, FC Zwolle, een middenmoter in de eerste divisie, n dezer dagen een verrassende aankoop zal presenteren. Zoiets als: Real-speler Redondo kiest voor FC Zwolle. Na het vermaarde Bosman-arrest, de afschaffing van het transfersysteem, is de voetbalwereld weliswaar behoorlijk op hol geslagen, maar er zijn grenzen aan de gekte.
FC Zwolle-voorzitter Gaston Sporre, directeur van verzekeringsmaatschappij Groene Land, zucht maar eens diep: 'Je zou het haast vergeten, maar er moet ook nog gewoon gewerkt worden.'
Het buitenlandse tussendoortje heeft kennelijk een zonnig humeur teweeggebracht. Sporre is voorzitter van de formatiecommissie, een zeskoppig gezelschap dat werkt aan de vorming van een nieuw sectiebestuur betaald voetbal. Een ondankbare taak, zo op het oog, maar Sporre maakt niet de indruk een gekweld mens te zijn.
Dat wekt verbazing want het chec met Sport 7 heeft diepe wonden geslagen in het Nederlandse profvoetbal. De buitenwacht kreeg de afgelopen weken voortdurend het gevoel dat de bestuurders van de clubs niet genoeg kunnen krijgen van het ruzin, ook over de samenstelling van een nieuw sectiebestuur. Was er ook maar n onderdeeltje van die procedure waarover de betrokkenen het wl onmiddellijk eens waren?
De voorzitter van de formatiecommissie is niettemin optimistisch gestemd over een spoedige vorming van een nieuw bestuur. 'Ach', mijmert de bestuurskundige Sporre, 'de voetbalwereld is nu eenmaal een hyper-politiek wereldje en vooral een hyper-publiciteitsgevoelig wereldje. Breng die twee elementen bijeen en je krijgt al snel de indruk dat we met zijn allen bij voorkeur rollebollend en vechtend over straat gaan.'
Zelf houdt hij het erop dat de werkzaamheden van de formatiecommissie spoedig beindigd kunnen worden. Maandag komt het gezelschap (Sporre, Van Praag van Ajax, Picke van Roda JC, Nieuwdorp van Go Ahead Eagles, Van Seggelen van de Centrale Spelers Raad en KNVB-directeur Vogelzang) wederom bijeen en Sporre verwacht de grote sprong voorwaarts. 'Het wordt oogstdag.'
'Linksom of rechtsom', een nieuw sectiebestuur zal er komen. Dat zijn eigen commissie het eens wordt over een voordracht staat voor hem vast. 'Wij komen er wel uit.' Het is de bedoeling dat de huidige sectiebestuursleden Kesler (juridische zaken) en Brouwer (financin) blijven zitten - 'je moet niet alle expertise onmiddellijk overboord gooien' - over andere namen laat Sporre zich niet uit.
De zoektocht heeft twee kandidaat-voorzitters opgeleverd maar maandag gaat het in eerste instantie om de invulling van de overige bestuursfuncties. Een 'constituerend beraad' moet vervolgens tot de voordracht van een voorzitter leiden. Ja, dat de naam van Loek Hermans, de Friese commissaris van de koningin, rondzingt is ook hem bekend. 'Ik ken Loek uiteraard uit zijn Zwolse periode, toen hij hier burgemeester was'.
De uiteindelijke verkiezing van een nieuw sectiebestuur staat voor 4 april op de agenda, wanneer de algemene vergadering betaald voetbal bijeen komt en de clubafgevaardigden schriftelijk moeten stemmen over de kandidaat-bestuursleden. 'Onze rol is een voordracht te doen, het huidige sectiebestuur moet het verder afhandelen.'
Zeker, de rondgang langs kandidaat-bestuursleden is allerminst een vrolijke bedoening geworden. 'Als voorzitters van grote clubs steeds maar roepen dat we voorlopig helemaal geen bestuur nodig hebben, kun je je voorstellen dat niet iedereen stond te trappelen. Een plaats op de eretribune bij interlands is mooi, maar gekwalificeerde mensen gaan natuurlijk niet in een bestuur zitten als ze de indruk krijgen dat ze binnen een paar weken weer moeten opkrassen.'
Woensdag sprak Sporre nog met Staatsen, de veelgeplaagde leidsman van het zittende bestuur, en de conclusie luidt dat 'het haast ethisch onverantwoord' is om dat college nog langer te laten 'bungelen'.
Het betaald voetbal is een volwaardige bedrijfstak, er gaat jaarlijks 400 miljoen gulden in om, er zijn duizend werknemers bij betrokken. Sporre: 'Besturen op de automatische piloot kan nu echt niet meer binnen deze branche. Die tijd ligt definitief achter ons.'
Ajax en Feyenoord hebben bij herhaling betoogd dat er in een nieuw sectiebestuur geen plaats kan zijn voor leden van het huidige college, maar Sporre ligt daar niet wakker van. Niet vrij van pathos wil hij de grote clubs graag nageven dat het avontuur met Sport 7 gezien kan worden als 'de grootste catastrofe die het Nederlandse voetbal ooit heeft getroffen', maar enige nuancering acht hij op zijn plaats.
'Bij dat initiatief was de volledige top van het Nederlandse bedrijfsleven betrokken. Dat zijn toch mensen met een redelijk gestoffeerde bovenkamer. Om dan nu, na het debacle, een veto uit te spreken over allerlei personen die bij dit initiatief betrokken waren, vind ik nou niet zo netjes.'
En om het zittende, demissionaire bestuur collectief incapabel te verklaren, gaat Sporre wat al te ver. 'Zo slecht is de kwestie met Sport 7 niet afgewikkeld. Financieel gezien.'
Graag zou hij willen dat het nu eindelijk eens is afgelopen met 'Bijltjesdag-achtige taferelen'. Bij het aftasten of zekere kandidaat-bestuursleden op een voldoende draagvlak mogen rekenen, heeft hij de laatste tijd net even te vaak het klassieke zinnetje gehoord: 'Hoor eens, ik heb niks tegen de persoon, maar. . .'
Zeven jaar geleden werd Gaston Sporre voorzitter van eerste divisieclub FC Zwolle, toen nog PEC Zwolle geheten. Hij loste Martin Eibrink af, een project-ontwikkelaar die grootscheepse plannen met PEC Zwolle had maar de club uiteindelijk een miljoenenschuld naliet.
Eenzelfde sfeer van 'ambitieuze ondernemers-semantiek' komt Sporre vandaag de dag wederom tegen, nu de eredivisieclubs zich willen 'bevrijden' van de in hun ogen knellende omhelzing door de lagere echelons. De BV Eredivisie, waarbij alle achttien eredivisieclubs betrokken zijn, wil zich losmaken van de eerste divisie.
Voor de komende twee seizoenen zijn de tv-inkomsten nog onder alle 36 clubs verdeeld, maar de BV Eredivisie heeft er geen trek meer in om de eerste divisieclubs te subsidiren.
Op 24 maart bepraten de eredivisieclubs de totstandkoming van een Superliga. Sporre en KNVB-directeur Vogelzang hebben nog deze week met Ajax-directeur Oldenhof gesproken, n van de stuwende krachten achter de BV Eredivisie, en het is allerminst ondenkbaar dat de buitenwacht aanstonds weer getuige mag zijn van een publiek schouwspel van hevig kibbelende voetbalbestuurders.
Sporre: 'Ik ben helemaal niet tegen een andere opzet en inrichting van het betaald voetbal, maar er moet wel sprake zijn van verbondenheid in verscheidenheid.' De plannen van de BV Eredivisie komen hem tot dusverre wat al te avontuurlijk over. 'Er wordt steeds geroepen dat er zoveel meer geld uit de markt te halen is, maar dat is maar zeer de vraag. En waar komt dat geld dan vandaan? Zijn dat extra middelen uit de markt of wordt dat weggehaald bij ons, de eerste divisieclubs?'
Sporre heeft de initiatiefnemers van de BV Eredivisie een aantal condities voorgelegd voor de toekomstige inrichting van het betaald voetbal. 'Het belang van de plannen voor het totale Nederlandse voetbal. De financile basis die twee bespeelbare competities toestaat. Het bestendige, meerjarige commercile vooruitzicht. En de inbedding van alle plannen in de KNVB-reglementen.'
Een duidelijk antwoord heeft hij nog niet gekregen - 'Maar ja, ik ben dan ook maar zo'n mediocre eerste-divisiemannetje' - en dat maakt de argwaan alleen maar groter. 'Die BV Eredivisie wil perse per 1 juli van start gaan, maar waarmee dan precies is mij niet duidelijk.'
Na de ervaringen met Sport 7 staat hij, begrijpelijk, wat huiverig tegenover al te juichende teksten van ondernemers die de voetbalwereld als een goudmijn beschouwen. 'Onze bedrijfstak is aan herstructurering toe, zeker, en ik sluit niet uit dat de BV Eredivisie passende antwoorden geeft op mijn condities. Maar anderzijds doemen de contouren van luchtkastelen op. En voor luchtkastelen hoeven geen bouwvergunningen te worden afgegeven.'
Sporre vreest dat een aantal topclubs het 'huidige, stadhouderloze tijdperk' wil aangrijpen om tot een grondige sanering van het betaald voetbal te komen. Hij ziet ook wel in dat een aantal eerste divisieclubs wellicht geen bestaansrecht meer heeft - 'In mei komt de KNVB met de uitkomsten van een strategisch bedrijfstakonderzoek; dan weet je tenminste waar je over praat' - maar waarschuwt voor kille sanering.
'De eerste divisie is het scharnierpunt tussen de amateurs en de eredivisie. Je moet niet zomaar alle lijnen verbreken. Er zal, hoe dan ook, altijd een promotie/degradatieregeling moeten blijven bestaan.
'We hebben in Nederland een fantastische piramidale opbouw met een sterke infrastructuur. Goede trainers, goede opleidingen. Dat is de sportieve gasbel waarop we zitten. De eredivisieclubs kijken verlangend over de landsgrenzen, maar je moet niet denken dat je ooit de Engelse gekte inhaalt, of de Spaanse emotionaliteit. We zijn een klein landje, onze markt is bescheiden.'
@@0IER@@0OMS', filosofeert Sporre, 'krijg je het idee dat bij bepaalde clubs het credo luidt dat de werkelijkheid niet overeen komt met hun ambities. Maar om dan meteen de hele bedrijfstak op zijn kop te zetten. . . In mijn vorige functie als organisatie-deskundige heb ik wel aanzienlijk minder complexe operaties meegemaakt, waarover in elk geval eens stevig werd gediscussieerd en waarover eens flink werd nagedacht.'
Wat Sporre irriteert is dat hij van de BV Eredivisie steeds maar te horen krijgt dat eerste divisieclubs ook eens met een gezamenlijk plan moeten komen voor de toekomstige inrichting van hun competitie. 'Dan krijg je het gevoel dat er een mes op je keel wordt gezet. Ik neem maar aan dat die plannen van de BV Eredivisie grote consequenties zullen hebben voor ons, terwijl we vooralsnog moeten gissen naar wat er achter de facade schuilt.'
Zijn optimisme over de spoedige vorming van een nieuw sectiebestuur kan bij wijze van spreken ieder moment een knauw krijgen, Sporre spreekt het niet tegen. 'Dit is een wereldje waarin emotionaliteit een nogal dominante plaats inneemt.'
Is het nog wel leuk om voetbalbestuurder te zijn? De sport heeft zich de laatste maanden niet bijster goed verkocht, menig liefhebber heeft de buik vol van al dat geruzie en gekonkel in Zeist, van de doorgedraaide vercommercialisering.
Bedachtzaam: 'Tsja. . . leuk? Voetbal is leuk. Ach, de gemiddelde voetballiefhebber denkt toch: ze doen maar, ze zoeken het maar uit met hun BV Eredivisie en zo. De liefhebber pikt er toch wel z'n wedstrijdjes uit. Maar ik geef toe: de uitstraling van voetbal heeft de laatste tijd te wensen overgelaten.'
Bijna had Sporre het over het product voetbal gehad. Hij is zichtbaar blij dat het woordje er niet uit floepte.

Foto
	Gaston Sporre FOTO MARCEL MOLLE - DE VOLKSKRANT


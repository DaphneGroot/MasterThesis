	Eijkelkamp mogelijk onder het mes
Ren√© Eijkelkamp speelt voorlopig niet voor PSV. De komende week wordt zijn achillespees nader onderzocht. Daarna wordt een keuze gemaakt: of een maand in het gips, of opereren.
Clubarts Cees-Rein van den Hoogenband wil er via onderzoek met een scan en een echografie achter komen wat precies mis is met Eijkelkamp, die het hele seizoen al sukkelt. 'Ik heb drie weken rust gehad, maar na drie trainingen viel ik weer ver terug', zei de speler. 'Er moet maar eens duidelijkheid komen.'
Een operatie is het laatste wat de aanvaller wil. 'Dat kost me gauw drie maanden. Terwijl ik in die periode kampioen wil worden.'



	Ivo Niehe schrijft heldenepos over Ivo Niehe
	Hoe kom je bij de TV? 'Door de juiste ouders te kiezen.'
Ivo Niehe benadrukt het nog maar eens, aan het slot van het boek Het leukste krijg je nooit te zien. Bij de tv kom je niet zomaar terecht. Vader moet er werken. Als moeder een bekend presentatrice is, is er ook een kans. Maar voor gewone stervelingen zijn Aalsmeer en Hilversum utopien.
Hoewel. Niet voor Ivo Niehe, schrijft Ivo Niehe. Hij is de uitzondering op de regel. Toen hij studeerde, zong hij ook liedjes. Eerst bij The Whiskers. Later nog even solo als Ivo Jrgenson. In die hoedanigheid geeft Niehe een interview op de radio, en wordt hij ontdekt. Door 'een man van muziekuitgever Strengholt: 'Wat praat u geweldig makkelijk. Ik bemiddel voor diskjockeys. Kom langs'
En screentest later zit Niehe bij de TROS. Of hij ook 'binnen vijf minuten op die portable tikmachine een zinvol verhaal met weinig typefouten over een onderwerp naar keuze' kan maken, vraag Chef Actualiteiten Wibo van de Linde hem. Niehe, die 'van zijn zesde tot zijn twaalfde elke zondag een sportkrantje in elkaar draaide' voor familieleden, kan dat.
Zo'n beetje iedere kijker weet dat de presentator van De TV Show n van de slimmere jongens uit de klas van de publieke omroep is. Niehe maakt toegankelijke televisie zonder zich te verliezen in prietpraat, wat van zijn commercile concurrenten niet kan worden gezegd. Hij spreekt zijn talen. Weet bovendien stuk genterviewde personen voor zich in te nemen met zijn geliede woordkeuze en gulle glimlach.
Niehe is gedreven tot op het bot. Als student wilde hij bekend worden. Als presentator doet hij er alles aan een serieus imago te verkrijgen. En als schrijver hamert Niehe bij de lezer erin hoeveel doortastendheid nodig is om als journalist goed te kunnen functioneren. Die gedrevenheid zit Niehe in de weg. Elk hoofdstuk wordt overschreeuwd door die ene boodschap: Ik Ben Echt Goed! Daarmee doet de schrijver de tv-maker te kort.
Als iemand die ruim twintig jaar television for the millions maakt een boek schrijft over zijn vak, dan zijn de verwachtingen hoog. Niehe houdt een betoog over kijkcijfers en diepgang, denk je dan. Of hij vertelt iets over de veranderingen in de media, waardoor zijn omroep, de immer opgewekte TROS, overbodig dreigt te worden. Ook een idee: naar aanleiding van ontmoetingen met sterren gedachten vastleggen over de grens tussen imago en persoonlijkheid.
Helaas. In Het leukste krijg je nooit te zien kletst Niehe er opgewekt op los over de leuke en minder leuke kanten van door hem genterviewde beroemdheden. Tina Turner wilde weliswaar dat ene merk sodawater in haar kleedkamer, maar tijdens het interview bleek zij bereid op allerhande vragen antwoord te geven. Shirley MacLaine daarentegen bleef zeuren over de belichting. Van Mia Farrow mocht Niehe zomaar het hele huis filmen. W.F. Hermans schreef als opdracht aan Niehe in een door Niehe meegebracht boek: 'Voor Henk.'
Behalve een reeks vette anekdoten, vertelt Niehe terloops ook het n en ander over zichzelf. Vooral in die passages wekt Niehe de indruk zichzelf een miskend genie te vinden. Hij kan het niet laten over zijn 'zes gymnasiale jaren op een voortreffelijke Amsterdamse school' te verhalen. Van zijn periode als boodschapper van hard nieuws bij TROS Aktua maakt hij een soort heldenepos. Waarom toch, Ivo Niehe?Ronald Ockhuysen
Ivo Niehe: Het leukste krijg je nooit te zien. Het Spectrum; f 29,90.

Foto
	Ivo Niehe in de jaren zeventig.


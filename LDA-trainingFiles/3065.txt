	BEATLES-VEILING
	De eerste internationale veiling van Beatles-materiaal zal op 22 maart plaatsvinden in Tokio. Televisiekijkers kunnen dan per telefoon, fax of via internet een bod doen via een satellietverbinding. Tot de topstukken horen een Hofner-basgitaar van Paul McCartney, die op 450 duizend gulden wordt geschat, en een handgeschreven tekst van het nummer Penny Lane, dat plusminus 150 duizend gulden moet doen. Ook het geboortehuis van drummer Ringo Starr in Liverpool komt onder de hamer. De totale opbrengst zal naar verwachting meer dan drie miljoen gulden bedragen.


	In Holland heerst mysterie De pracht van stinkende grachten en rottende gevels
	ALS ER N ding is dat je van de Amerikaanse kunstenaar James Abbott McNeill Whistler kunt zeggen, dan is het dat hij op tijd is gestorven. Hij overleed in 1903 in Londen, op 69-jarige leeftijd, en daardoor maakte hij niet meer het oproer mee dat Matisse, Derain en - niet te vergeten - Picasso nog geen drie jaar later met hun werk zouden veroorzaken.
De tegendraadse luminist, die met zijn experimenten in kleur en licht het Victoriaanse establishment tegen de schenen had geschopt, was bij zijn dood niet langer meer 'modern' of 'vernieuwend', laat staan aanstootgevend.
Zijn werk werd aangekocht door rijke verzamelaars en musea, en in Londen, Parijs en Boston werden in 1903 grote tentoonstellingen aan zijn nagedachtenis gewijd. Whistler, die in 1877 door de Britse kunsthistoricus John Ruskin was uitgejouwd als oplichter, die het publiek 'een pot verf in het gezicht smeet', was definitief salonfhig geworden.
Zijn carrire is eigenlijk te vergelijken met die van de Franse beeldhouwer Rodin. Hij veroorzaakte met zijn onverbloemde naakten en realistisch 'lelijke' portretten aanvankelijk ook schandaal op schandaal. Maar naarmate de eeuw zijn einde naderde werd het enfant terrible een bewierookte held.
Het is de vraag of Whistler, als hij langer had geleefd, waardering had kunnen opbrengen voor zijn fauvistische en kubistische vakbroeders. Waarschijnlijk niet.
Whistler schilderde wat hij om zich heen zag. Dat hij zag wat anderen voor hem nooit hadden gezien - de schoonheid van de grijze mist in Londen, de pracht van stinkende grachten en rottende gevels in de armste wijken van Amsterdam - is zijn verdienste. Maar ook al liet hij huizen, kerktorens, en bruggetjes met mensen en hondjes opgaan in een sprookjesachtige, suggestieve nevel, hij gaf ze wel perspectivisch correct weer. Geen tafel vliegt door de kamer, zoals in Matisses vroege experimenten uit het begin van deze eeuw met twee en drie dimensies; geen model wordt ontleed op de manier waarop Picasso dat in 1907 deed met zijn juffrouwen uit Avignon. Ondanks de affiniteit die Whistler voelde voor het impressionisme, bleef hij ferm geworteld in de traditie van het negentiende-eeuwse realisme.
Dat blijkt op de tentoonstelling die morgen in het Rijksmuseum in Amsterdam opengaat voor publiek. 'Whistler en Holland' heet de expositie die Rijksmuseum-conservator Freek Heijbroek en de uitnemende Britse Whistler-expert Margaret MacDonald hebben samengesteld. Zo'n 120 tekeningen, etsen, pastels en aquarellen van de Amerikaan zijn in het Prentenkabinet te zien.
Ze concentreren zich op de reizen die Whistler in 1863, 1882, 1884-1885, 1887, 1889-1890, 1900 en 1902 naar Amsterdam, Dordrecht, Domburg en Vlissingen maakte. Maar ook worden zijn omzwervingen langs de Thames in beeld gebracht, zijn reizen naar Veneti, en werk van navolgers als Breitner, Witsen, Cameron en Pennell.
Het interessante van de tentoonstelling is dat ze ondanks haar beperkte opzet (schilderijen blijven immers buiten beschouwing), toch een overzicht weet te schetsen van Whistlers artistieke ontwikkeling. Uit al zijn belangrijke perioden is werk aanwezig. De Thames-serie is er, die nog zwaar schatplichtig is aan het realisme van Courbet, en waarop, net als op de Parijse etsen van Charles Meryon, delen van de stad te zien zijn die op het punt staan onder de slopershamer te verdwijnen.
Dan zijn er de prenten en pastels uit zijn Venetiaanse periode (1879-1880), waaruit blijkt dat Whistler zich steeds verder distantieert van het 'plein-air'-schilderen van Courbet, en steeds meer formele aspecten zoals kleur en compositie tot onderwerp van zijn werk maakt.
En, uiteraard, is zijn Hollandse werk er, met als hoogtepunten de zogenaamde 'Amsterdam-set' - een serie van twaalf etsen die hij in 1889 maakte - en de impressionistische pastels uit Domburg en Amsterdam.
Natuurlijk is de expositie minder imposant dan de grote overzichtstentoonstelling drie jaar geleden in de Tate Gallery. En natuurlijk kun je erom treuren dat prachtige, meditatieve schilderijen als At the piano (1858-1859), Nocturne: Blue and Gold - Old Battersea Bridge (1872-1877) of het portret van Whistlers moeder ontbreken, en dat geen van de efemerische, nachtelijke haven- en zeegezichten in glanzende olieverf aanwezig zijn.
Maar daar staat tegenover dat nu voor het eerst alle twaalf etsen uit de 'Amsterdam-set' bij elkaar te zien zijn. Dat de enige 'Nocturne'-aquarel op de wereld die uitgeleend kan worden - het Amsterdamse havengezicht uit 1882/1884 uit de verzameling van het British Museum - nu in het Rijksprentenkabinet hangt. En dat er nu aan de hand van verschillende staten van dezelfde etsen te zien is hoe ingrijpend Whistler zijn platen 'versleutelde'.
Zo blijkt uit de eerste staat van de vroegste ets die Whistler in Nederland maakte, een gezicht op Amsterdam uit 1863, hoe de kunstenaar eerst en vooral gebiologeerd moet zijn geweest door de lucht in Holland, en niet door het water, de platbodems daarop of het silhouet van de stad aan de andere oever.
De eerste staat van 'Gezicht vanaf het Tolhuis' is bijna helemaal gevuld met krassen en strepen en stippen. Vrijwel inktzwart is de hemel. Ze hangt loodzwaar boven het water, dat in scherp contrast maagdelijk 'wit' is gebleven. In de tweede staat van de ets echter, heeft Whistler de hemel 'schoongeblazen'. De wolken zijn weggejaagd, water en lucht zijn een verbond van licht met elkaar aangegaan.
Aan de speurzin van Heijbroek en MacDonald is verder te danken dat veel, zeer zelden getoonde bladen uit particuliere collecties nu te zien zijn, en dat er zelfs een nog nooit eerder getoonde, want pas ontdekte, pastel van Whistler hangt. Heijbroek kon dankzij een toevallige vondst in het gastenboek van het Frans Halsmuseum deze pastel dateren en lokaliseren. Het is een klappertandend koud wintergezicht op het nog niet gedempte Rokin in Amsterdam uit 1882. Whistler maakte het waarschijnlijk vanaf het (inmiddels verdwenen) caf De Beurs op de Dam.
Wat zocht Whistler in Nederland? Waarom reisde deze dandy, deze als southern gentleman poserende kunstenaar steeds naar het kille noorden? Veneti, met z'n atmosferische luchten en wateren en mt z'n huizen die na elke nacht van plaats lijken te zijn gewisseld, was meer iets voor hem. Toch bezocht hij die stad maar n keer. Naar Nederland ging hij ten minste zeven keer.
Het eerste dat Whistler hierheen lokte, was wat kunstenaars als Monet en Constable eerder ook hierheen had gelokt: de zeventiende-eeuwse Hollandse meesters, met name Rembrandt, Frans Hals en Pieter de Hooch. Whistler ging naar het Rijksmuseum, het Frans Halsmuseum, het Mauritshuis en bewonderde er het impasto van Hals, de zelfportretten van Rembrandt (hij zou ook zelfportretten in dezelfde trant maken), diens expressieve, besliste tekentrant.
Maar buiten de kunst trof hem het vlakke landschap - met horizonten waar hemel en aarde in elkaar overgaan - een kuststrook die nog vrijwel ongerept was, en oude binnensteden waar gevels van huizen uit het water leken op te doemen als middeleeuwse monsters uit de diepzee. Zijn lievelingssteden waren Amsterdam en Dordrecht.
'Ik hou van Holland,' schreef hij, 'omdat het niet van die opgeblazen, vormeloze bomen heeft. De stammen zijn er wit geschilderd en de koeien dragen er quilts, en alles is gearrangeerd en charmant. En kijk eens naar de luchten! Men geeft zo hoog op over de luchten in Itali - de luchten in Itali zijn niet blauw, maar zwart. Blauwe luchten zie je alleen in Holland en (. . .) Engeland, waar zich grote witte wolken voordoen en in de ruimte daartussen blauw. In Holland heerst atmosfeer, en dat betekent mysterie.'
Dit mysterie heeft Whistler meesterlijk weergegeven op zijn beroemde Amsterdamse Nocturnes in aquarel, die bijna allemaal in het bezit van de Freer Gallery in Washington zijn, en bij beschikking niet worden uitgeleend. Deze 'nachtgezichten' - die worden afgebeeld in de bij de tentoonstelling verschijnende publicatie - zijn het toppunt van raadselachtigheid. Het is dat hun namen aan Amsterdamse grachten refereren, maar anders had geen mens kunnen weten waar ter wereld zich deze mistige oases van groen, blauw en flinterlicht geel bevinden.
Deze aquarellen zijn dus niet in het Rijksprentenkabinet te zien. Maar er zijn evenbeelden. De hierboven genoemde Nocturne uit het British Museum bijvoorbeeld, en de ets Nocturne: Dance House uit 1889. Vanaf een bootje in de gracht maakte Whistler deze ets, zoals hij al zijn etsen maakte. De afdruk is zo grauw als de nacht. Dit gezicht op een danshuis heeft Whistler ver geabstraheerd. Horizontale, verticale en diagonale lijnen heeft hij vlaksgewijs gegroepeerd, en als blokjes op elkaar en naast elkaar gestapeld.
Waar schaduw heerst, krioelen de lijnen over elkaar heen, waar licht schijnt heeft de etspen rust gevonden. Het licht fladdert de ramen uit, als een ballerina, het strekt zich uit over het water, en kust het oppervlak - met fingerspitzengefhl. In deze prent roept Whistler de atmosfeer van een zinderende nacht op, maar tegelijkertijd vestigt hij de aandacht op veel zakelijker, 'picturale' aspecten.
Het gaat hier om structuur, om lijnen en compositie, leert hij de toeschouwer. Het gaat om een platte voorstelling en niet om het motief.
Om dezelfde reden - om aan te geven dat men niet moet kijken naar w t er wordt verteld maar h¢e het wordt verteld - dragen de meeste van Whistlers werken dubbelzinnige titels. Eerst is er een 'zakelijke' kleurbeschrijving, soms in combinatie met een term uit de muziek. Dan volgt er een gedachtenstreep, en dan pas het 'na te vertellen' onderwerp van de afbeelding. Zoals in het vervloeiende Grey and Silver - The Beach - Holland (1884-1888).
Hier is een strandtafereel te zien dat we van de Haagse schilders uit de tweede helft van de negentiende eeuw ook kennen. De bomschuiten zijn net naar diep water getrokken, er staan nog wat figuurtjes op het zand de boten na te kijken, er zijn wat karretjes en hokjes.
In plaats van gedetailleerd de afzonderlijke onderdelen van de voorstelling te schilderen, lijkt Whistler zijn penseel in algemeen grauw te hebben gedoopt. Zand, zee, water, mensen en voorwerpen: ze lopen kunstig in elkaar over, gaan in elkaar op zonder een vieze kliederboel te worden. Het bruingeel van het zand wordt grijsblauw zeewater dat aan de horizon verdonkert, maar alleen d  r onderscheid met de lucht maakt.
In deze aquarel kijk je daardoor in eerste instantie naar de opbouw van de voorstelling, de vlak- en kleurverdeling. Pas dan springen de vissersboten en de figuren op het strand in het oog. En dat is precies Whistlers bedoeling. Want schilderen zonder realistische motieven: daar kon en durfde hij zich geen voorstelling van te maken.
Whistler en Holland. Van 16 augustus tot en met 9 november. Rijksprentenkabinet, Stadhouderskade 42, Amsterdam. Dagelijks 10-17u.
F.J. Heijbroek en M.F. MacDonald: Whistler en Holland. Waanders.  59,50.

Foto
	James Abbott McNeill Whistler, rond 1864. De aquarel 'Snow' uit 1882, die onlangs werd ontdekt. 'Grey and Silver - The Beach - Holland' (1884-1888).


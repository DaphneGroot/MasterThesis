Kunstenaar.
Monet aan het werk, geschilderd door Manet
Een kunstenaar is iemand die zijn of haar creatieve begaafdheid gebruikt om kunst te maken. De term wordt tegenwoordig gebruikt voor beoefenaren van elke kunstvorm: beeldende kunst, muziek, literatuur, theater, film fotografie.
Iedereen kan zich "kunstenaar" noemen of kan "kunstenaar" genoemd worden. Dit laatste kan dan soms ironisch bedoeld zijn. Minder ironisch zijn de nieuwe termen voor sociale kunst, kunst als brug tussen mensen en systemen, kunst als verbeelding van of verleiding tot technische systemen. Kunst als wijze van relatie en relatie van wijzen (kunst productie versus consumptie in balans). Ook uitvinders behoren soms tot de familie van kunstenaars, omdat beoordelaars van de validiteit van uitvindingen kijken naar 'the state of the art'. In eigen taal is dat de stand der techniek. De Hogere Technische School te Groningen is derhalve in de jaren 1970 samengevoegd met de kunstopleiding Academie Minerva. In Arnhem zijn kunstopleiding Ã©n ateliers gevestigd in voormalige kantoren van het elektriciteitsbedrijf en vormt sinds de jaren '90 een examen-object van ArtEZ (stalen kunstobject) een brug tussen de netbeheerder van elektrische stroom Liander en de rivier de Nederrijn.

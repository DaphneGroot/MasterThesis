	Oppositieleider Nigeria opgepakt
	Reuter
LAGOS
De Nigeriaanse politie heeft een ex-minister opgepakt in verband met de recente bomaanslagen in Lagos. Volgens Nigeriaanse kranten werd de 59-jarige Olu Falae, een vooraanstaand lid van de oppositiegroep Nadeco, door de politie 'uitgenodigd' om naar Lagos te komen. Vervolgens werd hij in hechtenis genomen.
Vrienden en familie zeggen dat Falae wordt vast gehouden wegens de bomaanslagen. Zij ontkenden dat hij hierbij betrokken was. Sinds november hebben zich in Lagos vier aanslagen op militaire doelen voorgedaan. Bij de laatste, op een militaire bus, werden twee soldaten gedood en vielen dertig gewonden.
Deze aanslag werd volgens de BBC opgeÃ«ist door de tot dusverre onbekende Bevrijdingsorganisatie van Nigeria.


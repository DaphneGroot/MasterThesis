Horst Wessellied.
Het Horst Wessellied was de officiële partijhymne van de NSDAP. Het eerste couplet van het Horst Wessellied vormde van 1933 tot 1945 samen met het eerste couplet van het Deutschlandlied, het Duitse volkslied. Het Horst Wessellied werd na het Deutschlandlied gespeeld. Het lied is geschreven door Horst Wessel (1907-1930) op een veel oudere melodie. Het is in Duitsland en Oostenrijk verboden het lied in welke vorm dan ook ten gehore te brengen.
Melodie.
Omdat de melodie in vele liedjes gebruikt werd is de oorsprong verre van duidelijk. Het is in ieder geval niet afkomstig uit de opera "Joseph" van Étienne Nicolas Méhul uit 1807. Waarschijnlijk heeft Wessel de melodie overgenomen van een lied uit de Eerste Wereldoorlog, "Vorbei, vorbei, sind all die schönen Stunden".
Tekst.
Ter afsluiting werd de eerste strofe herhaald. Tijdens het zingen van deze strofe aan begin en eind van het lied werd de Hitlergroet gebracht.
Trivia.
De melodie is gebruikt als intro bij het Amerikaanse computerspel "Wolfenstein 3D" over de ontsnapping van de denkbeeldige Amerikaanse militair B.J. Blazkowicz uit een Duits kasteel in de Tweede Wereldoorlog.

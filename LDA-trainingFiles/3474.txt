	Onzichtbaar jodendom wereldwijd gefotografeerd
	Van onze verslaggever
Bob Witman

AMSTERDAM
Hij is hier eerder geweest. In 1992 fotografeerde Frederic Brenner zes leden van de Portugese synode in Amsterdam. De foto is net verworven door het Joods Historisch Museum. De Franse fotograaf bekijkt hem in de museumvitrine met aanwinsten. 'Die, die en die, zijn dood', wijst de conservatrice op de oude mannen in traditionele kleding. Brenner slaakt een kreet van afgrijzen.
Het is ongevraagd een bewijs van wat hij net beweerde: zijn project om de joodse diaspora wereldwijd te fotograferen, had niet later moeten beginnen. Veel joden zijn naar Isral gemigreerd, lokale gemeenschappen verdwijnen of vallen uiteen door overlijden. 'Ik fotografeer sinds 1978, wie nu begint, komt te laat. Er is zo veel veranderd.'
Het boek en de tentoonstelling Jews/America/A Representation is de Amerikaanse weerslag van dit project. Het zijn 65 gensceneerde panoramafoto's en honderden met grootbeeldcamera geschoten kiekjes van straatbeelden met uitingen van joodse cultuur. 'Een essay, een tekst' over mensen op zoek naar hun identiteit, zo praat Brenner over zijn zwart-witfoto's.
De angst voor een stereotypering op dit gevoelige terrein is ongegrond. Brenners aanpak laat zien dat de joodse cultuur niet bestaat, er zijn duizend verschijningsvormingen. De fotograaf citeert met instemming Mark Twain: Jews are just like anybody else, only more so. Zijn groepsportret van motorrijders had slechts een portret van ruige mannen en vrouwen kunnen zijn, ware het niet dat ze voor een synagoge poseren en de foto de titel draag: Jews with hogs (motoren).
Brenner, geboren in Frankrijk in 1960, begon als achttienjarige voor zijn etnografiestudie orthodoxe joden in Jeruzalem te fotograferen. Deze groep weigert het wereldlijk gezag van de staat Isral te erkennen omdat zij Palestina beschouwt als een messiah-staat. 'In feite vertegenwoordigen deze mensen de diaspora in Isral zelf', zegt Brenner. Hij begreep dat hij op een eerste stukje van een wereldwijde puzzel was gestuit en is niet meer opgehouden met fotograferen.
Hij zwierf van Bombay naar Ethiopi en Casablanca naar Buenos Aires. Eerder al exposeerde hij in het Joods Historisch Museum foto's van de laatste der Marranen, crypto-joden in Portugal. 'Deze joden hebben hebben eeuwen lang in het geheim hun geloof beleden. Hun rituelen mocht niemand zien. Stiekem.' Hij stopt zijn hoofd in zijn kraag. 'Het heeft me veel moeite gekost hun vertrouwen te winnen. En zij waren de laatsten in een lange lijn. Het bestaat niet meer, verdwenen.'
Brenners panoramafoto's zijn zorgvuldig gensceneerd. Een Amerikaanse familie poseert verspreid door de kamer met rechts een kerstboom en links een negenarmige joodse kandelaar, titel: The December Dilemma. Of zes joodse vrouwen met afgezette borsten die elkaars handen vasthouden, gezeten achter een tafel waarop korenhalmen fruit (plus opengereten mango), brood en kaarsen. Titel: Survivors. 'Zo'n foto had ik in Europa niet kunnen maken', zegt Brenner. 'In de VS gedragen de mensen zich toch meer of het leven een theaterpodium is en zij de acteurs zijn.'
Af en toe kijkt hij wel eens met verbazing op zijn eigen werk terug. Zoals naar de vrouwen achter de tafel, of Holocaust Survivors, gefotografeerd in het Simon Wiesenthal Center in Los Angeles. Brenner had vijf mannen uitgenodigd die de kampen hebben overleefd. De omgeving was al onheilspellend genoeg voor deze mannen op leeftijd, ze stonden in een soort nagebouwde gaskamer. Toch was n man bereid naakt te poseren voor Brenner. Hij staat met zijn rug naar de fotograaf toe: Si Frumkin 82191: Kovno, Dachau, Studio City.
De meeste van zijn foto's van joodse cultuur hebben iets anachronistisch. Hij fotografeert iets dat onzichtbaar is, maar wel bestaat. 'Joden buiten Isral moeten zich enerzijds aanpassen aan de cultuur waarin ze leven, anderzijds willen ze hun eigen identiteit behouden. Dat is balanceren op een dunne lijn.'
Hij wijst op Icons, de titel van een collage van 46 portretten van geslaagde Amerikanen, Van Lauren Bacall tot ex-burgemeester van New York Edward Koch en zwemmer Mark Spitz. 'In de diaspora gaat het om het heruitvinden van identiteit', zegt Brenner, 'Hier, Barbra Streisand, die is lelijk. Althans, ze is niet mooi, maar ze heeft wel schoonheid opnieuw uitgevonden.'
Het begon in 1978 als hulpmiddel voor sociologisch onderzoek, nu is het een reusachtige puzzel geworden waarvan de stukjes in 2000 in elkaar moeten passen. Hij is bijna rond met zijn Jewish Anthology. Aan het slot van zijn reis keert hij terug naar Europa, 'waarvan ik nu afstand heb genomen. Dat is noodzakelijk om er te fotograferen. Ik ben er al zo lang onderweg dat ik bijna geen Europeaan meer ben.'
Frdric Brenner: Jews/America/A Representation. Joods Historisch Museum, Amsterdam, t/m 8 februari. Catalogus  149,-


Foto
	Frederic Brenner FOTO MARCEL MOLLE - DE VOLKSKRANT   Nice Jewish Boys, Palm Beach, Florida, 1994.


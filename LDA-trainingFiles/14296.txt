Burg-Reuland.
Burg-Reuland is een Duitstalige gemeente in de provincie Luik in België. De gemeente telt bijna 4000 inwoners. De fusiegemeente is genoemd naar het kasteel Burcht Reuland maar het gemeentehuis staat in Thommen. De gemeente wordt gerekend tot de streek Belgische Eifel. In de zuidoostelijke uithoek van de gemeente is het drielandenpunt van België, Duitsland en het Groothertogdom Luxemburg gelegen.
Bezienswaardigheden.
De binnenhof van de Burcht Reuland
In het deelgebied Reuland bevindt zich de ruïne van Burcht Reuland als een bezienswaardigheid. Op de plaats waar de huidige ruïne staat, bouwden de Romeinen reeds een kasteel. In het gehucht Weweler bevindt zich de Weweler Mühle.
Kernen.
Aldringen, Alster, Auel, Bracht, Braunlauf, Diepert, Dürler, Espeler, Grüfflingen, Koller, Lascheid, Lengeler, Maldingen, Malscheid, Maspelt, Oberhausen, Oudler, Ouren, Reuland, Richtenberg, Steffeshausen, Stoubach, Thommen, Weidig, Weisten en Weweler
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Sport en recreatie.
Door Burg-Reuland loopt de Europese wandelroute E2, ter plaatse ook bekend als GR5. De E2 loopt van Schotland naar Nice in Frankrijk.
Politiek 2007-2012.
Het bestuur van Burg-Reuland bestaat uit de lijst GI van burgemeester Maraite die de meerderheid van de zetels heeft.
Zie ook.
Burg Reuland, straatzicht met oude toren

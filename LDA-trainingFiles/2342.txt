	Mannen wind je om je vinger 'Als ik zou zeggen: ik zit achter het raam, dan zou m'n vader me daar vandaan sleuren'
	ZE kwam na een jaartje reizen door Azi platzak terug. Zo is het begonnen. Martine Hof had geen geld meer om de huur te betalen. En het collegegeld moest worden overgemaakt, anders kon ze haar studie wel schudden. In de krant zag ze een advertentie staan. Medewerkster 06-seks-lijn. Ze vertelde het haar ouders en die vonden het helemaal niet zo'n raar idee. Haar vader was priester geweest, voordat hij haar moeder tegenkwam. Haar moeder had ook gestudeerd. 'Dat is trouwens een vooroordeel van mensen: dat je als hoer wel uit een randgroepmilieu zal komen, zoals ze dat op de hogeschool noemen.'
Ze dacht: dit is onschuldig, zo'n 06-lijn. Alleen even m'n schulden wegwerken. Maandje werken. Ze was vrij actief geworden binnen studenten-activistische progressieve, idealistische organisatietjes zegmaar. Op de barricade gestaan bij de kraakbeweging. Flink van de daken schreeuwen, dat was reuze belangrijk in die tijd. Maar daar kun je niet van leven.
Je krijgt een aparte telefoon en dan kun je onder de afwas gewoon even wat mannen afwerken. Mannen bellen op en willen klaarkomen. Simpel. Je gaat met ze praten en zorgt dat het verhaal heel lang duurt. Dat ze opgewonden raken. Hoe langer je ze aan de telefoon hebt, hoe meer inkomsten. W t je zegt, maakt niet zoveel uit. Het gaat erom dat je jong en lekker bent, zoiets. Een of ander snoepje dat in haar lingerie met natte haren en harde tepels door het huis loopt. Ook al ben je gewoon aan het afwassen. Het is een spel dat je speelt. Illusie per telefoon.
Het verdiende niet genoeg. Ze stond nog steeds achter met de huur. De tweede termijn van het collegegeld was nog niet betaald. Dan moet je wel wat ondernemen. En ze had altijd een intutief gevoel: ik ben er vast goed in. Iedere vrouw denkt er wel eens over na hoe het is om prostituee te zijn; dat weet ze pertinent zeker. Ook al zullen de meesten dat luidkeels ontkennen. Maar hoe pak je het aan?
Ze kende niemand met wie ze erover kon praten. Toen sloeg ze toch maar de Gouden Gids open. Ze ging af op de wat sjiekige naam. Die naam moet niet in de krant, want de tent bleek nogal aan de louche kant. Zware jongens, betrokken geweest bij ontvoering en noem maar op. Ze runden nog een escortservice ook.
Er werd coke gedeald. Ze zag dat Russische vrouwen het grootste deel van hun inkomsten moesten afstaan. Vrouwen die naar Nederland gehaald worden en veel meer moeten terugbetalen dan de reis hier naartoe heeft gekost. Veel van die mannetjes zijn ex-Joegoslaven die zestig procent van de opbrengst inpikken. Er zijn foto's van de vrouwen gemaakt in hun werkkleding en met die foto's worden ze gechanteerd: doorpezen of we sturen die foto's op naar je familie. Die familie denkt dat ze hier een schoonmaakbaantje hebben, of carrire aan het maken zijn. Maar ze kunnen geen kant op. Hun paspoort is afgepakt.
'Je noemt ze geen meisjes, h! Ik heb het toch ook niet over journalistjes'?
Bij de 06-lijn had ze gemerkt hoe makkelijk het is om mannen in hun zwakke plek te pakken. Je bent aan het koken, schakelt je telefoon twee uurtjes aan en doet niks anders dan mannen om je vinger winden. Een makkie. Bij de club verwachtte ze een sollicitatiegesprek, maar ze kon meteen beginnen. Ze wist nog niet eens of ze wel wilde. Ze dacht: 'Ik probeer het, en als het niet gaat, dan stop ik ermee.' Ze leende van een meisje een jurk en een slipje. 'Want zelf had ik een of andere idiote Hema-onderbroek aan.'
Bij de eerste klant liet ze veel meer toe dan de bedoeling was. Niemand die je wat vertelt, je moet het allemaal zelf maar uitzoeken. Ze zeggen dat je een condoom moet gebruiken en that's it. Van die condooms wist ze al sinds haar zestiende. Wisselende contacten op je zestiende, dat is toch niet jong tegenwoordig?
Met dit vak heeft je eigen seksualiteit niks te maken. Die eerste keer voelde ze geen weerzin. Ze liet zich zoenen, daar zou nu absoluut geen sprake meer van zijn. 'Ze mogen ook niet aan mijn gezicht zitten. Dat stuk is van mij alleen. Een gezicht is iets persoonlijks waarmee je een stukje van je ziel verborgen houdt dat heel kwetsbaar is. Daar mag niet aangekomen worden. Dat spreek je niet expliciet zo uit, dat laat je fysiek merken. Gewoon.
'Ik heb me geprofileerd als professionele hoer en daar ben ik goed in. Ik volg daarnaast een hbo-opleiding aan de Hogeschool van Amsterdam. Misschien studeer ik wel af op een plan voor goeie bedrijfsvoering in de prostitutiebranche.'
Ze lacht, heel even.
Haar stem klinkt meisjesachtig en zou je eerder toeschrijven aan een kleuterleidster dan aan een door de wol geverfde 'gastvrouw in de relaxbranche' (zoals het in eigentijds jargon heet). Martine Hof is tenger, ziet er volwassener uit dan haar 24 jaar. Ze knabbelt aan een volkorenbroodje zonder beleg. Eind van de middag; ze had nog geen tijd om te lunchen. Op het antwoordapparaat vraagt een journalist wat het nou precies inhoudt als het bordeelverbod straks wordt geschrapt uit het Wetboek van Strafrecht. En of ze maar gauw terug wil bellen want hij moet z'n deadline nog halen.
De dossiers in de kast zijn rood. Martine Hof zit moederziel alleen in het Amsterdamse kantoor van De Rode Draad, belangenorganisatie voor prostituees. Ze werkt er parttime. Ze zegt: wantoestanden in sekshuizen zullen nog wel even blijven bestaan, want hoe pak je de machtsverhouding aan tussen bordeelexploitant en hoer? 'In clubs wordt champagne geschonken. Daar heeft de exploitant baat bij. Dan kun je spreken van gedwongen drankmisbruik. Kun je dat aanpakken via de strafwetgeving? Nee dus. Zo zie je hoe afhankelijk vrouwen zijn van een exploitant. Een vrije klantenkeus hebben ze evenmin.'
Machtsverhouding. Ze kauwt bedachtzaam op het woord.
'Zodra ik voel dat een man zich seksueel tot mij aangetrokken voelt, is het basta. Dan is het meteen een machtsverhouding voor mij. Dan kan ik hem niet meer serieus nemen. Dan is het voor mij: shit, jij bent ook zo'n zwakkeling. Mannen hebben de zwakheid tussen hun benen hangen. Een vrouw kan een man makkelijk om de vinger winden als ze die zwakke plek heeft geraakt. Je krijgt ze zo op de knien. Je hoeft ze maar aan te raken en h£p. Als ik dat gevoel niet bij mannen heb, kan ik op een beter niveau met ze praten. Gelijkwaardig.' Haastig: 'Het probleem ligt bij mij hoor.'
Ze wil niet beschouwd worden als een zielig slachtoffer dat bezig is haar persoonlijke integriteit in snel tempo te verliezen. 'Het stereotype beeld van: je werkt je zelf naar de afgrond in zo'n klotewereld. Het heeft heel lang geduurd voordat ik in mijn vriendenkring dat beeld een beetje kon bijstellen. Vlak voor de Eurotop waren hier Zweedse parlementarirs op bezoek en die bleken van mening dat iedere prostituee een trauma heeft opgelopen; hetzij door incest, hetzij door verkrachting of mishandeling, maar in elk geval iets in de seksuele sfeer. Dan denk ik: er zal wel een aantal bij zitten. Maar die heb je bij de bakker ¢¢k. Het bewijs is trouwens nooit geleverd. Dat moet je dan wel even doen, toch?
'Er wordt ontkend dat je hoer kunt zijn uit vrije keuze. Natuurlijk is er een aantal vrouwen ongeschoold. Daar wordt dan heel moeilijk over gedaan. Als een vrouw achter de kassa van een supermarkt gaat zitten, wordt nooit tegen haar gezegd: je kunt veel meer, waarom doe je dit?'
Hoe lang Martine zelf in het leven zit, wil ze niet kwijt, met het oog op de fiscus. Maar jegens haar klanten streeft ze 'een stuk openheid' na. Je moet jezelf niet afsluiten; de beroepscode vereist dat je letterlijk de hoer speelt, zegt ze. En de hoer is tevens regisseur van een theaterspel waarin de klant de speler is. De klant heeft recht op z'n illusie. 'Ik kom niet klaar, nee. Maar ik wil niet zeggen dat er van de circa 30 duizend hoeren in Nederland niemand een orgasme krijgt.'
Ze heeft 'een heleboel vrienden en vriendinnen' en die weten van de hoed en de rand. 'Ik vind het belangrijk dat ik met hen over m'n werk kan praten.' Ze heeft 'een stuk raamervaring', maar w  r en in welke sector van de betaalde liefde ze nu werkt, moet met de mantel der discretie bedekt blijven. Ze formuleert behoedzaam. 'Stel dat ik bijvoorbeeld tegen jou zou zeggen dat ik achter het raam zou zitten, ik noem maar wat, dan zou mijn vader zoals elke vader net zo lang alle rosse buurten van Nederland afzoeken tot hij me gevonden had. Hij zou me persoonlijk achter het raam vandaan sleuren.'
Een klant met een slechte uitstraling, 'iemand die niet goed voelt', is bij Martine aan het verkeerde adres. 'Als ik denk: met jou kan ik het niet, dan gebeurt het niet.' En een beschermer heeft ze niet nodig. 'Ik sta stevig genoeg in m'n schoenen. Maar er zijn wel vrouwen met foute vriendjes. Die zo blind zijn van een kerel dat ze hun geld uit handen geven. Dat zal mij niet gebeuren. Ik heb geen vriend.'
Ze heeft namens De Rode Draad wel eens een grote bek gegeven aan exploitanten op de Amsterdamse Wallen die hun peeskamertjes verbouwden tot kleine legbatterijtjes. De bijdehante feministische dames konden immers oprotten, allemaal Zuid-Amerikaanse vrouwen erin en flink uitbuiten. 'Door de wetswijziging kan de prostituee onafhankelijk van de exploitant gaan werken. Een vrouw heeft immers recht op haar eigen seksuele autonomie, zegt de Hoge Raad. Dus niet in loondienst van de exploitant, die dan ineens veel sociale lasten zou moeten gaan betalen. Maar regels, net als voor elke zelfstandige onderneming. Eigen klantenkeus, en zelf de handelingen en werktijden bepalen.'
Over haar eigen verdiensten wil ze niet veel kwijt. 'Omdat de prijzen zo laag zijn, reken ik zelf de BTW er bovenop, dus zorg ik dat ik voldoende overhou. Want ik heb geen zin om voor dertig gulden op mijn rug te gaan. Wat de raamprostitutie betreft gaan we met De Rode Draad op de Wallen in Amsterdam binnenkort een stickeractie houden om duidelijk te maken dat het goedkoopste tarief 75 gulden wordt. Dan weten de heren dat alvast.
'Ik weet niet hoe lang ik dit vak nog zal uitoefenen. Formeel oefen ik het niet meer uit. Toen ik bij De Rode Draad ging werken, heb ik het mijn vader verteld. Hij zou me immers toch wel eens een keer als woordvoerder van de hoeren op de televisie zien. Ik hoop binnenkort mijn diploma cultureel maatschapppelijk werkster te behalen. Misschien dat ik dan uit het leven stap. Maar denk niet dat zodra ik dat papiertje heb, de prostitutie opeens voor mij niet meer bestaat. Daar heb ik me in geprofileerd. Dat hoort bij me.
'Ik denk wel eens aan vormingswerk. Trainingen geven. Sociale vaardigheden bijbrengen aan kansarmen, zoals ze dat bij m'n opleiding met een afschuwelijke term noemen. En misschien ga ik later yogalessen geven. Ik ben in Azi verslaafd geraakt aan yoga. Ik vind niet dat ik de leeftijd heb om over mijn toekomst na te denken. Maar na mijn studie wil ik zeker weer op reis. Ik wil mezelf de tijd gunnen om me te ontplooien. Me verder te ontwikkelen. Rijper te worden. Sommige mensen om me heen zie ik al zo vastzitten in hun baan, dat hun persoonlijke ontwikkeling stagneert. Daarom denk ik van mezelf: pluk de dag.
'In de clubs waar ik gewerkt heb, kwamen mannen over hun huwelijksproblemen praten. Dan moet je soms uren zitten luisteren, aardig blijven en daar heb ik geen zin meer in. Nu zeg ik: als je wilt praten, ga dan maar naar Yab Yum. Ze komen in eerste instantie om aan hun trekken te komen en als ze nog een half uur willen lullen, dan kost dat gewoon tweehonderd piek.
'Het is gek, maar als vrouwen onzeker zijn over hun uiterlijk, dan raken ze die onzekerheid in dit vak wel kwijt. Want er wordt je verteld hoe leuk ze je wel vinden. Aan vrouwen die vroeger weinig zelfrespect hadden, merk je dat ze opbloeien in de prostitutie. Omdat ze zoveel waardering krijgen van klanten. En zelfrespect heb je nodig in deze kei- en keiharde wereld. In hun eigen omgeving worden hoeren de grond ingetrapt. Daarom werken veel vrouwen ook in het geheim. Bij De Rode Draad komen ze graag met vriendinnen in de branche ervaringen uitwisselen.
'Ik heb geen vriendinnen onder hoeren. Daarvoor ben ik te veel een Einzelgnger. Ik vind wel dat je open over dit werk moet zijn, maar veel vrouwen zijn doodsbang dat hun omgeving er achter komt. Op de commercile tv-zenders is prostitutie nu een hot item. Maar het stigma blijft. Ik roep niet van de daken dat ik hoer ben. Een tijdje geleden moest je tijdens college een voorbeeld van een stage-ervaring noemen. Toen kwam er uit dat ik bij De Rode Draad werkte. Dan is het: goh, hoe kom je daarbij? Dan zeg ik: omdat ik hoer ben, bijvoorbeeld. Dat zeg ik dan z¢ doortastend, dat er een hele grote stilte valt.
'Op dit moment vind ik vrouwen erg leuk. Ik weet niet waar mijn seksuele geaardheid ligt. Ik heb een paar jaar met een man samengewoond, maar ik ben nog niet toe aan relaties. Ik merk dat mensen op zoek zijn naar een relatie om hun eigen gaten op te vullen. Dat is een slechte basis voor een relatie. Ik ga niet de gaten van iemand anders zitten opvullen. Als ik zin heb om lekker tegen iemand aan te liggen, pik ik iemand op. Ik vind het heerlijk om soms drie dagen alleen te zijn. Dan ben ik een kluizenaar. Dat heb ik nodig om mezelf op te laden, al merk ik dat andere mensen dat heel raar vinden.
'Veel mensen kunnen dat niet: gewoon maar wat dromerig naar buiten kijken. Ook op vakantie niet. Paniek als je op de camping in Zuid-Frankrijk de vijf meegebrachte boeken uit hebt. Ik lees zelf weinig. Ik wil niet vergeten te leven. Als ik morgen onder de tram kom, moet je aan mijn gezicht kunnen zien: die heeft geleefd. Ik vind dat ik er vrij oud uitzie. Dat vind ik niet erg. Ik word altijd ouder geschat dan mijn vriendinnen die ouder zijn, maar nog een heel strak gezichtje hebben.
'Nu ik dreig af te studeren, merk ik bij mijn vader een houding van: het wordt toch wat met die meid. Hij dacht dat het met mij helemaal de verkeerde kant op ging toen ik zei dat ik naar India wilde. Dat ik hartstikke gek was om m'n studie niet af te maken. Waarom ik niet naar Griekenland ging. Mijn vader en ik begrijpen elkaar af en toe niet goed. Dat zal de generatiekloof wel zijn. Mijn moeder had wel vertrouwen in me. In India heb ik me gekleed zoals vrouwen zich daar kleden. Ik heb gewoond op plaatsen waar geen westerling kwam. Ik probeerde van die vrouwen wat woordjes te leren. Om met hen een heilig tempeloffer aan de Krishna-god te brengen.'
Natuurlijk kwam ze ook in goeroeland. Bij een vrouwelijk exemplaar nog wel. Ze zag er gefrustreerde types in witte kleding dwangmatig ronddolen. Zeg maar rustig sekteachtig. Later wilde ze naar een klooster waar de medidatieve gedragscode geen ruimte liet voor praten, lezen of schrijven. Aan de voet van een berg. Wie een lecture wilde volgen bij de boeddhistische monniken op de berg, moest vier uur lopen. Slapen in kleine hutjes. Geen elektriciteit. 'Al die westerlingen wilden zo dwangmatig verlicht worden. Ik wilde helemaal niet verlicht worden.'
Ze gaf les op een dovenschooltje in de Himalaya, ze beheerst gebarentaal. Alleen reizen in een chaotisch land, dat is soms heel uitputtend. 'In de noordelijke deelstaat Bihar waren onlusten. Ik zat in een uitgesproken naar hotel en wilde de stad uit. Ik zat in een bus vol mannen. Ik had mezelf gesluierd, maar iedereen zag toch wel dat ik westers was. De situatie was zo, dat ik op het punt stond verkracht te worden. Kleren werden van me afgerukt. En persoon nam de leiding. Ik gilde. Een bus vol mannen die alleen maar toekeken.
'Ik had zo'n verschrikkelijke angst. Angst kan bewerkstelligen dat je inderdaad verkracht wordt. Maar er is iets gebeurd waar ik me altijd aan zal blijven vastklampen. Je kunt je angst omzetten in zulke woede, dat je iemand kunt vermoorden. Daar ben ik van overtuigd. Vroeger heb ik aan karate gedaan. Gele band. Ik heb er nooit wat aan gedaan. Toen het moment daar was dat ik verkracht zou worden, voelde ik hoe die angst omsloeg. Ik keek om me heen, zag al die blikken en ik voelde in mijn buik iets knakken: verdomme dit mag niet gebeuren. Er kwam een waas voor mijn ogen.
'Wat ik me er nog van kan herinneren is dat die vent op de grond lag. Knock-out. Dat mijn nagels tot bloedens toe in mijn handen stonden. Ik ben er sindsdien van overtuigd geraakt dat je je angst kunt ombuigen. Zoals je wel hoort dat mensen die achtervolgd worden, ineens een sprong van tien meter kunnen maken, terwijl je dat onder normale omstandigheden nooit klaarspeelt. Een auto optillen als er een kind onder ligt. Ik stond daar in die bus van: wie me nu nog durft aan te raken die zal bloed proeven.
'Als de noodbel in je hoofd gaat klinken, kun je een kracht oproepen die je zelf niet kent. In het dierenrijk zie je dat ook. Moeders van jonge olifanten die een andere sterke diersoort te lijf gaan om hun kleinen te redden.
'Het is niet zo dat ik in de prostitutie ben gegaan om me te wreken op mannen. Het is me in het begin wel eens overkomen dat ik inderdaad als een tijger tekeer ben gegaan tegen een klant die de overhand nam. Dat laat ik niet gebeuren. Als prostituee ben ik de regisseuse en de klant is de speler. Hij wilde die rollen duidelijk omdraaien. Daardoor was het heel moeilijk om de situatie onder controle te houden. Dat was bedreigend, heel bedreigend voor me. Dan ga ik vechten.
'Het is toen niet goed afgelopen. Daar heb ik deels zelf aan meegewerkt. Ik dacht: laat maar, het is wel genoeg. Het is gelukkig nog wel met condoom gebeurd. Maar hij bepaalde de machtsverhouding. Dan kom je behoorlijk opgefokt thuis, ja. Een van de weinige keren in m'n leven dat ik me heel erg klein ben gaan voelen. Maar het zal me nooit meer gebeuren. Nooit.'
Ze rolt een shagje. Ze laat me het blad Vluggertjes zien, hoerenvakblad van De Rode Draad. Ze schreef een stukje over zowel haar ervaringen achter het raam als die bij de escortservice ('hoer op niveau'). Conclusie: 'Laat rangen en standen maar over aan de oordelen van de buitenwereld. Wij weten wel beter.'
'Ik heb wel eens vrouwelijke clintle gehad. Alleen kreeg ik in de club voor een vrouw een lager bedrag. Moet je nagaan, terwijl het net zo veel werk is als bij een man' Bovendien, zegt ze, ontbraken de zogeheten beflapjes. 'Het risico is vrij klein, maar heb je oraal contact met een vrouw en het is een dag of wat voor haar menstruatie, dan weet je het nooit met bacterin. Het HIV-virus kan ook in het vaginale vocht zitten.
'Ik werk niet meer met vrouwen. Als vrouwen je benaderen, doen ze het vaak voor hun man, die dan ook meekomt. Vrouwen die het doen met vrouwen, dat is toch de meest erotische droom van veel mannen? Ik ben wel eens met mijn ex-vriendin op straat lastig gevallen met de vraag: h, hebben jullie zin in een triootje?'
Ze drinkt haar koffie. Ik drink mijn thee. Ze kon mijn dochter wezen. Nog even, en dan vertrekt ze weer naar India. Voor een yogacursus. 'Een maand op mijn hoofd staan. Dan mag ik niet roken en niet drinken. En ook geen knoflook eten. Knoflook schijnt rg lustbevorderend te zijn.'
Later, spottend: 'Ik ga nog wel eens een anti-stresscursus geven.
Aan overspannen verslaggevers.'

Foto
	Martine Hof, dochter van een ex-priester, een van de 30 duizend Nederlandse prostituees. FOTO DANIEL KONING - DE VOLKSKRANT


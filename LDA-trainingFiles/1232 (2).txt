Wereldkampioenschap voetbal 1998.
Frankrijk was in 1998 gastheer van het zestiende wereldkampioenschap voetbal, zoals zes jaar eerder, op 2 juli 1992, was besloten door de FIFA-vergadering. Aan de voorronden deden 170 landen mee, waaronder 32 debutanten. De loting voor de eindronde had plaats op 4 december 1997 in Marseille. Het toernooi zelf begon op 10 juni en eindigde ruim een maand later, op zondag 12 juli. Titelverdediger was Brazilië, dat vier jaar eerder in de Verenigde Staten de titel had gewonnen door Italië na strafschoppen te verslaan. Voor het eerst deden er 32 landen mee aan de eindronde.
Frankrijk won het kampioenschap door in de finale Brazilië met 3-0 te verslaan, en veroverde zijn eerste wereldtitel. Twee jaar later tijdens Euro 2000 werd Frankrijk eveneens kampioen en was daarmee het eerste land dat ooit achtereenvolgens wereldkampioen en Europees kampioen is geworden.
Scheidsrechters.
Dertig scheidsrechters werden voor de wedstrijden aangewezen.
Samenvatting eerste ronde.
Tien Europese landen plaatsten zich voor de achtste finales, evenveel als het vorige WK. Italië, Duitsland, Nederland en Roemenië plaatsten zich opnieuw, Frankrijk, Engeland, Denemarken, Noorwegen, Joegoslavië en Kroatië namen de plaats in van Zweden, Bulgarije, Spanje, België, Zwitserland en Ierland. Van de Zuid-Amerikaanse landen kregen Brazilië en Argentinië gezelschap van Chili en Paraguay. Van de overige continenten waren Mexico en Nigeria opnieuw aanwezig, Saoedi-Arabië en de Verenigde Staten vielen in vergelijking met het vorige WK af.
Samenvatting.
In vergelijking met het vorige WK plaatsten zes Europese landen zich voor de kwart finales, vorig WK zeven, Zuid Amerika ging van één naar twee plaatsen. Brazilië, Italië, Nederland en Duitsland plaatsen zich opnieuw voor de kwart finales, Roemenië werd uitgeschakeld door Kroatië, de plaatsen van Zweden, Bulgarije en Spanje werden overgenomen door Frankrijk, Argentinië en Denemarken.
Duitsland - Kroatië.
Voor de halve finales plaatsen zich drie Europese en één Zuid Amerikaans land, hetzelfde als in 1994. Brazilië was er opnieuw bij, Italië werd uitgeschakeld door Frankrijk, Nederland en Kroatië namen de plaatsen in van Zweden en Bulgarije.

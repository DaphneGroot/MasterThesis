Jonkvrouw (boek).
"Jonkvrouw" is een boek geschreven door de Belgische auteurs Jean-Claude Van Rijckeghem en Pat Van Beirs, uitgegeven door Manteau Jeugd in 2009. Het boek werd bekroond door de Kinder- en Jeugdjury, de Thea Beckmanprijs, de Boekenleeuw, de Interprovenciale Prijs voor Letterkunde en de Kleine Crevantes. Het kreeg een eervolle vermelding van de Zoenjury. Het boek werd geprezen en gelauwerd en zette de historische (jeugd)roman opnieuw op de kaart.
Samenvatting.
Marguerite Van Male is veertien en een half. Ze is de dochter van de graaf van Vlaanderen en de hertogin van Brabant en de erfgename van Vlaanderen. Ze droomt van een witte ridder die haar naar een kasteel in de wolken zal voeren. Maar de ridders die ze ontmoet zijn allemaal sufferds die niet bestand zijn tegen haar pittige karakter en haar opvliegende aard. Op een dag beslist haar vader met wie ze die zomer zal huwen.
In haar eigen woorden vertelt Marguerite over haar vreselijke vossenhaar, over Willem, die een meester is in de zoenkunde, over Roderik, uit wiens kaakbeen ze een tand heeft geslagen, over de monnik Zannekin die stinkt als een varkenskot, over de vrije stad Brugge met haar knarsende uithangborden, over de boeken van haar moeder met hun smachtende liefdesverhalen, over de rode zweertjes in het gezicht van haar toekomstige echtgenoot en over de zwarte haat die ze voelt voor haar bloedeigen vader.

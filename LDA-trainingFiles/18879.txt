Louis de la Bourdonnais.
Officieel is Louis de la Bourdonnais (1797-1840) nooit wereldkampioen schaken geweest, maar nadat hij in 1834 de Britse schaker Alexander McDonnell in zes matches met totaal 65 partijen verslagen had, was hij wel de sterkste schaker in die tijd. Hij is geboren in Frankrijk. In 1834 publiceerde hij het eerste schaakmagazine "Le Palam√®de".
De Bourdonnais-aanval in de schaakopening Frans met de zetten 1.e4 e6 2.f4 is door hem bedacht.
In de schaakdatabank Simbase** staan 151 partijen (peildatum maart 2004)
die door Louis gespeeld zijn: hij won 79 partijen, verloor er 46 en speelde 26 keer remise. Het winstpercentage is 60.
Louis de Bourdonnais speelde overwegend de schaakopening Italiaans en het Koningsgambiet.

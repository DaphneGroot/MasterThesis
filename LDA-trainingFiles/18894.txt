Viroinval.
Viroinval is een gemeente in de Belgische provincie Namen. De gemeente telt ruim 5500 inwoners. De naam van deze gemeente die ontstond in 1977 als gevolg van de gemeentefusies, is een directe verwijzing naar de vallei van de Viroin die de hele gemeente doorsnijdt.
Het Franse Nationaal Geografisch Instituut berekende in 1995 dat het geografisch middelpunt van de Europese Unie (toen nog met 15 landen) in de deelgemeente Oignies-en-Thiérache lag (overigens net voor de Franse grens). Op deze plek, bekend als "Le Trou du Diable" (het hol van de duivel), werd het kunstwerk "La cathédrale de lumière" van de Belgische glaskunstenaar Bernard Tirtiaux opgericht.
Bezienswaardigheden.
Langs de vallei van de Viroin loopt een oude spoorlijn, die na jaren in onbruik te zijn geweest terug in dienst werd genomen door de Chemin de Fer à Vapeur des 3 Vallées. Deze vereniging van spoorfanaten, organiseert op het traject Mariembourg - Treignes ritten met stoomlocs en railbussen. In het oude station van deelgemeente Treignes werd door de dezelfde vereniging een spoorwegmuseum uitgebouwd, en worden ook oude locs en rijtuigen gerestaureerd.
In de deelgemeente Treignes kan men de archeologische site bezoeken van een grootschalige (47x25 m) opgegraven Gallo-Romeinse villa, gelegen in het dal met goed uitzicht op de glooiende bosrijke omgeving (Natuurpark Viroin-Hermeton): de Gallo-Romeinse villa des Bruyères. De deelgemeente Vierves-sur-Viroin is opgenomen in de lijst van mooiste dorpen van Wallonië.
Kernen.
Dourbes, Le Mesnil, Mazée, Nismes (gemeentehuis), Oignies-en-Thiérache, Olloy-sur-Viroin, Treignes en Vierves-sur-Viroin.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2007-2012.
Het bestuur van Viroinval bestaat uit een coalitie van de PS die opkwam onder de naam Pour en de cdH.

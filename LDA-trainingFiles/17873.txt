 ECONOSTO NEEMT VAN DER BEYL OVER. 
 ROTTERDAM, 25 nov (Reuter) - Technische groothandel Econosto NV heeft medegedeeld dat zij overeenstemming heeft bereikt met Van der Beyl Beheer BV te Rotterdam omtrent de overname van alle aandelen van Van der Beyl. 
 Beide bedrijven meldden eind oktober al met elkaar in gesprek te zijn. 
 De acquisitie van Van der Beyl zal een versterking betekenen van de huidige divisie verwarming en luchtbehandeling van Econosto die thans een omzet heeft van circa 225 miljoen gulden. Van der Beyl behaalde een omzet van 21 miljoen gulden in 1995. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

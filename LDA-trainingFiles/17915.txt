 HUIZENPRIJZEN STEGEN 10,6 PCT IN SEPT-NOV. 
 NIEUWEGEIN, 10 dec (Reuter) - De gemiddelde huizenprijs voor Nederlandse koopwoningen is in de periode september tot en met november 1996 vergeleken met een jaar eerder met 10,6 procent gestegen van 245.100 tot 271.200 gulden, zo blijkt uit gegevens van de Nederlandse Vereniging van Makelaars (NVM). 
 Daarmee blijft de stijging van de huizenprijzen ook in de tweede helft van dit jaar op een hoog niveau. In juli tot en met september ging de gemiddelde prijs met 10,85 procent omhoog. 
 In het eerste halfjaar van 1996 trokken de prijzen al met 10 procent aan maar de NVM verwachtte toen nog dat de prijsstijging in de tweede jaarhelft wat zou gaan temperen. 
 (c) Reuters Limited 1996. 

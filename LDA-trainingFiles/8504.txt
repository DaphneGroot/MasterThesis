Vastenavond.
Vastenavond, Pieter van der Heyden, 1567
Vastenavond (ook gekend als Vette dinsdag) is de dinsdag voor Aswoensdag en traditioneel het einde van de carnavalsperiode. Tot dinsdagnacht 24.00 uur mag nog carnaval worden gevierd en is het toegelaten zich als vastenavondgek te verkleden. In de katholieke traditie is klokslag middernacht carnaval voorbij en begint de veertigdaagse vastentijd tot het paasfeest.
In Limburg staat het gehele carnaval bekend als "vastelaovend(j)", dat Limburgs is voor vastenavond. De vastenavond zelf wordt "lÃ¨sten daag vanne vastelaovendj" (laatste dag van de carnaval) of "carnavalsdinsdig" genoemd en op die dag vinden veel afsluitende activiteiten plaats zoals het Uulverbranje in Montfort.
Vooral in Noord-Holland wordt vastenavond "dikke dinsdag" genoemd. In Engelstalige landen heet deze dag onder andere Mardi Gras of 'Pancake Tuesday', omdat deze dag traditioneel pannenkoeken worden gegeten.

Nieuw-Beijerland.
Nieuw-Beijerland is een dorp in Zuid-Holland en ligt in het westelijk deel van de Hoeksche Waard. Het water in de omgeving van Nieuw-Beijerland is nog aan de invloed van de getijden onderhevig. Nieuw-Beijerland ligt aan het Spui, dat is een getijrivier.
Het dorp vormt met de dorpen Goudswaard, Piershil, Zuid-Beijerland en het eiland Tiengemeten de gemeente Korendijk. Er is een veerpont-verbinding met Hekelingen, wat de snelste manier is om in Spijkenisse te komen. Bastiaan Kolbach was de laatste burgemeester van Nieuw-Beijerland, hij werd in 1984 burgemeester van Korendijk.
De Molen.
De eerste Nieuw-Beijerlandse molen werd gebouwd omstreeks het jaar 1600, kort na het ontstaan van de polder. In 1703 werd de molen 'Windlust' gebouwd, tegenwoordig De Swaen geheten. Dit was in de achttiende eeuw een zogenaamde 'dwangmolen' wat inhield dat men verplicht was zijn graan hier te laten malen. Het is met de Hervormde Kerk een rijksmonument
Details.
Tegenwoordig kent Nieuw-Beijerland ongeveer 4000 inwoners, met de komst van de nieuwbouw aan de kreek zal dit aantal nog toenemen.
De plaatselijke voetbalvereniging heet NBSVV en de plaatselijke tennisvereniging heet TV de Molen.

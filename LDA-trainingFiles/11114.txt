Lingewaal.
Lingewaal () is een gemeente in de Tielerwaard in de Nederlandse provincie Gelderland. De gemeente telt inwoners (, bron: CBS) en heeft een oppervlakte van 54,56 km² (waarvan 3,53 km² water). De gemeente is in 1986 gevormd uit de voormalige gemeenten Asperen, Heukelum, Herwijnen, Spijk en Vuren. Direct na de samenvoeging heette de gemeente korte tijd Vuren.
Kernen.
Asperen (gemeentehuis), Herwijnen, Heukelum, Spijk, Vuren en de buurtschap Leuven.
Gemeentewapen.
In het gemeentewapen zijn de voornaamste elementen van de wapens van de vier voormalige gemeenten (Asperen, Herwijnen, Heukelum en Vuren) opgenomen.
Het linkergedeelte van het schild is een combinatie van de wapens van Asperen en Vuren.
Het rechtergedeelte van het schild is het gehalveerde wapen van Herwijnen.
In het hartschild staat een vereenvoudigde poort uit het wapen van Heukelum die ook terug is te vinden in het wapen van Asperen.
College van burgemeester en wethouders.
Het college van burgemeester en wethouders wordt sinds 2010 gevormd door de ChristenUnie, het CDA en de PvdA. Sinds de gemeenteraadsverkiezingen van 2014 kan het college daardoor rekenen op de steun van 11 van de 15 raadsleden.

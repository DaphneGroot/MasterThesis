	Minister Mesfin is trots op Ethiopi's zelfredzaamheid; 'Een groot Tutsi-complot? Belachelijk'
	Van onze verslaggever
Fred de Vries
 DEN HAAG
Geanimeerd gaat hij op het puntje van zijn stoel zitten. Af en toe slaat hij op het been van de interviewer om zijn argumenten kracht bij te zetten. Minister Seyoum Mesfin wil zijn tweedaagse bezoek aan Nederland graag gebruiken om de Afrikaanse visie op de regionale ontwikkelingen geven. Samen met Uganda, Eritrea en Rwanda vertegenwoordigt Ethiopi de nieuwe Afrikaanse wind, met als adagium: we moeten de problemen zelf oplossen.
En problemen zijn er volop. Het gesprek gaat onvermijdelijk over de instabiliteit in Oost- en Midden-Afrika, waar Somali als reddeloos verloren wordt beschouwd, waar het verscheurde Sudan moslimterroristen steunt, en waar etnische haat ontwikkeling verhindert in het gebied van de Grote Meren.
Er zijn lichtpunten, werpt Mesfin tegen. Als voorbeeld noemt hij de opleving van IGAD, het regionale samenwerkingsverband tussen Ethiopi, Eritrea, Djibouti, Uganda en Kenya. IGAD werkt hard aan oplossingen voor de conflicten in Somali en Sudan.
Het onbestuurbaar geachte Somali heeft sinds kort weer uitzicht op een terugkeer naar de natiestaat. Eind vorige maand kwamen de Somalische krijgsheren bijeen in Caro voor vredesbesprekingen, nadat Ethiopi zich een jaar lang had ingespannen voor dergelijk overleg. Mesfin: 'De vooruitgang is zeer bemoedigend. Ze hebben eindelijk ingestemd met een conferentie voor nationale verzoening, deze maand.'
Terugkeer naar een vorm van normaal bestuur van Somali is van vitaal belang voor buurland Ethiopi. 'Somali heeft zich tot een soort Beiroet ontwikkeld. Terroristische groepen hebben de chaos uitgebuit en zich daar gevestigd. Ze hebben geprobeerd ons vanuit West-Somali te destabiliseren. We hebben met hen afgerekend. Maar hun agenda is niet Ethiopi of Eritrea. Hun agenda is om hun ideologien te verbreiden in de hele regio.'
Ethiopi's westerbuur Sudan wordt verantwoordelijk gehouden voor dit terrorisme. Het land zat achter de mislukte moordaanslag op de Egyptische president Hosni Mubarak en steunt gewelddadige islamisten in onder meer Uganda, Eritrea en Ethiopi. In Sudan zelf woedt al meer dan tien jaar een uitzichtloze burgeroorlog tussen het regime en het zuidelijke Sudanese Volksbevrijdingsleger SPLA.
'Wij hebben een gezegde in Ethiopi. Een koe baart een kalf, maar dat kalf verandert in vuur. De moeder wil het likken, maar dat lukt niet want het kalf brandt. Tegelijkertijd kan ze het ook niet aan zijn lot overlaten, want het is haar eigen kind. Sudan is zo'n kalf. We kunnen het land niet laten verkommeren. We hebben geen andere keuze dan het vredesproces te steunen.'
- Maar de onderhandelingen werden vorige maand weer verdaagd. Is dat geen slecht teken?
'Nee. In 1994 klapte het vredesproces in elkaar omdat de regering niet instemde met de basisprincipes die IGAD had opgesteld. Die hebben betrekking op de kwesties die werkelijke vrede in Sudan in de weg staan. De verhouding tussen religie en staat. De regering zei altijd dat dat niet onderhandelbaar was, sharia en islam moesten de basis zijn. Ten tweede de pluralistische democratie, die de rebellen voorstaan.
'Voor het eerst werd daar nu wel over onderhandeld. Maar je kunt geen doorbraak verwachten in n enkele onderhandelingsronde. De Sudanese crisis duurt al decennia en de partijen gaan in april verder praten.'
- Ziet u afscheiding, zoals met Eritrea is gebeurd, als oplossing voor conflicten in Oost- en Midden-Afrika?
'Nee. Ieder land heeft zijn eigen specifieke problemen en de Eritrese oplossing kan niet als algemeen model dienen. De Afrikaanse crisis houdt vooral verband met de frustraties en hopeloosheid die zijn ontstaan doordat mensen op grote schaal zijn ontheemd. Ze is nauw verbonden met armoede. Post-koloniaal Afrika is er niet in geslaagd de sociaal-economische kwesties op te lossen. Dat is de oorzaak van de huidige crisis. Vrede en ontwikkeling gaan hand in hand.'
- Hoever zijn de plannen gevorderd voor de oprichting van een Afrikaanse vredesmacht?
'Het probleem is steeds geweest dat de Amerikanen hun eigen initiatieven ontplooiden, en de Britten en de Fransen eveneens. Wij willen een gentegreerde aanpak. De vorming van een vredesmacht moet via de Organisatie voor Afrikaanse Eenheid verlopen. Er is vooruitgang. Verleden maand zijn de chefs van staven van het Centraal Bureau van de Organisatie voor Afrikaanse Eenheid bijeen geweest in Harare om te kijken hoe zo'n macht kan worden opgezet.
'We moeten niet volgens de oude koloniale lijnen werken, dus Francofoon versus Angolofoon. We moeten onze eigen subregionale organisaties binnen de OAE gebruiken. Verder zijn logistiek, financiering en technische training een belemmering. Daar moet de internationale gemeenschap ons bij helpen.'
- Ethiopi, Eritrea, Uganda en Rwanda zouden model staan voor het nieuwe type Afrikaanse staat. Tegenstanders spreken echter van 'de grote Tutsi-samenzwering'.
'Dat is een belachelijke uitspraak. Wat belangrijk is, is dat er een politieke en sociaal-economische transformatie plaatsvindt in Afrika. Het einde van de dictaturen in Ethiopi en Zare was absoluut positief.'
- Volgens de organisatie Reporters sans Frontires heeft Ethiopi het grootste aantal journalisten in de gevangenis van alle landen bezuiden de Sahara.
'Het is gemakkelijk voor dit soort organisaties om beschuldigingen te uiten. Ethiopi is uit een diep dal gekomen en we hebben nog een lange weg te gaan. Twintig jaar oorlog is niet niks. De mensenrechtensituatie is enorm verbeterd. En vergeet niet dat de regio dankzij ons aan een enorm gevaar is ontsnapt. Militaire deskundigen trokken begin jaren negentig parallelen tussen wat er bij ons plaatsvond en wat er in voormalig Joegoslavi en Somali gebeurde. Dat hebben wij weten
te voorkomen. We hebben nu een stabiel systeem. We hebben de macht gedecentraliseerd. De economische groei was de laatste vijf jaar gemiddeld 7,5 procent. In de Hoorn van Afrika zijn wij de stabiele factor.'

Foto
	Minister Seyoum Mesfin FOTO ARIE KIEVIT


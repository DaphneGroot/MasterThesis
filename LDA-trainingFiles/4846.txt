	Ellroy's moeder
	Steeds terugkerend thema in het werk van de Amerikaanse schrijver James Ellroy is de moord op zijn moeder, die plaatsvond in juni 1958 in de buurt van Los Angeles. De kleine James was 10 jaar oud, zijn ouders waren gescheiden en zijn moeder keerde na een avondje stappen niet terug.
Ellroy, die na een jarenlang verblijf in Californi nu in Kansas woont, heeft nooit direct over de moord geschreven, die zonder twijfel traumatische sporen heeft achtergelaten. Wel blijft hij in nagenoeg al zijn boeken - het bekendste is The Black Dahlia - terugkomen op de jaren vijftig, op het al dan niet corrupte politiewerk in Californi en op gruwelijke seksmoorden op vrouwen. In zijn vroegere werk volgt hij nog de gebaande paden van het genre, maar de recentere boeken wijken daarvan af. Het wordt de lezer allemaal niet cadeau gedaan: in harde staccato-stijl ramt Ellroy het verhaal eruit.
Hij is geen gemakkelijke schrijver, maar het maakt hem daarom niet minder boeiend. Het recente American Tabloid beschrijft de jaren die voorafgaan aan de moord op John Kennedy. Ellroy's thematiek is vergelijkbaar met die van regisseur Oliver Stone: overal wordt een complot vermoed, bijna niets deugt in de Amerikaanse samenleving, of het nu de FBI, de CIA of de regering betreft. American Tabloid is het begin van een trilogie met de jaren zestig als onderwerp.
De onopgeloste moord op zijn moeder is hem echter altijd blijven fascineren. Ellroy is inmiddels een bekend auteur die op tv en in kranten en tijdschriften veelvuldig wordt genterviewd. In elk gesprek keert zijn moeder terug, verhaalt de schrijver van de moord. Maar pas in 1994, zijn moeder is dan al 35 jaar dood, was Ellroy toe aan het schrijven erover. Hij vloog naar Los Angeles om inzage te krijgen in het dossier over zijn moeder. Dat moet een gruwelijke ervaring zijn geweest. Hij ziet de foto's van zijn moeders lijk en de nylonkous waarmee Jean Ellroy is gewurgd.
Van het een komt het ander. Hij spoort de inmiddels gepensioneerde rechercheur Bill Stoner op, die zich in de jaren vijftig indirect met de zaak-Ellroy had beziggehouden. Samen lopen ze alle gegevens nog eens door. Ze praten ook met getuigen die nog leven: wat gebeurde er in die bar in El Monte, op de avond dat Jean werd vermoord? Wie was de 'swarthy man' met wie de vrouw het laatst was gezien? Was er misschien een seriemoordenaar actief in dezelfde periode?
Ellroy probeert drie maanden lang, samen met Stoner, het leven van zijn moeder bloot te leggen. Hij ontmoet haar familie in Wisconsin en ziet voor het eerst foto's van haar als meisje. Hij is op de televisie, geeft kranteninterviews en opent een speciaal telefoonnummer waar tips worden ingewacht.
Er zit een half mensenleven tussen het tijdstip van de moord en het onderzoek dat de zoon instelt. De kans lijkt dan ook klein dat hij de moord wl oplost. We zullen hier niet uit de doeken doen of het Ellroy is gelukt, maar My Dark Places (Knopf, import Van Ditmar;  44,95), het boek dat Ellroy over zijn speurtocht schreef en dat meteen een autobiografie over zijn eigen leven werd, is zonder meer fascinerend. In mei verschijnt het bij De Arbeiderspers in een Nederlandse vertaling: Mijn moordkuil.
Rolf Bos

Euro in gevaar
Over de financile wereld zijn verhoudingsgewijs weinig thrillers geschreven. Aan de setting kan dat niet liggen; het wemelt in de internationale bankwereld van de malversaties en pikante affaires. Pakkende intriges liggen bij wijze van spreken voor het oprapen. Toch vinden veel mensen de financile wereld saai en ingewikkeld. Derhalve ontkomt geen enkele auteur aan pagina's vol uitleg, en dat gaat al snel ten koste van de spanning en vaart van het boek.
Dit probleem heeft Roel Janssen, financieel journalist van NRC Handelsblad, in ieder geval deels weten op te lossen. Zijn thriller De Struisvogel-code (Balans;  34,95) handelt over de laatste fase van de EMU, de Economische en Monetaire Unie.
De financieel analist Globy (die opvallend veel weg schijnt weg te hebben van Roel Janssen zelf) en zijn amoureuze partner Arlette raken een complot op het spoor om de EMU te dwarsbomen, vlak voordat de Europese munten opgaan in n Euro. Hun speurtocht naar de breinen achter dit complot brengt hen langs de Europese Centrale Bank in Frankfurt, de dealingroom van een Londense effectenmakelaar en langs een Internet-whizzkid in Amsterdam-Zuidoost. De financile wereld komt hiermee goed tot leven, en dat scheelt allicht weer in de vele alinea's uitleg waartoe ook Janssen zich genoodzaakt ziet.
Als simpele whodunnit voldoet De Struisvogel-code amper; al mijlenver zie je aankomen wie de boeven zijn. Maar als schets van de grote financile en politieke belangen die met de EMU op het spel staan, is het boek uitstekend geslaagd. Bovendien valt er veel te gniffelen over herkenbare personen en situaties. Vooral Herman Langelaan, een kruising van Onno Ruding en Robeco-voorzitter Piet Korteweg, wordt overtuigend als financile macho neergezet.
Janssen is geen groot stilist en evenmin een groot psycholoog. Het is even slikken als Globy en Arlette zich overgeven aan 'speculatieve seks'. En het blijft gissen waarom de wakkere, daadkrachtige Arlette nu uitgerekend een 'amoureuze unie' sluit met de vriendelijke, doch tamelijk weltfremde Globy.
Yvonne Zonderop

Foto
	James Ellroy kort nadat hij heeft gehoord dat zijn moeder is vermoord. FOTO UIT 'MY DARK PLACES'


	Unilever verkoopt bedrijf voor microbiologie
	Van onze verslaggever
AMSTERDAM
De Britse Unilever-dochter Unipath, fabrikant van onder meer zwangerschapstests en anticonceptieproducten, verkoopt zijn microbiologie-activiteiten aan de participatiemaatschappij Cinven, één van Europa's grootste participatiemaatschappijen. Het bedrijf wil meer richten op de consumentenmarkt.
De koopprijs meldt Unilever niet. Wel maakt de Brits-Nederlandse producent van consumentenartikelen dat Cinven 250 miljoen gulden op tafel legt voor de aankoop, financiering en investering in Oxoid, zoals het bedrijf voortaan zal heten.
Oxoid, gevestigd in Basingstoke, produceert en verkoopt voedingsbodems voor bacteriënkweek. Afnemers van deze kweken zijn ziekenhuizen, de voedingsmiddelen- en farmaceutische industrie. Oxoid Limited telt ongeveer zeshonderd werknemers en heeft een omzet van 175 miljoen gulden.



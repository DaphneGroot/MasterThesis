	Een snufje Siena in Den Haag
	ALS DE TEKENEN niet bedriegen, wordt zo rond het jaar 2000 de nieuwe stad geboren. Op kleine schaal weliswaar, maar toch. Die nieuwe stad, die een streep zet onder het moderne experiment, begint al contouren te krijgen: op een ongemakkelijk klein kavel onder de rook van station Den Haag Centraal. Daar staan de hijskranen in slagorde voor de kantoren en woningen in wording. Het oude ministerie van Landbouw is ontmanteld en onttakeld, waarna het een tweede leven geschonken krijgt; het leeft verder als ministerie van Onderwijs, Cultuur en Wetenschap.
De naam van dit stukje Metropolis 2000: De Resident. De Resident is voor Nederlandse begrippen een gedurfd experiment. Met smalle straten, gebogen rooilijnen, gesloten bouwblokken en pleintjes keert het wijkje terug naar de klassieke stad. Compact, hecht, vertrouwd. Een snufje Siena in Den Haag. Een complicerende factor is een stijgend tramviaduct waar het nieuwe ministerie overheen wordt gebouwd.
De ontstaansgeschiedenis van De Resident en de historische context zijn door essayist Vincent van Rossem prikkelend beschreven in een oogstrelend boek: Stadbouwkunst: de stedelijke ruimte als architectonische opgave - Rob Krier in Den Haag: De Resident. Van Rossem beschouwt De Resident als de sleutel voor Den Haag, omdat het gebied een brug slaat tussen het (rijke) zand en het (arme) veen, waarin de stad van oudsher wordt verdeeld.
Tegelijk is het experiment ook de sleutel voor de stedenbouwkundige geschiedenis van de stad. De Duitse architect Rob Krier maakt het werk van Berlage, Dudok en Weeber af. Dudok had in 1946 de vooruitziende blik door een Spuikwartier te tekenen waarin alle ministeries waren geconcentreerd. Decennia lang zijn die naar de periferie verdreven, totdat ze nu toch weer samenkomen tussen stadhuis en station. De geschiedenis gaat Dudok gelijk geven.
Het Muzenplein, het Clioplein en de Calliopestraat bestaan nu alleen nog op maquette; we kunnen in onze fantasie al een beetje mijmeren over beplante pleintjes en straten die volgens de deelnemende landschapsarchitecten teruggrijpen op het beeld van de Amsterdamse grachten. Vertrouwd ogen de faades met hun trapgevels, bogen en roedenverdeling in de ramen.
Het ontwerp voor De Resident is tot stand gekomen na workshops onder leiding van Krier, waaraan de crme de la crme van de (inter)nationale architectuur deelnam. Tot de ontwerpers behoren: uit Amerika Michael Graves en Cesar Pelli, uit Itali Adolfo Natalini en uit Nederland de aanstormende generatie met representanten als Sjoerd Soeters, Thon Karelse & Jurjen van der Meer, Gunnar Daan, Bert Dirrix en Peter Drijver.
Projectontwikkelaar MAB heeft voor De Resident zijn nek uitgestoken: het goede was nog niet goed genoeg. MAB was kritisch, corrigeerde waar nodig, en hield de rijksbouwmeester en de Haagse wethouder Noordanus als waakhonden achter de hand. De Resident moet state of the art worden, en misschien is het dat ook wel als het resultaat over enkele jaren zichtbaar is.
Belangrijker nog is dat dit experiment een mijlpaal zal vormen die het echec van de moderne stedenbouw markeert, hetgeen Krier al twintig jaar geleden in geschriften en ontwerpen heeft aangetoond. De Resident is dan ook niets minder dan het manifest van Krier.
Krier vindt dat de stedelijke ruimte door de modernisten - zeg maar Le Corbusier en zijn navolgers - is verwoest. De modernisten hadden niets op met de gesloten bouwblokken; flats moesten vrij in het groen staan, omdat de bezonning het hoogste goed was. Moderne architectuur werkt van binnen naar buiten. De plattegrond dicteert het uiterlijk. Een dak ontbreekt, want de technische voorzieningen staan in een soort container op de plaats waar vroeger het dak was.
Aan de achtergevel hangen galerijen. En een voorgevel is er ook niet, omdat de plattegrond weinig speelruimte laat voor een fantasierijke architectonische compositie. Ziedaar de balkonnetjesziekte en gevelplaatterreur die Nederland teistert.
En dan is er nog zoiets als de auto. De auto heeft een aanslag gepleegd op het stedelijk weefsel en daarmee samenhangend het sociale klimaat in de stad. De burgers zijn van het marktplein het caf in gevlucht, of hebben zich definitief verschanst achter tv en video, omdat de publieke ruimte zo onherbergzaam is geworden.
De bouwpraktijk is georinteerd op het functioneren van de stedeling als automobilist. Die is gewend geraakt om gebouwen niet via een ingang aan de straat, laat staan een plein, te betreden, maar via een parkeergarage. Op het maaiveld passeert hij louter deuren van bergingen. En dan zijn er nog betonbanden of amsterdammertjes die de voetganger reduceren tot een blindengeleidehond.
Stadtraum, zo heette dit radicale manifest van Krier uit 1975, waarin hij de moderne stedenbouw failliet verklaarde. Wat is zijn alternatief? Een traditionele benadering van het architectonisch ontwerp. Hij heeft de moed gehad de dwangmatige vernieuwing in de hedendaagse ontwerppraktijk ter discussie te stellen. 'Ik ga zo ver te beweren dat het tegenwoordig nuttiger is iets ouds, iets beproefds na te maken, dan iets nieuws te produceren.'
Dat draagt het risico in zich, vreest hij, dat het mensen schade berokkent. De mislukte wijken als de Bijlmer in Amsterdam, Roehampton Estate in Londen en de Parijse satellietsteden geven hem inmiddels gelijk. Het zijn de getto's van de nieuwe tijd, bedacht door ontwerpers die er nooit zelf hoefden te wonen. Beter is het, bepleit Krier, terug te keren naar de knappe, fascinerende woningtypen en stedelijke structuren, meesterwerken van anonieme bouwkunstenaars, die door opeenvolgende generaties zijn verbeterd.
Het is niet verwonderlijk dat Kriers opvattingen zijn afgedaan als abject conservatief, en daardoor valt te begrijpen dat hij lang niet tot bouwen is toegelaten. Immers, de modernisten zitten zo stevig in het zadel in de - Nederlandse - steden dat een ander geluid en een andere stijl nauwelijks gelegenheid tot ontwikkeling hebben gekregen.
Die kansen krijgt deze traditionele stroming nu wel, op het stuk grond ingeklemd tussen Den Haag Centraal, de Fluwelen Burgwal, de Turfmarkt en het Spui. De nadruk ligt op de stedelijke ruimte, een gegeven dat in Den Haag lang is verwaarloosd en op instigatie van oud-wethouder Adri Duivesteijn opnieuw in het centrum van de belangstelling is gekomen. Het nieuwe stadhuis is daar min of meer het symbool van: een reusachtig binnenplein sluit wind en regen, die horen bij een kuststad, buiten.
In De Resident wordt ook veel overkapt - een plein en verder veel galerijen - maar het buitenklimaat blijft voelbaar. De voetganger die gaat van het station naar het centrum, heeft het er voor het zeggen. De ontwerpen die nu worden uitgevoerd, zijn vooral beoordeeld op hun plastische uiterlijk, hun zeggingskracht en hun stedelijk gebaar. Anonimiteit is ingewisseld voor persoonlijkheid en spiegelglas voor baksteen.
Met de plattegronden is zo gewoekerd dat ze niet in strijd zouden komen met het Bouwbesluit, dat strenge eisen stelt aan belichting en bezonning. Er is ongelooflijk gepuzzeld om dat voor elkaar te krijgen in een klein, dichtbebouwd gebied.
Ook elders in Den Haag is zichtbaar hoe strenge concepten werkelijkheid worden. In december werd met een film over de Schilderswijk en een publicatie de voltooiing van de Vaillantlaan gevierd, een verkeersader van een dikke kilometer in dit stadsvernieuwingsgebied. Architect Jo Coenen onderwierp de wederopbouw van deze weg aan een streng regime. De architecten mochten alleen putten uit de bouwdoos die Coenen had voorgeschreven, zodat het straatbeeld een eenheid in verscheidenheid zou vertonen.
Net als De Resident is de Vaillantlaan een gedurfd experiment. De geprefabriceerde woning met een klassiek voorkomen kwam er tot stand: het was de methode om het bouwbudget in de hand te houden, nodig om de woningen betaalbaar te houden en toch een maximale kwaliteit te bereiken. Achter de strakke en geluidwerende gevel zit een modern geoutilleerde woning.
De ambities bleken halverwege het langdurige proces soms te hoog gegrepen. Coenen: 'De volheid van het oorspronkelijk idee is niet bewaard gebleven. Niet alles is mogelijk wat ooit bedacht is.' Hij miste een directeur vanuit de stad die greep op het project hield. Te vaak stonden er te veel kapiteins achter het roer.
Voor 'initiatiefnemer' Duivesteijn betekende herstel van de laan ook de restauratie van een jeugdsentiment, schrijft hij in de bundel Jo Coenen en de Vaillantlaan, die aan dit project is gewijd. De straat was vroeger altijd mooier dan hij in werkelijkheid was. En nu? Nu geeft hij de Schilderswijk een waardigheid die de buurt kan behoeden voor verval en achterstand.
Jaap Huisman
Vincent van Rossem - Stadbouwkunst: de stedelijke ruimte als architectonische opgave - Rob Krier in Den Haag: De Resident.
NAi Uitgevers; 159 pagina's;  75,-.
ISBN 90 5662 012 6.
Diverse auteurs: Jo Coenen en de Vaillantlaan - Een nieuwe visie op stedebouw en stadsvernieuwing.
NAi Uitgevers; 87 pagina's;  39,50.
ISBN 90 5662 001 0.

Foto
	Pleinontwerp van Adolfo Natalini voor De Resident. ILLUSTRATIE UIT 'STADBOUWKUNST'


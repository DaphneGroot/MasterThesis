Gesves.
Gesves is een plaats en gemeente in de Belgische provincie Namen. De gemeente telt iets meer dan 7.000 inwoners. Gesves ligt op een hoogte van 266 meter.
Kernen.
Naast Gesves liggen in de gemeente nog de deelgemeenten Faulx-les-Tombes, Haltinne, Mozet en Sorée. In de deelgemeenten liggen nog verschillende dorpjes en gehuchten, waaronder Goyet, Gramptinne, Haut-Bois en Strud.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
Op het grondgebied van Gesves, in het gehucht Goyet, ligt een van de belangrijkste prehistorische sites van België en zelfs van Europa: de Grotten van Goyet.
In de kerk Saint Maximin bevindt zich een koororgel uit 1871 van de orgelbouwer Aristide Cavaillé-Coll uit Parijs. Ondanks zijn nog beperkte omvang, bezit het mooie klankkleuren.
2007-2012.
Het bestuur voor 2007-2012 bestaat uit een coalitie van de lijsten GEM en ICG.

 AIR RICHT BESCHERMINGSTICHTING OP. 
 ROTTERDAM, 7 okt (Reuter) - AIR Holdings NV heeft meegedeeld dat zij de Stichting Continuiteit AIR heeft opgericht. 
 "Bij deze stichting kunnen preferente aandelen worden geplaatst, indien de directie en de commissarissen dit in het belang van de vennootschap noodzakelijk achten," aldus de Automobiel Industrie Rotterdam in een persbericht. 
 AIR tekent bij de oprichting van de beschermende stichting aan dat zij sinds 23 augustus van dit jaar, toen de familie Wilton haar belang in de onderneming verkocht, geen grootaandeelhouder meer heeft die heeft bewezen voor een "bestendig en duidelijk verankerd beleid" te kunnen zorgen. 
 Overigens heeft directeur B. Wilton in een op 20 september gehouden buitengewone vergadering van aandeelhouders wel toegezegd dat hij al aanblijft als statutair directeur van AIR. 
 Het bestuur van de Stichting Continuiteit AIR bestaat uit de econoom A. Breeman, register-accountant F.C. de Leeuw en R.P.M. de Bok, de voorzitter van de Kamer van Koophandel Rotterdam. 
 (c) Reuters Limited 1996. 

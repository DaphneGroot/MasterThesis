Freeler.
Freeler is in september 1999 ontstaan uit MultiAccess BV, een klein bedrijf van de ING-groep. MultiAccess was een metaprovider die voor onder andere de Postbank-Gironet hostten.
De technische ploeg van Freeler kreeg de opdracht om binnen een maand een nieuwe ISP op te zetten.
Op 9 december 2004 werd er door ING en KPN een intentieverklaring getekend om Freeler te verkopen aan KPN. Op 18 februari 2005 werd de intentieverklaring door ING en KPN omgezet in een definitieve overname. Freeler viel vanaf toen onder KPN Internet. De klanten van Freeler werden ondergebracht bij Het Net, een van de merken die KPN Internet destijds voerde.
Eind 2005 waren alle klanten overgeheveld naar Het Net.
Sinds 2009 is de merknaam Het Net opgeheven en ondergebracht bij KPN Internet.

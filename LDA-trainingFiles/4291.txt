	Inktvis in de bergen LUIS SEPLVEDA KAN ZONDER HET MAGISCH-REALISME
	DE CHILEEN Luis Sep£lveda (1949) behoort tot de generatie Latijns-Amerikaanse schrijvers die in het voetspoor traden van de groten uit de jaren zestig, de schrijvers van de boom. Hun opvolgers werden wel de 'kinderen' van Gabriel Garc¡a M rquez genoemd, maar daar was Sep£lveda niet zo gelukkig mee. Hij verzette zich tegen deze genealogie en nam geprikkeld stelling tegen M rquez' veelgeroemde 'magisch realisme', dat hij in een interview omschreef als 'een mengeling van een intellectuele papaya en een metafysische pi¤a colada'.
Toch zou Sep£lveda zich niet zo druk hoeven te maken over de vermeende overeenkomsten tussen zijn werk en dat van de generatie-M rquez, want met boeken als De oude man die graag liefdesromans las, De wereld aan het einde van de wereld en De naam van een torero heeft hij bewezen geen 'M rquez-kloon' te zijn. Op zijn romans mag dan wel eens wat af te dingen zijn (de zwakke plot van in De naam van een torero bijvoorbeeld), zijn korte verhalen zijn ronduit schitterend. De bundel Over iets dat ik in de trein ben kwijtgeraakt is zelfs een voorlopig hoogtepunt in zijn werk.
In de zeven verhalen die Sep£lveda in dit boek vertelt, is het een komen en gaan van een geliefd vervoermiddel van de auteur: de trein. Of het nu gaat om een boemeltje dat door het Andesgebergte tuft, of om de exprestrein die van Parijs naar Warschau snelt, Sep£lveda weet telkens trefzeker gebruik te maken van de mogelijkheden die de trein hem verschaft zijn verhalen een passend decor en de juiste ambiance te geven. De trein dient daarbij niet alleen voor transport; Sep£lveda maakt er ook een nieuwsbode van of een wegbereider van de vooruitgang.
Een van de mooiste verhalen in de bundel is 'De trein komt tweemaal door dit dorp'. Het speelt zich af in een Ecuadoraans dorpje, waar de bevolking doodsbenauwd wacht op de terugkeer van een moordenaar die door een anonieme dorpsbewoner is verraden. Toen de man door de politie op de trein was gezet, had hij de dorpelingen collectief verantwoordelijk gesteld voor dit verraad: 'Weet wel dat ik terugkom om jullie die rotstreek betaald te zetten. En weet dat ik met deze trein terugkom.'
In handen van Sep£lveda groeit dit schijnbaar eenvoudige gegeven uit tot een adembenemende vertelling. Met zijn stilistische vaardigheden, sober, suggestief, weet hij een zo beklemmende sfeer op te roepen dat de angst en de vertwijfeling van de bewoners haast tastbaar worden. Of de moordenaar zijn dreigement ten uitvoer zal brengen, blijft onduidelijk, maar in feite heeft hij zijn doel al bereikt, want de gemeenschap van dit ooit zo vreedzame dorp wordt door haatgevoelens en onderlinge conflicten verscheurd.
Sep£lveda ontvluchtte Chili na de putsch van generaal Pinochet in 1973 en vestigde zich na een ware odyssee over het Latijns-Amerikaanse continent in Hamburg. Zijn ervaringen met de Chileense dictatuur verwerkt hij in de bundel, maar hij houdt zich nadrukkelijk verre van het politieke manifest en de zogeheten 'getuigenisliteratuur'. Zijn afkeer van dictatoriale regimes lees je vooral tussen de regels.
In 'Het lumineuze idee van doctor Ribera' toont hij bijvoorbeeld op hilarische wijze hoe autoritaire machthebbers en hun ondergeschikten een ongekende graad van stupiditeit kunnen bereiken, wanneer zij de bevolking van zich vervreemden.
Omdat tal van spoorlijnen door de Chileense autoriteiten zijn opgeheven, lanceert de ambtenaar Ribera een plan om de bevolking van Santiago in stilstaande treinen met behulp van decors door het land te 'vervoeren'. Zijn superieuren gaan als eersten 'op reis', en hoewel er van alles misgaat, reageren zij enthousiast. Zelfs het feit dat er kunstmatig geuren worden opgewekt die niet passen bij het landschap, kan hen niet deren.
Maar het 'gewone volk' neemt geen genoegen met een zee die naar koeienvlaaien stinkt en besneeuwde bergen die naar inktvis ruiken. De protesten zwellen aan en kort daarop wordt deze vorm van surrogaat-reizen alweer afgeschaft. Aan het slot van dit even komische als wrange verhaal beseft doctor Ribera dat 'zelfs dromen en visioenen op nutteloze rails aan roest onderhevig' zijn.
In 'De verloren grens' beschrijft Sep£lveda de ervaringen van een Chileense vluchteling die gedwongen is kriskras door Latijns Amerika te reizen om aan zijn achtervolgers te ontkomen. Pathetisch wordt dit relaas nergens; wel krijgt de lezer een indringend beeld van de angst waaraan een mens ten prooi kan vallen. Met de trein begint in dit mooie verhaal een reis over de grens, die de balling moet overschrijden om een symbolisch getinte bestemming - de Boliviaanse hoofdstad La Paz (De Vrede) - te bereiken.
Minder geslaagd is de 'Kleine biografie van een aanzienlijke van de wereld', waarin een oude man de dictator van een Midden-Amerikaans land gevangen houdt en hem in een lange monoloog terechtwijst. Het verhaal krijgt een tragikomische kant als blijkt dat de bewaker wacht op een paar functionarissen die zullen meedelen of de dictator een held is danwel een schurk, maar deze wending kan niet voork¢men dat de cynische aanklacht van de oude man te anekdotisch blijft.
Er is ook een mysterieus verhaal over een vluchtig weerzien met een oude liefde ('Stipte niet-ontmoeting') en een intrigerende vertelling over een treinongeluk ('Wisseling van traject').
Het boek eindigt met het titelverhaal, waarin het gaat om de belevenissen van een jongen die na een treinreis zijn onschuld verliest. Het is ontroerend zoals Sep£lveda met zijn aantrekkelijke, bondige stijl en zijn indrukwekkende verbeeldingskracht de ervaringen van de jongen weergeeft, en het verhaal is dan ook een waardige afsluiting van de bundel.
Sander de Vaan
Luis Sep£lveda: Over iets dat ik in de trein ben kwijtgeraakt.
Vertaald uit het Spaans door Mieke Westra.
Meulenhoff; 117 pagina's;  29,90.
ISBN 90 290 4953 7.

Foto
	'De trein komt tweemaal door het dorp.' FOTO SUNSHINE


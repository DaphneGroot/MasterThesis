	Chrysler komt met nieuwe vinding voor elektrische auto
	AP
DETROIT
De Amerikaanse autofabrikant Chrysler heeft een methode ontwikkeld om waterstof te winnen uit benzine, waardoor een elektrische auto kan worden gebouwd die schoon en goedkoop rijdt.
De waterstof wordt aangemaakt uit goedkope benzine met een laag octaangetal. Dat gebeurt tijdens het rijden, waardoor de auto niet afhankelijk is van waterstoftankstations. Volgens Chrysler zal een auto met een dergelijke aandrijving een liter benzine op 34 kilometer verbruiken en komen er nagenoeg geen schadelijke stoffen vrij. De techniek werd maandag door Chrysler voorgesteld tijdens de American International Auto Show in Detroit. De fabriek hoopt in 2005 een model voor de massaproductie te hebben ontwikkeld, tien jaar eerder dan aanvankelijk gedacht.
De Vereniging van Bezorgde Wetenschappers kritiseerde dat Chrysler niet helemaal op de goede weg is, omdat er nog steeds uitgegaan wordt van benzine, een niet terug te winnen fossiele brandstof.


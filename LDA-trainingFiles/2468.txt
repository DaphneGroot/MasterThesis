	'Zonder fatsoenlijke breedtesport geen goede topsport'
	OPEENS was hij te zien op Roland Garros. Paul Rosenmller leek betrapt door een spiedend camera-oog. Hij was er priv, met zijn zoon, 'een absolute sportjongen'. 'We hebben twee dagen over Roland Garros gebanjerd. Ik ben een tennisman, ik heb vroeger zelf les gegeven.
'Het leuke aan Roland Garros is dat je nog echt tennis ziet. Niet dat pats-boem-werk van Wimbledon, met zijn kat-en-muisrally's. Maar mensen die niet van sport houden worden er niet door gegrepen, hoor. Je kunt geen mensen overtuigen het mooi te vinden. Je hebt het of je hebt niet.'
Paul Rosenmller houdt niet alleen van sport, maar is ook heilig overtuigd van de grote rol van lichamelijke beweging. 'Ik geloof in: een gezonde geest in een gezond lichaam. Als ik een week niet aan sport doe, krijg ik erg veel onrust in mijn lijf. Dan moet ik er een uurtje uit, effe hardlopen, het bos in of door de weilanden.
'Sport heeft in die zin een economische functie. Mensen doen energie op, tappen spanning af, zij zullen beter functioneren in hun werk. Het is niet de enige functie van sport, maar wel de meest onderschatte. Ik breng dat argument altijd in stelling als het gaat om ziekte of arbeidsongeschiktheid.
'Werkgevers willen niet meer verantwoordelijk zijn voor de gevolgen van een sliding op het voetbalveld. Dan zeg ik, jongens realiseren jullie je ook wat de meerwaarde is van mensen die aan sport doen. Dat ze daardoor gemiddeld beter in hun vel steken en economisch beter presteren.
'Dat economisch goed is moeilijk in getallen uit te drukken. Welke rekening krijgt de werkgever voorgeschoteld als er niet meer wordt gesport? Het geldt ook voor het becijferen van zaken als de mentaliteitsvorming door de sport, het socialiserende karakter en het sociale vangnet dat de sportvereniging ophangt.'
De vereniging, de basis van de Nederlandse sport, staat onder druk. Een groot deel van de 7,5 miljoen mensen die aan sport doen kiest voor een gendividualiseerde uitoefening. Wat is populairder dan het fitnesscentrum?
'Het verenigingsleven heeft het moeilijk. Mijn stelling is dat er zonder fatsoenlijke breedtesport geen goede topsport is. De top komt voort uit het investeren in de breedte. Dat is geen of-of, dat is echt een n-n zaak. Al zijn sport en het verenigingsleven zo verankerd in deze samenleving dat ik het niet zo een-twee-drie zie verdwijnen.
'Maar je moet er wel in blijven investeren. Er zijn wat fiscale regelingen. Er worden nu zelfs Melkert-banen ingezet voor de sport. Dat is ook positief, de oude terreinknecht heeft zo'n belangrijke rol. En voor die Olympische steunpunten vind ik het ook prima.'
Breedtesport, gegrondvest in de gymzalen, vormt de basis van de top. Topsport op zijn beurt inspireert brede lagen van de bevolking tot het aantrekken van het sporttenue. 'Elk jaar als ik de marathon van Rotterdam zie, gaan 's middags de loopschoenen aan. Dan ben ik aangestoken door het virus.'
Topsporters inspireren een heel volk, Rosenmller voorop. 'Ik heb ontzettend veel bewondering voor dat soort mensen, vooral voor hen die veel investeren in een sport waarvan ze weten dat er uiteindelijk niet zoveel meer te verdienen valt dan maatschappelijke waardering en een beetje roem.
'Je moet topsporters koesteren zonder hen op een voetstuk te plaatsen, maar bedenk wel dat ze veel betekenen door hun voorbeeldfunctie. Ik kan heel erg genieten van mensen als Ruud Gullit die daar een extra dimensie aan geven, dat maatschappelijk verbreden. Zo'n topsporter wordt dan een politiek figuur. Van zo'n ambassadeur kun je gedoseerd gebruik maken want sport is onomstreden.
'Bij zulke mensen hoort ook een verwachtingspatroon. Krajicek wordt na zijn Wimbledon-zege ook met andere ogen bekeken. Als hij dan zijn hoofd laat hangen zoals op Roland Garros, dan wordt er scherper over geschreven en geoordeeld. Het is niet alleen slecht voor hem, het straalt verder uit.
'Als je de voorbeeldrol hebt gekregen, mag je je zwakke momenten niet of nauwelijks laten zien. Een beroemde voetballer mag niet natrappen. De waardering voor een topsporter wordt niet alleen bepaald door zijn prestatie, maar ook door zijn waardigheid, zijn persoonlijkheid.'
Die gearriveerde toppers zouden ook binnen de organisatie van de sport hun verantwoordelijkheid moeten nemen. De groen linkser Rosenmller is voorstander van een solidariteitsbijdrage door goed verdienende toppers die in een bestaand instrument als het Fonds van de Topsport ingebed zou moeten worden.
'Ik zou allereerst voor ruimere uitkeringen uit dat fonds zijn. Daar moet fiscaal toch iets aan te doen zijn. Maar ik wil er ook voor pleiten dat de topsporter in spe op weg wordt geholpen door de gearriveerde sporter. Die heeft die x-honderd gulden in de maand niet meer nodig, die lacht als prof om de bedragen die het Fonds uitkeert.
'Het zou mooi zijn als die topper iets terugdoet voor zijn met overheidsgeld betaalde opleiding. Laten we eens kijken of die solidariteit is te organiseren. Dat de topsport niet alleen met belastinggeld geholpen hoeft te worden, maar ook financile steun vanuit eigen kring kan krijgen.'
De financile situatie van de Nederlandse topsport is nog steeds niet rooskleurig. Een extra investering in de top, zoals in Groot-Brittanni het geval is na het debacle van Atlanta, vindt Rosenmller zelfs belachelijk. 'Dat is ad hoc-beleid. De overheid moet voorwaarden scheppen, dat is ook geld. Wat er in Groot-Brittanni gebeurt doet me denken aan Oost-Europese toestanden.'
De politicus met hart voor de sport vindt dat de fiscus en uitkeringsinstanties coulant moeten zijn met topsporters. 'Ze mogen soepeler zijn om de topsport tot ontwikkeling te laten komen. De waardering en het belang van topsport verdienen geen rigide fiscale politiek waardoor investeringen uitblijven.
'Ik moet nog altijd denken aan het waanzinnige geval van Ellen van Langen die Olympisch goud gewonnen heeft en zich vervolgens op maandag bij het loket van de sociale dienst moest melden. Is dat nou wat we in Nederland willen? We moeten daar soepeler mee omgaan. Ik had een gevoel van onbegrip toen haar haar uitkering werd ontnomen. Dat had niet mogen gebeuren. Je wint goud en je moet het smelten om morgen weer boodschappen te kunnen doen.'
De rol van de commercie beziet Rosenmller met argusogen. 'Die vip-tribunes en promodorpen zijn voor mij een noodzakelijk kwaad. Dat sporters levende reclamezuilen zijn, je moet het node accepteren.'
Dat commercie soms, zoals bij Sport 7, voor de val komt, ontlokt hem een lachje. 'Ik vond het helemaal niet erg dat Sport 7 in mekaar stortte. Het was leuk dat deze trendy-achtige ontwikkeling op de golven van de commercialisering van de sport mislukte. Ik werd er recalcitrant van. De ondergang kostte veel geld, maar ik heb het met plezier aanschouwd. Ik houd van sport, niet van al die poespas eromheen.'
John Volkers
Dit is de dertiende aflevering in een serie verhalen over Nederlandse topsportprojecten.


Pé Hawinkels.
Petrus Hermandus Hubertus (Pé) Hawinkels (Hoensbroek, 29 september 1942 – Nijmegen, 16 augustus 1977) was een Nederlandse letterkundige, dichter, (tekst)schrijver en literair vertaler.
Levensloop.
Onder de vele publicaties van Hawinkels bevinden zich naast poëzie en proza ook vertalingen van Bijbelboeken en werken van onder meer Friedrich Nietzsche en Thomas Mann. Ook schreef hij talrijke artikelen over jazz- en popmuziek en maakte hij songteksten voor Herman Brood.
Hawinkels stierf aan een hartaanval. Volgens de legende werd hij dood aangetroffen boven een krant waarin het nieuws van het overlijden van Elvis Presley stond vermeld. Herman Brood benoemt dit ook in een docu over/met hem "A star like me" als hij met een bos rozen naar het graf van Pé Hawinkels loopt. (Dit is echter onmogelijk: het dode lichaam van Elvis werd op de dag van Hawinkels' overlijden (16 augustus 1977) om 14.30 uur lokale tijd ontdekt in Memphis (Tennessee)).
Hij heeft op het Bernardinuscollege in Heerlen gezeten en was actief bij de studentenvereniging Diogenes en bij diverse universiteits- en studentenbladen ("Vox Carolina", "NUB") in Nijmegen.

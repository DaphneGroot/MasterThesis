Camille Flammarion.
Nicolas "Camille" Flammarion (Val-de-Meuse, 26 februari 1842 – Juvisy-sur-Orge, 3 juni 1925) was een Frans astronoom, geofysicus en schrijver. Hij bestudeerde vooral dubbelsterren, de maan en de planeet Mars. Hij is voornamelijk bekend geworden door de populairwetenschappelijke boeken die hij over astronomie schreef.
In zijn latere leven schreef hij ook veel over psychische verschijnselen. Hij was oprichter (in 1887) van de Société astronomique de France. Hoewel zijn werk bij zijn leven zeer populair was en grote oplagen haalde, is het nu nagenoeg vergeten.
Hij heeft heel wat planetoïden ontdekt. Flammarion was de eerste die een grootschalig en internationaal onderzoek deed naar parapsychologische verschijnselen.
Hij was stichter en directeur van de sterrenwacht van Juvisy.

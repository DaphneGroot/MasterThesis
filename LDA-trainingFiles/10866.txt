Berendrecht-Zandvliet-Lillo.
Berendrecht-Zandvliet-Lillo is na het district Antwerpen het grootste en tevens het dunstbevolkte district van Antwerpen. Het staat in Antwerpen ook bekend onder de bijnaam van het noorderdistrict, het polderdistrict of onder haar afkorting Bezali.
Berendrecht-Zandvliet-Lillo behoort tot het elfde gerechtelijk kanton Antwerpen. Door een vergetelheid behoort Lillo pas sinds de wet van 11 maart 2003 tot het elfde kanton; daarvoor hoorde het bij het vierde kanton.
Geschiedenis.
Op 15 april 1958 werden Berendrecht, Zandvliet en Lillo bij Antwerpen gevoegd en werd daarna het polderlandschap grotendeels onteigend voor de havenuitbreiding. Zie bijbehorende pagina's voor meer informatie. De drie districten werden later samengevoegd tot het district nr. 4.
Van District 4 tot District Berendrecht-Zandvliet-Lillo.
In 1983 werd het voormalige district Antwerpen 4 (met postnummer 2040) onder de naam Berendrecht-Zandvliet-Lillo van het zojuist gevormde verenigde district Antwerpen gescheiden en als volwaardig nieuw district tussen de andere met Antwerpen in 1983 gefuseerde deelgemeenten opgenomen. Van 1 januari 2001 tot eind 2006 was de eerste (op 8 oktober 2000) rechtstreeks verkozen districtsraad aan de slag. Deze districtsraad had beslissingsbevoegdheid over sport-, jeugd-, cultuur- en seniorenbeleid. Ook over de communicatie van het district, de feestelijkheden en een gedeelte van de straat- en groenwerken kan de districtsraad nu beslissingen nemen. Over de andere domeinen kan de districtsraad adviezen geven. Op 1 januari 2007 ging de tweede (op 8 oktober 2006) rechtstreeks verkozen districtsraad aan de slag en op 1 januari 2013 was het de beurt aan de derde (op 14 oktober 2012 verkozen) districtsraad.
Demografie.
Het district Berendrecht-Zandvliet-Lillo is 5266 ha groot en telde 9583 inwoners op 31 december 2006.
Structuur.
Het district Berendrecht-Zandvliet-Lillo maakt deel uit van de stad Antwerpen. Deze ligt in het kieskanton Antwerpen (dewelke identiek is aan het provinciedistrict Antwerpen) en ligt in het kiesarrondissement Antwerpen en de kieskring Antwerpen.
Districtsraad.
De gezamenlijke Berendrechtse, Zandvlietse en Lilloose districtsraad bestaat uit 15 gemeenschappelijke zetels.
Uitslagen van de districtsraadsverkiezingen in het polderdistrict.
Op 8 oktober 2000 werden de eerste districtsraadsverkiezingen voor het gemeentedistrict Berendrecht-Zandvliet-Lillo gehouden.
De vetjes gedrukte getallen vormen de hieruit onderhandelde bestuursmeerderheid. Van 2013 tot 2018 is dat een coalitie van N-VA en Team 2040 (het kartel van sp.a, CD&V en Open Vld). Samen is dat goed voor 11 van de 15 zetels.
De huidige districtsraad voor 2013-2018 werd op 14 oktober 2012 gekozen.
De volgende districtsraad wordt 6 jaar later op 14 oktober 2018 gekozen.
Wapenschild.
Op 6 juli 2011 keurde de Vlaamse regering bij Ministerieel Besluit een nieuw wapenschild goed voor het district Bezali. Tot dan toe had het district de wapens van de drie voormalige gemeenten naast elkaar gebruikt. In het nieuwe wapen verwijst de beer naar Berendrecht, het plompenblad naar Lillo en de lelie naar Zandvliet.
De wapens van de drie voormalige gemeenten.

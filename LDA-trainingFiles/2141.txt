	Directeur sociale dienst stapt op na gesjoemel
	
Van onze verslaggever
ROTTERDAM
De directeur van de Rotterdamse sociale dienst, J. Krosse, heeft vrijdag ontslag genomen nadat de gemeente hem op non-actief had gesteld. Volgens de Rotterdamse wethouder Simons heeft Krosse geld van de sociale dienst voor priv-uitgaven gebruikt.
Het zou om tienduizenden guldens gaan. 'Onderzoek van accountants moet uitwijzen of zich nog meer financile onrechtmatigheden hebben voorgedaan', aldus Simons. Hij gaat er vooralsnog van uit dat er geen sprake is van strafbare feiten.
De gemeente werd tien dagen geleden getipt over de financile handel en wandel van de directeur. Onderzoek bracht aan het licht dat Krosse allerlei uitgaven deed met de credit-card van de dienst. 'We ontdekten dat hij daarmee al begon onmiddellijk na zijn aanstelling twee jaar geleden', zei Simons.
Krosse ontkent de beschuldigingen niet. Volgens hem zijn de problemen onstaan door zijn interpretatie van de afspraken over het gebruik van een dienstwoning in Rotterdam. Krosse wilde niet van zijn woonplaats Tilburg verhuizen en bedong een vergoeding van elfhonderd gulden per maand voor het huren van een appartement. In plaats daarvan liet hij voor een groot bedrag ineens een nieuwe flat op de Kop van Zuid inrichten. 'Nu er een vervolgonderzoek komt is mijn integriteit in het geding en kan ik niet meer functioneren', liet Krosse vrijdag een woordvoerder meedelen.
De affaire-Krosse (ex-PvdA wethouder in Tilburg en ex-bestuurslid van de Open Universiteit Heerlen) betekent gezichtsverlies voor wethouder Simons. Hij drukte in 1995 de aanstelling van Krosse door.


B-52 Stratofortress.
De B-52 Stratofortress is een Amerikaanse zware bommenwerper voor de lange afstand (geschikt voor nucleaire - of conventionele bommen), gebouwd door Boeing. Hoewel het toestel een overblijfsel van de Koude Oorlog is, en voor het eerst werd ingezet tijdens de Vietnamoorlog, speelt het nog steeds een belangrijke rol in operaties van de Amerikaanse luchtmacht. 40% van de bommen die tijdens Operatie Desert Storm werden gebruikt werden uitgeworpen door B-52's.
Het toestel kreeg vanwege zijn grootte en vernietigingskracht de bijnaam BUFF, "Big Ugly Flying Fellow" of "Big Ugly Fat Fucker".
Achtergrond.
Al vele decennia is de B-52 Stratofortress de ruggengraat van de Amerikaanse luchtmacht, en daarmee tevens hun oudste operationele toestel. De B-52 is in staat om een groot arsenaal van verschillende types bommen te droppen (zie Bewapening). Het toestel wordt voortdurend gemoderniseerd en zal vermoedelijk nog tot 2030 in dienst blijven. Omdat het toestel geen drukcabine heeft, is de constructie minder gevoelig voor metaalmoeheid; wel moet de bemanning luchtmaskers gebruiken.
De B-52A vloog voor het eerst in 1954; het B model kwam in dienst in 1955. In totaal zijn er 744 toestellen gebouwd. De laatste werden in oktober 1962 geleverd, en waren van het type B-52H. Alleen dit type wordt thans nog gebruikt. Hiervan zijn 102 toestellen gebouwd; de eerste B-52H werd geleverd in mei 1961.
Inmiddels heeft de B-52H geen nucleaire taken meer, dit om te voldoen aan de START II verdragen. De nucleaire taak van de B-52H is overgegaan op de Rockwell International B-1 Lancer en de Northrop-Grumman B-2 Spirit.
Er zijn momenteel 94 B52H's bij de USAF waarvan er 82 direct inzetbaar zijn. De B-52H kan meer dan 20 in de lucht te lanceren kruisraketten meenemen.
Geschiedenis.
De B-52 is oorspronkelijk ontworpen ter vervanging van de Convair B-36 "Peacemaker" en bedoeld voor langdurige missie op grote hoogte waarbij een nucleaire aanval werd verricht.
De B52C was uitgerust met 2 enorme tiptanks onder de vleugels
2e generatie.
De productie van de B-52G in augustus 1958 vormde de introductie van de "2e generatie" B-52’s. Het toestel had dezelfde basis airframe structuur maar was gebouwd volgens een totaal nieuw concept, met andere materialen en met totaal vernieuwde systemen.
Dit resulteerde in een veel lager leeggewicht, minder onderhoud en een groter bereik door toepassing van andere wapens en verbeterde elektronische afweersystemen.
Het toestel kon intern de ouderwetse vrijeval atoombommen meevoeren maar onder de vleugels ook de nucleaire AGM-28 Hound Dog stand-off raket en de McDonnell ADM-20 Quail decoyraket waarmee het toestel beter inzetbaar werd.
De G versie bleef operationeel tot in 1994. Daarna werden de toestellen vernietigd vanwege het tussen de Verenigde Staten en de Sovjet-Unie gesloten SALT akkoord.
De B-52 tijdens de landing (met remparachute)
De B-52H eindversie werd in 1961 operationeel. Dit toestel was uitgerust met Pratt & Whitney TF-33 motoren en een 20mm 6 loops roterend Vulcan kanon in de staart in plaats van 4 automatische machinegeweren. Ook was het voorzien van sterk verbeterde avionica waarmee nog lager kon worden gevlogen dan al mogelijk was.
Als een van de laatste noemenswaardige strijdacties zijn de marathonvluchten tijdens de golfoorlog.
Voor de eerste aanval "Senior Surprise" werden 7 B-52 uitgerust met de allernieuwste ALCMraketten
Na 22.530km vliegen bereikten ze hun doelen en vernielden in één grote actie een groot deel van de Iraakse tactische posities.
Bijzonder landingsgestel.
Een B-52 heeft een ongebruikelijk landingsgestel. Dit maakt het mogelijk om met zijwind te landen volgens een methode die als "crab techniek" bekend is.
Het landingsgestel bestaat uit vier dubbele hoofdwielen die "achter elkaar" onder de romp geplaatst en bovendien "bestuurbaar" zijn (en 2 kleine zijwielen onder de vleugeltips). Door het draaien van de acht hoofdwielen (en ze parallel aan de hartlijn van de landingsbaan te draaien, onafhankelijk van de feitelijke positie van het toestel) maakt dit het mogelijk om met zijwind te landen door middel van een 'crab' landing zonder dat dit ongewenste grote zijdelingse krachten op het landingsgestel oplevert.
Uitrusting.
Gedurende zijn levensduur onderging de B-52 vele aanpassingen; de belangrijkste hiervan zijn wel de versterking van het airframe, de grote aantallen nieuwe systemen ten behoeve van elektronische tegenmaatregelen voor zelfbescherming en het toevoegen van uitwendige sensoren voor infrarood en voor low-light TV wat zeer nauwkeurig navigeren en bombarderen mogelijk maakt.
De benedendekse werkposities in de B-52; navigator en bommenrichter
Bemanning.
De bemanning van een B-52 bestaat uit 5 personen met werkposities op 2 dekken.
Op het bovendek zitten de commandant, de piloot, de electronic warfare officer/kanonnier. Op het benedendek zitten de navigator en radarnavigator.
Inzet.
Van 1955 tot 1991 werden B-52’s door het Strategic Air Command ingezet als langeafstandsbommenwerpers en waren ze op de grond en in de lucht stand-by als nucleaire vergeldingswapens waar nooit een beroep op is gedaan.
In juni 1965 bombardeerden conventioneel geladen B-52’s voor het eerst doelen in een gebied dat men de "IJzeren Driehoek" noemde in Vietnam. Met deze "operatie Arclight" begon het 8 jaar durende luchtoffensief in Zuidoost-Azië. Gedurende deze periode gingen 31 B-52’s in acties verloren, 18 werden door de vijand neergeschoten, de andere 13 door andere oorzaken. De laatste luchtaanval vond plaats in januari 1973.
Tijdens de Golfoorlog in 1990 werden opnieuw B-52’s ingezet. Opererend vanaf diverse bases in Europa, het Midden-Oosten en de Verenigde Staten volbrachten ze 1741 missies.
In 1998 volgde een hernieuwde inzet tegen het Servische leger, gedurende de NAVO-operatie "Allied Force" in het Kosovo conflict.
De B-52 werd eveneens ingezet gedurende operatie "Enduring Freedom" tegen Talibanposities in Afghanistan.
Op 9 april 2016 maakten de Verenigde Staten bekend de B-52 te zullen gaan inzetten tegen de terreurgroep Islamitsche Staat in Syrië en Irak.

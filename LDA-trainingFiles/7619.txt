The Mousetrap.
"The Mousetrap" ("De Muizenval") is een toneelstuk van Agatha Christie. "The Mousetrap "is de langst lopende toneelvoorstelling ter wereld. Op 25 november 1952 was de premi√®re van dit toneelstuk in het Ambassadors Theatre in Londen. Op 23 maart 1974 verhuisde het toneelstuk naar het St. Martin's Theatre, waar het heden ten dage nog steeds dagelijks wordt opgevoerd en nog zeer vaak voor een uitverkochte zaal.
Het door Agatha Christie geschreven hoorspel "Three Blind Mice", geschreven voor de 80e verjaardag van Queen Mary, vormde de basis voor dit toneelstuk.
Rijk is Agatha Christie overigens nooit geworden van dit toneelstuk. Ter gelegenheid van de tiende verjaardag van haar kleinzoon deed ze hem de rechten cadeau.
Het verhaal van "The Mousetrap" is nog nooit verfilmd, en zal dus tevens tevergeefs gezocht worden in de videotheek. Christie heeft namelijk in haar testament laten vastleggen dat het stuk niet verfilmd mag worden zolang het nog in het theater wordt gespeeld. In de toneelwereld geldt "The Mousetrap "als "het best bewaarde geheim", als "wereldberoemd" en haast "heilig".
Verhaal.
"The Mousetrap" speelt zich af in hotel/pension "Monkswell Manor" in de jaren 50 van de vorige eeuw.
In "The Mousetrap" is een aantal gasten door de sneeuw opgesloten in het hotel van een jong echtpaar. In de omgeving van het hotel heeft eerder die dag een moord plaatsgevonden. Een brigadier van politie bezoekt vervolgens het hotel omdat hij vermoedt dat de moordenaar (of moordenares) zich in het hotel schuilhoudt. De spanning loopt vervolgens nog verder op als er een tweede slachtoffer valt.
Het blijkt al snel dat alle aanwezigen een motief hebben voor de moord en ook dat ze in de gelegenheid waren om deze te plegen. Door de vreselijke sneeuwstorm kan niemand het hotel verlaten, ook de onbekende moordenaar(m/v) niet. De gasten verdiepen zich in elkaars geheimen, maar de moordenaar(m/v) verraadt zich niet...
Einde.
Dit stukje tekst komt uit het programmaboekje van 'The Mousetrap" uit het seizoen 2000/2001
Dit stond op de achterkant van het programmaboekje, aangezien "The Mousetrap" nog altijd wereldwijd in diverse talen wordt opgevoerd. Dit voorschrift wordt tevens traditiegetrouw altijd mondeling aan het publiek herhaald bij de groet van de spelers aan het einde van elke opvoering. Dus verder geen informatie over de afloop van dit stuk.

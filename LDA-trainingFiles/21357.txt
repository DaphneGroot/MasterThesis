No Doubt.
No Doubt is een Amerikaanse alternatieve-rockgroep. Hun muziek bevat ook invloeden uit de ska- en new wave.
Geschiedenis.
No Doubt werd opgericht in december 1986. Toen zanger John Spence in december 1987 zelfmoord pleegde, werd Gwen Stefani zangeres van de band. In de eerste jaren was de band redelijk succesvol in CaliforniÃ«. Na het uitkomen van het album "Tragic Kingdom" in 1995 werd de groep internationaal bekend. De singles "Just a girl" en "Don't Speak" werden grote hits. Het laatste nummer bereikte in Nederland de nummer 1-positie. "Just a girl" werd pas de tweede keer een hit, de eerste keer kwam de single niet verder dan de tipparade. Van het album "Tragic Kingdom" zijn meer dan 15 miljoen exemplaren verkocht.
Latere hits van de groep waren onder meer "Hey Baby", de cover van het Talk Talk-nummer "It's my life" en "Underneath it all".
In 2004 is zangeres Gwen Stefani op solotournee gegaan met een bijbehorend soloalbum. Volgens Gwen Stefani zal No Doubt echter niet uit elkaar gaan.
Eind 2006 heeft de zangeres laten weten na haar net uitgebrachte tweede soloalbum weer terug te willen keren naar No Doubt. In het voorjaar van 2008 is de band weer bij elkaar gekomen om nieuw songmateriaal te schrijven voor een nieuw album. Onderbroken door een concerttour door Noord Amerika in 2009, is het nieuwe album getiteld "Push and Shove" in september 2012 uitgekomen. Aanvullend heeft de band in november/december 2012, zeven concerten in Los Angeles gegeven.

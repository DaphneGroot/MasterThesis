	Een Nederlands instituut
	A  AN EEN buitenlander uitleggen hoe het Nederlands omroepbestel in mekaar zit: dat geldt nog altijd als een deksels moeilijke opgave. Maar het kan erger. Aan een buitenlander uitleggen hoe binnen dat bestel sinds 1946 precies de taak, de plaats en de functie zijn geweest van het Interkerkelijk Overleg inzake Radioaangelegenheden (IKOR), dat later de Interkerkelijke Omroep Nederland (IKON) zou gaan heten - dat red je niet zonder met de kandidaat eerst een gedegen cursusboek volkenkunde en Nederlandse cultuurgeschiedenis te hebben doorgenomen.
Bij de oecumenische verkenningen die al voor de oorlog een Oecumenische Raad teweeg hadden gebracht en die, nu vijftig jaar geleden, tot een interkerkelijke zendgemachtigde zouden leiden, waren - via vertegenwoordigers die zich veelal op persoonlijke titel roerden - zes protestantse kerkgenootschappen betrokken: de Nederlandse Hervormde Kerk, de Algemene Doopsgezinde Sociteit, de Evangelisch- en de Hersteld Evangelisch-Lutherse Kerk, de Remonstrantse Broederschap, de Oud-Katholieke Kerk en de Gereformeerde Kerken in Hersteld Verband.
De namen alleen al doen veel vermoeden over de rijkdom van het religieuze landschap tussen Roodeschool en Goes.
De katholieken deden niet mee, want zij erkenden maar n oecumene: die waarbinnen iedereen weer rooms was geworden. Voor hun eredienst konden ze omroepsgewijs ook terecht bij de KRO. De gereformeerden zagen evenmin heil in een vermenging (lees: verwatering) met mede-christenen. Zij hadden voor etherverkondiging toen nog de NCRV ter beschikking. Zoals veel andere doorbraakachtige bewegingen kreeg ook deze sterke impulsen in de 'beslotenheid' van de Duitse bezetting; politiek, sociaal, cultureel en ook theologisch is toen veel afgedroomd over een nieuwe Nederlandse samenleving. Zeker in vrijzinnige kring stond daarbij een nationale omroep - waarbinnen de kerken hun eigen, evenredige ruimte zouden krijgen - hoog op de wensenlijst.
En net als bij veel andere doorbraakachtige bewegingen kwamen de dromers ook hier van een betrekkelijk koude kermis thuis. Veel meer van het 'oude' Nederland dan ze hebben gehoopt eiste z'n rechten weer op, en veel minder van de illusies die ze gedurende de bezetting hadden gekoesterd, bleek na de bevrijding bestand tegen de kennelijk onderschatte behoefte aan restauratie. Ik heb wel eens gedacht: de bezetting heeft te kort geduurd om Nederland te veranderen.
Niettemin: naast de KRO, de NCRV (en de VPRO) werd in 1946 ruimte gemaakt voor dat wonderlijke instituut met die ingewikkelde naam - alsof het met z'n 'overleg inzake radio-aangelegenheden' vooral wilde aangeven dat het eigenlijk ging om een soort interim-oplossing.
Het IKOR was van meet af aan een typisch Nederlands instituut - dat lees je ook uit het concieze geschiedverhaal dat M.J. van Diggelen en J.C.H. Blom hebben bijgedragen aan de gedenkbundel Van geloof, hoop en liefde, in welke titel de naam is geerd van de indertijd spraakmakende IKON-talkshow.
Om te beginnen stuitten - met zoveel 'bloedgroepen' - allerlei oecumenische verlangens (en goede voornemens) vanzelfsprekend telkens opnieuw op praktische bezwaren, en onderlinge meningsverschillen; Gommer en Armijn te Hoof dongen in het bestuur voortdurend om het rechte geloof.
Daarnaast lagen voorspelbare conflicten op de loer met de overige zendgemachtigden: wat mocht het IKOR (tot 1954 nog alleen radio) wel en niet? Luidde de afspraak niet dat men zich zou beperken tot kerkdiensten, en zich dus zou onthouden van belendende programmacategorien, om nog maar te zwijgen van iets dat in de buurt dreigde te komen van een 'algemene-programma-formule'? En hoe lang duurde eigenlijk een modale preek?
Vervolgens wemelde het uiteraard van spanningshaarden tussen het IKOR-bestuur, en de programmamedewerkers aan de ene, en de 'bloedgroepen' aan de andere kant: zeker in de jaren zestig en zeventig zijn crisissen tussen de makers en de bestuurlijke dwarskijkers soms hoog opgelopen.
In een latere fase - toen de makers godzijdank aan autonomie wonnen en de kerkelijke toezichthouders aan gewicht steeds meer verloren - is in het IKON-'pakket' de religieuze progressiviteit weerspiegeld die we hebben leren aanduiden met modebegrippen als 'bevrijdingstheologie' en die we, voor Nederlands gebruik, ook het 'mientjansenisme' van de late twintigste eeuw kunnen noemen.
In die tijd was de oorspronkelijke 'kerkelijkheid' van de IKON in ieder geval in de beeldvorming vrijwel verdwenen, en was het een kleine, half en half dissidente zendgemachtigde geworden met opvallende jeugdseries, heel specifiek 'gengageerd' drama en een eigen vorm van journalistiek waarbinnen het onderscheid tussen belijdenis en informatieoverdracht steeds schimmiger werd. De begeerte om te 'participeren' leidde in 1982 tot de moord op een IKON-reportageploeg, waarvoor het verschil tussen waarnemen en deelnemen op een fatale manier was vervaagd.
De bundel over 'vijftig jaar interkerkelijke omroep in Nederland' besteedt de nodige aandacht aan wat IKOR/IKON via radio en televisie aan het geheel van Nederlandse omroepcultuur heeft bijgedragen. Daar wordt - terecht, denk ik - redelijk hoog van opgegeven: binnen het wonderlijke instituut dat in zekere zin even kwetsbaar als onaantastbaar was (en is), heeft men de gelegenheid gehad, en gretig genomen, om op het gebied van documentaire en cultuur dingen te doen of uit te proberen die je elders in de ether niet of nauwelijks tegenkwam.
Of de IKON (sinds 1976) werkelijk de beste jeugdprogramma's heeft gemaakt, de opvallendste dramaproducties op z'n naam heeft gezet en - in Kenmerk - louter voorbeeldige journalistiek heeft bedreven, lijkt me lastig te 'bewijzen' - al was het maar omdat we daar in Nederlandse kranten (waar de media nauwelijks serieus worden genomen) geen criteria voor hebben ontwikkeld. Vaststaat dat de IKON altijd heeft kunnen rekenen op de warme sympathie van het weldenkende deel der natie, dat vermoedelijk zelf absoluut niet kerkelijk is, maar daarom juist altijd gediend is gebleven van het struikje ethiek waarmee men z'n uitzendingen daarginds steeds consequent heeft gekruid.
Vanaf het moment, vroeg in de jaren zestig, dat televisie een factor van jewelste werd in de samenleving, is het gezicht van het IKOR en daarna de IKON in hoge mate bepaald door televisiedirecteur Wim Koole, die uiteraard ook in de bundel Van geloof, hoop en liefde niet onvermeld blijft. Hij was niet alleen de diplomatieke (maar als het moest ook onvermurwbare) 'buffer' tussen zijn programmastaf en de lastpakken in het interkerkelijk bestuur, maar vooral ook inspirator en 'gelegenheidgever' van veel gedenkwaardige uitzendingen. Aan de feestelijkheden van de 'gouden' IKON heeft hij nog een klein, hoogstpersoonlijk boekje bijgedragen dat Een spoor van emoties heet, en waaruit een meer dan memorabele opvatting blijkt over de culturele en maatschappelijke betekenis van het medium dat hij meer dan dertig jaar heeft gediend. Wie het leest beseft dat het 'sympathieke' imago van de IKON regelrecht verband moet houden met de soms ontwapenende ethische voorschriften die Koole tussen zijn regels door ten beste geeft.


J.C.H. Blom, J. Wieten, H.B.M. Wijfjes (redactie): Van geloof, hoop en liefde - Vijftig jaar interkerkelijke omroep in Nederland, 1946-1996.
Kok; 360 pagina's;  49,90.
ISBN 90 242 7988 7.
Wim Koole: Een spoor van emoties - Een fragment televisiegeschiedenis.
Kok; 171 pagina's;  27,50.
ISBN 90 242 7968 2.

Foto
	Wim Neijman, presentator van de 'Geloof, Hoop & Liefde Show' van de IKON, 1978. FOTO IKON


Theems.
De Theems (Engels: "Thames", uitgesproken als "Temz") is de grootste rivier die zich geheel in Engeland bevindt. Het is de op een na grootste rivier van Groot-BrittanniÃ«, na de Severn. De Theems is een belangrijke vaarweg. Zij ontspringt bij Cirencester in de heuvels van de Cotswolds, stroomt oostelijk naar Oxford (waar de rivier Isis heet), dan zuidwaarts tot Reading om vervolgens dwars door Londen te slingeren. Bij Southend-on-Sea mondt zij met een breed estuarium uit in de Noordzee.
De naam van de rivier zou vroeger zijn uitgesproken met een harde "t" aan het begin. De spelling volgens het middeleeuwse Engels was "Temese", naar het Latijnse "Tamesis". De "th"-klank werd mogelijk in de renaissance toegevoegd om de naam Griekser te laten lijken, wellicht om het geloof te ondersteunen dat de naam afkomstig is van de rivier de Thyamis in de Griekse regio Epirus. Gedacht wordt dat vroegere Keltische stammen oorspronkelijk uit dit gebied afkomstig waren.
Volgens sommigen is de uitspraak afkomstig van koning George I, die nauwelijks Engels kende. Dit is dan een voorbeeld van "the King's English": de uitspraak van de koning is per definitie de juiste.
De Romeinen vestigden op de noordoever van de Theems ter hoogte van de huidige City of London een hoofdkwartier. Zij noemden dit "Londinium". Door de ligging aan de rivier werd er veel handel gedreven en groeide de stad Londen uit tot de huidige metropool. Vanaf de 16e eeuw ontstonden stroomafwaarts van de City belangrijke scheepswerven en arsenalen, zoals Deptford Dockyard, Woolwich Dockyard en Royal Arsenal.
Zie ook.
De Theems stroomt door een dichtbevolkt gebied en wordt daarom op veel plaatsen gekruist met bruggen, tunnels en veerponten. Door de snelle groei van Londen in de 19e eeuw werd de bouw van tunnels, bruggen en kades snel ontwikkeld. Zo is de Thames Tunnel, voltooid in 1843, de eerste tunnel ter wereld onder een bevaarbare waterweg.

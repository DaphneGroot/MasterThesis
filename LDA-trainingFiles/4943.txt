	Arbiter trekt aanklacht tegen Angenent in
De aanklacht tegen Henk Angenent naar aanleiding van een incident tijdens de negende marathon om de KNSB-cup vorige maand in Assen is ingetrokken. De winnaar van de Elfstedentocht had zich daarvoor vrijdagmiddag in Amsterdam moeten verantwoorden.
Angenent was in Assen naar eigen zeggen door Yep Kramer ten val gebracht. De woedende schaatser uit Alphen aan den Rijn begaf zich na afloop van de wedstrijd naar scheidsrechter Henk de Vries. Angenent had zich daarbij niet meer in de hand en sloeg de pet van het hoofd van de arbiter.
De Vries trok echter eind vorige week de aanklacht tegen Angenent in.


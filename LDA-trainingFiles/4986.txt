	Clubs in hoofdklasse vinden geen gehoor
Het sectiebestuur van het amateurvoetbal van de KNVB is niet van plan een buitengewone vergadering te beleggen voor alle hoofdklasseverenigingen. Bram Rondberg, regio-afgevaardigde van het district Midden, had het bestuur schriftelijk om zo'n vergadering gevraagd.
Rondberg wil het huidige systeem van zes hoofdklassen opheffen. Nu is er een onderverdeling in districten en een onderverdeling in zaterdag- en zondagvoetbal. Hij pleit voor één landelijke hoofdklasse.


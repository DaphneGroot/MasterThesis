Oekraïense grivna.
De Oekraïense grivna of grivnya (Oekraïens: гривня, "hryvnja" ˈɦrɪu̯ɲɑ; Russisch: гривна, "grivna" ˈɡrʲivnə) is de munteenheid van Oekraïne. 1 grivna bestaat uit 100 kopeken.
Munten zijn beschikbaar in 1, 2, 5, 10, 25, 50 kopeken en 1 grivna. Er zijn bankbiljetten van 1, 2, 5, 10, 20, 50, 100, 200, 500 grivna in omloop.
Kievse Rijk.
De grivna was ook een betaaleenheid in het Kievse Rijk en diverse steden in middeleeuws Rusland. Deze grivna bestond uit een bepaald gewicht aan zilver, goud of bont.

 RG DIVIRENTE FUND 1996 INTERIM DIVIDEND 2,40 P.A. 
 AMSTERDAM, nov 7 (Reuter) - RG Divirente Fund, een beleggingsfonds van de Robeco Groep, zei donderdag dat het over het boekjaar 1996 een interimdividend beschikbaar zal stellen van 2,40 gulden per aandeel. 
 Vorig jaar heeft het fonds, welke internationaal belegt in vastrentende waarden, een interim dividend van 2,84 uitbetaald. 
 Het lagere dividend resulteert van dalende rente-inkomsten als gevolg van lagere rentestanden op de kapitaalmarkten, hoewel het aantal uitstaande aandelen ook afnam. 
 "Per saldo resulteren beide factoren in een lager interimdividend," aldus het fonds in een toelichting. 
 Het aandeel Divirente Fund wordt vanaf vrijdag 8 november ex-dividend genoteerd aan de beurs van Amsterdam. 
 Divirente zei in een bericht dat het beheerde vermogen nu 4,29 miljard gulden bedraagt, tegen 4,46 miljard gulden aan het begin van dit jaar. 
 De koers van Divirente is gestegen tot 53,50 gulden per 6 november van 52,80 gulden ultimo 1995. 
 "Dit geeft tot dusver dit jaar een beleggingsresultaat van 1,3 procent. Over 1995 bedroeg het resultaat 7,8 procent," aldus het fonds. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

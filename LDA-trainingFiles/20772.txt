Yvette Nagel.
Yvette Nagel (Hilversum, 21 juli 1964) is een Nederlands schaakster. Ze is een FIDE meester. In 1988 behaalde ze een graad aan de Universiteit van Amsterdam. Yvette is getrouwd met grootmeester Yasser Seirawan en ze is de dochter van de bekende politicus Jan Nagel die het Nederlands kampioenschap schaken 2006 naar Hilversum gehaald heeft.
Yvette is schaakjournaliste en ze versloeg het vierde "Broekhuis NK 2000 toernooi" waarin voor het eerst een schaakcomputer meespeelde. In 1981 was ze kampioen van Nederland van de meisjes en in 1983 vertegenwoordigde ze Nederland bij het wereldkampioenschap in Mexico. Ze is ook medewerkster van "America's Foundation for Chess". Yvette is lid van schaakvereniging Tal/DCG in Amsterdam. Op 12 maart 2005 werd het in Alphen aan den Rijn het Nederlands kampioenschap snelschaak voor dames gespeeld dat met 7 uit 9 door Linda Jap Tjoen San gewonnen werd. Yvette werd met 6.5 uit 9 gedeeld tweede.

	Ook Sporting deed aan omkopen
	AP/Reuter
LISSABON
Porto-voorzitter Pinto Da Costa werd de afgelopen maanden een paar keer in verband gebracht met omkoping. Maar ook Sporting maakte zich schuldig aan het betalen van scheidsrechters. Dat heeft de oud-voorzitter van de voetbalclub uit Lissabon, Jorge Goncalves, in een radio-interview verklaard.
Goncalves leidde Sporting Portugal eind jaren tachtig. De voormalige preses vertelde gisteren dat de topclubs zich wel vaker schuldig maken aan omkoping, in de nationale competitie. 'Ik had een financiÃ«le regeling met wat mensen die ervoor konden zorgen dat we de gewenste resultaten kregen. Ik was niet de enige', aldus Goncalves, die wegens fiscale problemen in Angola woont.


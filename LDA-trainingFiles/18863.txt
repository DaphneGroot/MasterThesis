Brunehaut.
Brunehaut is een gemeente in de Belgische provincie Henegouwen. De gemeente telt ruim 8.000 inwoners. Brunehaut ligt ten zuiden van de stad Doornik, tegen de Franse grens. Door de gemeente stroomt de Schelde België binnen.
Gemeentenaam.
Brunehaut is een van de weinige gemeenten in België die haar naam niet aan een bestaande plaats, maar aan de chaussée Brunehaut, de Romeinse heerweg van Kamerijk naar Doornik die de gemeente doorkruist, heeft ontleend.
Kernen.
De gemeente is samengesteld uit negen kleine deelgemeentes. Het gemeentehuis staat in de deelgemeente Bléharies. De andere deelgemeentes zijn Guignies, Hollain, Jollain-Merlin, Wez-Velvain, Lesdain, Laplaigne, Rongy en Howardries. Enkel Laplaigne ligt op de rechteroever van de Schelde.
Kaart.
Brunehaut, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Politiek 2007-2012.
Het bestuur van Brunehaut bestaat uit de PS die de meerderheid van de zetels heeft.

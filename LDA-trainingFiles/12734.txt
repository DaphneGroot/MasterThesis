Malachietvlinder.
De malachietvlinder ("Siproeta stelenes") is een vlinder uit de familie Nymphalidae. Malachiet is een groen mineraal.
Beschrijving.
De vleugels zijn zwart met felgroene vlekken aan de bovenzijde, en roodbruin met olijfgroene vlekken aan de onderzijde. De spanwijdte is 8 - 10 centimeter. De rupsen zijn zwart met rode vlekken, en dragen hoorntjes op de kop en stekels over de rest van hun lichaam.
Leefwijze.
De volwassen vlinders eten nectar van bloemen en rottend fruit. Zij bezoeken daarom graag boomgaarden met mango, citrusfruit en avocado. Ook drinken ze sappen uit mest en dode dieren.
Verspreiding en leefgebied.
De soort komt voor in de Neotropen, van BraziliÃ« tot Florida en Zuid-Texas. In Centraal Amerika is het een zeer algemene soort.
Waardplanten.
De waardplanten zijn "ruellia" en "blechnum" uit de familie Acanthaceae.

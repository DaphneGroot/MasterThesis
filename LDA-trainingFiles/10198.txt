Dalfsen (dorp).
Dalfsen gezien vanaf de zuidelijke oever van de Vecht
Dalfsen () (Nedersaksisch: "Dalsen") is een dorp in het Vechtdal in de Nederlandse provincie Overijssel (streek Salland). Het is de hoofdplaats van de gemeente Dalfsen.
Geschiedenis.
De naam Dalfsen komt voor het eerst voor in officiÃ«le documenten uit het jaar 1231. Dalfsen is de enige grotere plaats aan de Overijsselse Vecht die nooit stadsrechten heeft gekregen. Dit houdt verband met de nabijheid van kasteel Rechteren. Dit kasteel staat ten opzichte van het dorp Dalfsen net aan de zuidzijde van de Vecht en is gebouwd in het jaar 1320. Het wordt al sinds de 15e eeuw bewoond door hetzelfde geslacht.
Grafveld uit het stenen tijdperk.
Begin 2015 werd bij archeologisch onderzoek, dat noodzakelijk was in verband met de aanleg van de nieuwe woonwijk "Oosterdalfsen", een 3.000 jaar oude weg en een groot grafveld uit het stenen tijdperk gevonden. Het grafveld heeft een omvang van 120 bij 20 meter. Dit is mogelijk het grootste in Noordwest-Europa blootgelegde grafveld van hunebedbouwers. Er zijn ten minste 120 trechterbekers uit de graven tevoorschijn gekomen. In de nabijheid ervan werd ook de plattegrond van een boerderij en centraal gelegen aarden monument uit dezelfde periode aangetroffen. Het is nu zichtbaar als een ovale greppel van 30 bij 4 meter.
Vroegmiddeleeuws vorstengraf.
Daarnaast zijn er ook acht merovingische grafkuilen gevonden, die samen een grafveld vormen uit de vijfde of zesde eeuw. In dit vroegmiddeleeuws vorstengraf zijn sieraden gevonden, waaronder gouden zwaarden.
Sport.
In de kern Dalfsen bevindt zich een ruim aanbod aan sport. Hieronder een overzicht van sportverenigingen.
Verkeer en vervoer.
Bij een treinongeval bij Dalfsen op 23 februari 2016 kwam de machinist om het leven, en raakten twee mensen gewond.

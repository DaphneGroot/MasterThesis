	Porto beschuldigd van omkoping arbiter
	Reuter
PORTO
Porto, leider in de Portugese voetbalcompetitie, is beschuldigd van omkoping. Voorzitter Jorge Nuno Pinto da Costa en twee bestuursleden worden verdacht een vakantie in BraziliÃ« voor een scheidsrechter te hebben betaald. De politie heeft het drietal verhoord.
De landskampioen heeft erkend een rekening van 8000 gulden te hebben betaald voor arbiter Carlos Calheiros. Dat gebeurde in 1995, maar volgens Porto was dat per abuis. De voorzitter en zijn bestuursleden waren vrijdag niet voor commentaar bereikbaar.
Porto is ook nog verwikkeld in een andere vermeende omkoping. Aangezwengeld door zakenman Fernando Barata, die beweert in 1984 namens Porto de scheidsrechter voor een EC-wedstrijd tegen Aberdeen steekpenningen te hebben aangeboden. De klacht is in behandeling bij de UEFA (Europese voetbalbond).



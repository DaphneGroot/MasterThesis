Catherine Bell.
Catherine Lisa Bell (Londen, 14 augustus 1968) is een dochter van een Iraanse moeder en Schotse vader. Voordat ze haar huidige beroep ging uitoefenen, studeerde ze een tijd aan de UCLA en wilde chirurg of biomedisch ingenieur worden. Haar filmdebuut was in de televisiefilm "Mother of the Bride" uit 1993.
Haar doorbraak kwam met de rol als "Luitenant-Kolonel der Mariniers Sarah Mackenzie" ('Mac') in de televisieserie JAG (Judge Advocate General Corps). Deze serie gaat over het juristencorps van de Amerikaanse marine. Samen met haar collega "Kapitein-ter-zee Harmon Rabb" (David James Elliott) strijdt zij in en buiten de rechtszaal om het recht te doen zegevieren.
Bell trouwde op 8 mei 1994 met filmregisseur Adam Beason, met wie zij in 2003 een dochter en in 2010 een zoon kreeg. Echter na 17 jaar komt er in 2011 een einde aan hun huwelijk.

Waalwijk (gemeente).
Topografische gemeentekaart van Waalwijk, maart 2017
Waalwijk (Brabants: "Wólluk") () is een gemeente in de provincie Noord-Brabant. De gemeente telt inwoners (, bron: CBS) en heeft een oppervlakte van 68,15 km². Van de 47.410 inwoners die de gemeente telde in 2017, woonden er 30.720 in de stad Waalwijk (inclusief Driessen en industrieterreinen), 2.670 in het dorp Sprang, 5.080 in het dorp Vrijhoeve, 2.070 in het dorp 's Grevelduin-Capelle (Capelle) en tot slot 5.100 in het dorp Waspik (inclusief Waspik-Zuid).
De gemeente Waalwijk maakt deel uit van de Langstraat.
In de moderne tijd.
Pas in 1815 werd de hele Langstraat bij de provincie Noord-Brabant gevoegd. Voordien behoorde een deel van de Langstraat tot het Gewest Holland. In 1922 werden de dorpen Besoyen en Baardwijk bij Waalwijk gevoegd. In 1997 werden het dorp Waspik en de gemeente Sprang-Capelle aan de gemeente Waalwijk toegevoegd.
Ligging.
Waalwijk ligt tussen Drunen en Waspik in het gebied de Langstraat. Dichtstbijzijnde grote plaatsen zijn Tilburg, 's-Hertogenbosch en Breda. Bereikbaar via de A59.
Dorpskernen en wijken.
Baardwijk, Besoyen, Zanddonk, Laageinde, De Hoef, Centrum, Sint-Anthonius, Bloemenoord, Meerdijk, Zanddonk-Zuid, Carthografenweg en Driessen.
College van B&W.
Het College van B&W bestaat uit Lokaal Belang, de VVD, CDA en Christenunie.
Lokaal Belang is in 2006 tot stand gekomen door samenvoeging van de partijen Plaatselijk Burger Initiatief (PBI), Gemeentebelangen, De Acht Kernen en Algemeen Belang Lijst Brouwer (ABLB).
Verkeer en vervoer.
De gemeente Waalwijk wordt ontsloten door een aantal autowegen, waarmee 's-Hertogenbosch, Raamsdonksveer en Tilburg te bereiken zijn. Van 1886-1950 was er ook een station aan de Spoorlijn Lage Zwaluwe - 's-Hertogenbosch. Deze lijn is echter opgebroken. Waalwijk heeft ook een binnenhaven die verbonden is met de Bergsche Maas.

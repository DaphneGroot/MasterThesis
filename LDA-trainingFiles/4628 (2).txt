Geografisch middelpunt van Europa.
Kaart van Europa met een aantal locaties die als geografisch middelpunt van Europa kunnen worden beschouwd
De bepaling van het geografisch middelpunt van het continent Europa is vanzelfsprekend afhankelijk van de vraag naar de uiterste grenzen. Zolang met name het eeuwenoude debat over de oostgrens van Europa niet beslecht is, zullen verschillende plaatsen in Europa zich het geografische (exacter: geometrische) middelpunt kunnen noemen. Het meest opgetuigde Middelpunt bevindt zich tamelijk ver ten noordoosten van Nederland en België, namelijk in Litouwen bij het plaatsje Bernotai, 25 km ten noordoosten van de hoofdstad Vilnius. Dit punt is in 1989 berekend door het Franse Nationale Geografische Instituut (IGN).
Hieronder een lijst van plaatsen die zich het geografisch middelpunt van Europa noemen, en waar deze claim met een bordje, een kunstwerk of andersoortig monument wordt ondersteund.
Het door de IGN berekende geografische middelpunt van de Europese Unie ligt in Duitsland. Bij de toetreding van Roemenië en Bulgarije in 2007 is het 180 km naar het oosten verschoven van Kleinmaischeid naar Gelnhausen (bij Frankfurt am Main).

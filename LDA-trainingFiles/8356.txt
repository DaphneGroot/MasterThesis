Baarle-Hertog.
Baarle-Hertog (Frans: "Baerle-Duc") is een Belgische gemeente in de provincie Antwerpen. Ze behoort tot het gerechtelijk kanton Arendonk en het kieskanton Hoogstraten.
Geografie.
Baarle-Hertog telt vier woonkernen: Baarle, Baarle-Grens, Zondereigen en Ginhoven. Opmerkelijk is dat Baarle en Baarle-Grens gedeeld worden met het Nederlandse Baarle-Nassau. De landsgrenzen lopen er dwars door straten en gebouwen.
Deze verdeling geeft Baarle-Hertog zijn ingewikkelde structuur: Baarle-Nassau verdeelt het in 26 stukken. Baarle-Hertog is niet de enige Belgische gemeente die uit gescheiden delen bestaat; dit is ook het geval voor Elsene, Mesen en Sint-Gillis.
Van alle 26 stukken worden er 22 volledig omsloten door Baarle-Nassau en vormen dus Belgische exclaves. De overige 4 zijn verbonden met andere Belgische gemeentes. Deze stukken zijn van west naar oost: de Baalbrugse Bemden, een strook land langs het Merkske, Zondereigen-Ginhoven en een gebied bij Weelde-Station.
Samenstelling van de bevolking.
De gemeente telt ruim 2.000 inwoners, waarvan 956 inwoners met een Nederlandse nationaliteit.
Structuur.
De gemeente Baarle-Hertog ligt in het kieskanton Hoogstraten en het provinciedistrict Turnhout. Deze maken deel uit van het kiesarrondissement Mechelen-Turnhout en de kieskring Antwerpen.
Legislatuur 2013 - 2018.
Burgemeester is Leopold Van Tilburg (CDK). Hij leidt een coalitie bestaande uit CDK en FORUM+. Samen vormen ze de meerderheid met 7 op 11 zetels.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedrukt
Sport.
In 2006 leidde de unieke situatie in het dorp ertoe dat het Nederlandse Fellowship of Fairly Odd Places Cricketteam een wedstrijd kon spelen die feitelijk in twee landen tegelijkertijd plaatsvond. Aan slag in Nederland en gebowled uit BelgiÃ«. In de cricketsport (die teruggaat tot de 16e eeuw) was dat nog nooit gebeurd.

Het Net.
Het Net was een van de grootste internetaanbieders (ISP's) van Nederland. Het Net was een merk van KPN Internet, een onderdeel van KPN Telecom.
Geschiedenis.
Het Net werd in 1997 ge√Øntroduceerd door het toenmalige PTT Telecom als een zogenaamd "nationaal intranet". Hiermee werd bedoeld dat telefoonnummers als e-mailadres gingen functioneren en dat e-mailen naar het buitenland niet mogelijk zou zijn. Na het opzetten van deze nieuwe dienst verdween de steun van KPN voor de vele regionale Freenet diensten zoals Flevonet.
In de loop van 1999 verdween het besloten karakter van Het Net, en werd het een 'normale' ISP. Datzelfde jaar werd de KPN-dienst onderdeel van de Planet Media Group naast Planet Internet. Op 1 januari 2005 ging de Planet Media Group volledig op in KPN Telecom BV. Vanaf dan gebruikt men de handelsnaam KPN Internet. In 2008 werd de merknaam Planet Internet geschrapt als gevolg van de reorganisatie bij KPN. Per 1 november 2009 verdween uiteindelijk ook Het Net. De bijna 680.000 abonnees die Het Net op het laatst had werden ondergebracht bij KPN. De website van Het Net is vervangen door het webportaal KPN Vandaag. De naamswijziging had geen gevolgen voor het abonnement, behalve dat er geen nieuwe Het Net e-mailadressen aangemaakt kunnen worden, oude adressen blijven wel gewoon werken.
Fred van Het Net.
Een bekend gezicht in de reclame uitingen was Fred van Het Net, gekleed in een paars pak, inclusief paarse stropdas. Vaak zag men Fred in koddige situaties de diensten van Het Net aanbieden, zoals in een huiskamer die volledig verdwijnt of een kloon van Fred om de back-up service aan te bieden.

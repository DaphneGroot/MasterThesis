	Passie: Algemene Economie
	Wouter Elzenburg (22)
Algemene Economie
'Economie is een maatschappelijk vak. Het leert je begrijpen hoe de wereld in elkaar zit. Het geeft antwoorden op belangrijke vragen. Waarom bestaat werkloosheid? Waarom is Nederland zo'n rijk land? Ik heb nog even getwijfeld of ik niet liever natuurkunde wilde gaan studeren maar ik heb toch voor economie gekozen.
'In tegenstelling tot natuurkunde gaat economie veel meer over mensen. Nederland is een rijk land als gevolg van onze cultuur. Wij hebben een heel typische, volkseigen overlegcultuur. Nederland heeft weinig belangrijke grondstoffen dus het moesten de mensen wel zijn. En zo doe je, als je economie studeert, steeds allerlei ontdekkingen.
'Ik volg op het moment n vak: macro-economie. Ik heb nog maar een paar uren college in de week omdat ik al ver in mijn studie ben. Sinds enkele weken ben ik vijfdejaars. Ik zou graag nog een half jaar naar het buitenland gaan voor ik afstudeer zodat ik echt Engels kan leren spreken. Het is erg handig om n buitenlandse taal vloeiend te spreken.
'Na mijn studie wil ik het liefst bij een internationale organisatie als het IMF of de Wereldbank werken. Ik wil graag in Derde-Wereldlanden met economie bezig zijn. Niet omdat ik een idealist ben maar omdat in zo'n land nog zoveel te doen is. Nederland is al af, alles is zo goed geregeld in dit kleine land.
'Maar echt vastomlijnde plannen heb ik nog niet, hoor. Ik heb ook meer voor mijn studie gekozen dan voor iets wat ik later wilde doen. Ik onderzoek ook liever economische theorien dan dat ik een bedrijf leid. Bedrijfskunde is niets voor mij, die studie is veel te praktisch.
'Ik ben bij vlagen een goede student. Ik heb gevoel voor economie. Maar als het erop aan komt, is hard studeren ook heel handig. Je hebt veel basiskennis nodig. Verder ben ik redelijk betrokken bij de faculteit. Ik zit in een paar organisaties.
'Het valt me op dat vakken die veel werk eisen, erg weinig studenten trekken. Een vak als Methoden van Algemeen Economisch Onderzoek is te wiskundig naar de smaak van veel studenten. Zulke vakken lopen gevaar om opgeheven te worden bij gebrek aan belangstelling. Studenten volgen liever een modern vak als Strategisch Management.
'Natuurlijk wilde ik als klein jongetje geen econoom worden. Maar n ding stond wel al vast: ik wilde niet arm worden. Ik heb een tijdje geneeskunde willen studeren. Mijn moeder is verpleegkundige. Ze heeft voor elk klein probleem een oplossing. Dat vond ik wel mooi.'

Foto
	FOTO MICHEL MEES


Binnen-Hebriden.
De Binnen-Hebriden (Schots-Gaelisch:"Na h-Eileanan a-staigh", Engels: "Inner Hebrides") zijn een groep eilanden voor de westkust van Schotland, die deel uitmaken van de Hebriden. Zij bevinden zich ten zuidoosten van de Buiten-Hebriden. De bevolking op de Binnen-Hebriden (vooral op Skye) is naar Britse begrippen zeer religieus. Een groot deel van de bevolking is lid van de Free Church of Scotland, de Associated Presbyterian Churches, de Free Church of Scotland (Continuing) en de Free Presbyterian Church of Scotland.

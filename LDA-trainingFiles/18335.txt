Anadol.
De Otosan Anadol A1 was een Turkse auto.
De Anadol was de eerste auto van Turkse makelij. Hij werd gebouwd door de Otosan fabriek, met Britse "knowhow". Aanvankelijk droeg de Anadol de naam Reliant FW5, en er bestonden plannen dit model na verloop van tijd ook op de Britse markt te verkopen. De carrosserie van glasfiber bood plaats aan 4-5 personen. De motor was afkomstig uit de Ford Anglia en had een cilinderinhoud van 1198 cc. De Anadol was vanaf het begin uitgerust met schijfremmen op de voorwielen.
Het was de bedoeling dat de Anadol zo veel mogelijk in Turkije werd gebouwd. Aanvankelijk leverde Turkije de helft van de onderdelen, maar het Turkse aandeel in de productie zou steeds groter worden. Tot 1984 werden er zo'n 10.000 exemplaren gebouwd.
Otosan ging daarna over tot het in licentie produceren van onder meer de Ford Taunus en Ford Escort. Sindsdien is het min of meer een Ford-fabriek. Zo komen tegenwoordig alle Ford Transits uit Turkije.

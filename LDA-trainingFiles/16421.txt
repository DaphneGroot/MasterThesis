Ministerie van Verkeer en Waterstaat.
Het ministerie van Verkeer en Waterstaat was een Nederlands ministerie, dat op 14 oktober 2010 samenging met het ministerie van VROM onder de naam Ministerie van Infrastructuur en Milieu. Het ministerie hield zich bezig met verkeerÂ en waterstaat. Het verstrekte ook de nationaliteitsbewijzen van zeeschepen (en ook van pleziervaartuigen), die zeebrieven worden genoemd. De laatste visie van het ministerie luidde: "Verkeer en Waterstaat zorgt dat de fysieke basis, het fundament van Nederland, solide is en dat wij ons vlot kunnen verplaatsen, zodat wij hier veilig kunnen leven en werken", met als motto "Vlot bewegen. Veilig leven. Verkeer en Waterstaat."
Ministers van Verkeer en Waterstaat waren in het recente verleden Neelie Kroes, Hanja Maij-Weggen, Annemarie Jorritsma-Lebbink, Tineke Netelenbos, Roelf de Boer, Karla Peijs en Camiel Eurlings. Zie de Lijst van Nederlandse ministers van Verkeer en Waterstaat en Lijst van Nederlandse staatssecretarissen van Verkeer en Waterstaat voor het volledige overzicht van ministers en staatssecretarissen. Het ministerie was te Den Haag gevestigd in het voormalig hoofdkantoor van KLM.

	'Een muizeke in mijn vorig leven' Ivo van Hove wil niet met zijn theater worden verward
	'ZEVENTIEN JAAR ben ik, ik zit in de schouwburg, ik ben helemaal in de ban van wat er op het toneel gebeurt. Een verklaring heb ik niet - het is verliefdheid, iets waarover je niet spreken kunt.'
Vele jaren later, Ivo van Hove (38) is dan al directeur van Het Zuidelijk Toneel in Eindhoven: 'Piepjonge meisjes hebben ticketjes cadeau gekregen voor de Tramlijn, ze weten niet waarvoor ze komen. Maar dan, tijdens scne acht, zit de n plots met open ogen, de ander begint te wenen.'
En nu, als festivalleider: 'Het Holland Festival maak je in essentie voor jonge mensen. Die kunnen verbaasd en verrast worden. Zij putten daaruit de brandstof voor later.'
Hij staat in vuur en vlam als hij over theater spreekt. Zijn voorstellingen noemt hij zijn kindjes. Hij kreeg er als regisseur - bij De Tijd, bij Toneelgroep Amsterdam, en vooral, sinds 1990, bij Het Zuidelijk Toneel - lof en prijzen voor. Van Hove puft allerbeminnelijkst, een wonderboy, welaan, is hij niet, al te grote jubel wijst hij van de hand. Of De Onbeminden van Franois Mauriac - vanavond in premire in Eindhoven - een succes zal zijn is in deze fase nog onduidelijk. 'Nooit denk ik: volgende keer beter. Het is alsof ik in het restaurant zit. Ik heb grote moeite met kiezen, ik wil graag het beste.
'Ik concentreer me op n ding tegelijk. Tijdens de repetitie-uren van De Onbeminden denk ik geen seconde aan het Holland Festival. Dat is niet van een andere - of hogere - orde dan wat ik bij Het Zuidelijk doe.'
Daarom ook raakt hij gepikeerd als wordt gesuggereerd dat hij het Holland Festival als springplank voor zijn loopbaan gebruikt. 'Ik ben gevr  gd - nog nooit in mijn leven heb ik mij ergens kandidaat voor gesteld. Carrireplanning is een woord dat mij totaal onbekend is. Ik doe nooit iets om iets anders te bereiken, dat zit niet in mijn genen, het leven zou te saai worden.
'Mensen moeten niet in mijn schoenen gaan staan. Integriteit is het enige dat ik heb, als theatermaker.'
Van Hove geneert zich een beetje om zijn uitval, zo snel laat hij niet het achterste van zijn tong zien. 'Splendid's heb ik in diepste crisis geregisseerd, ik zag twaalf mogelijke sporen en ik kon maar niet beslissen. Mijn acteurs hebben er niets van gemerkt. Maar thuis was ik totaal apathisch. Ik, in mijn zetel, muziek van Neil Young, unplugged, het hele huis treurde.' Hij fluistert bijna. 'Dat roep ik ook op, ik zwelg graag een beetje.'
Toen Holland Festival-bestuurslid Emile Fallaux hem november vorig jaar belde was Van Hove aangenaam verrast. Graag wilde hij festivalleider worden. 'Zo kan ik me ook anders dan als maker profileren.' Of ziet hij hier mogelijkheden voor zijn acteurs? 'Wanneer je als theatermaker voor dit festival gevraagd wordt, is het niet meer dan normaal dat je ook voorstellingen van je eigen gezelschap programmeert.'
Hij voert op dit moment gesprekken, ziet veel buitenlands theater, en dekt zich ondertussen in. Voor 1998 ligt al een deel van de locaties vast, het wordt een overgangsjaar waarin Van Hove, zegt hij, een kameleon zal zijn. 'Hopelijk wordt al wel een aantal krijtlijnen zichtbaar.'
Hij verwachtte de vraag al: 'Pas op h, ik ben niet iemand die vanuit een groot concept een festival opbouwt. Ik doe dat, net als bij mijn theatervoorstellingen, geleidelijk aan. Pas achteraf zijn de lijnen duidelijk.'
Toch schetst hij de contouren van het ideale festival: 'Het dient in de theaters rond het Leidseplein geconcentreerd te worden, en niet over de hele stad verspreid te zijn. Een maand is te lang. Mijn droom is: een openingsweekeinde, twee weken festival, en een sluitingsweekeinde. Zodat het publiek het gevoel krijgt niet alles te kunnen zien. Het voorkomt dat de festivalatmosfeer voortijdig uitgebloeid is. De dynamiek zal toenemen.' Er komt een festivalcentrum, met tal van activiteiten. Van Hove rept van een ontmoetingsplaats, waar straks gesprekken worden gevoerd en nieuwe ideen zullen ontstaan.
'Inhoudelijke kwaliteit is een eerste vereiste, maar een goed festival dient ook warmte uit te stralen. Ik hecht aan een festivalklimaat. Dat klinkt evident, maar het ¡s niet evident, want het is er nu niet. Voor zo'n klimaat ben ik heel gevoelig, ik verlang, ook in mijn voorstellingen, naar de intensiteit van een rockconcert dat het publiek ogenblikkelijk volledig in beslag neemt.'
De nadruk zal op toneel liggen. 'Gedegen repertoirestukken van grote regisseurs, maar ook voorstellingen die gedurfder zijn, die mensen afschuwelijk zullen vinden, waarvan ik niet zeker weet of ze helemaal goed zijn - maar die ik zo belangrijk vind dat ze getoond moeten worden. Als ik voor veilig zou kiezen, en alleen aan mijn carrire zou denken, zou ik nooit een voorstelling als Splendid's hebben gemaakt.'
Is er al een concreet plan? Van Hove maakt een afwerend gebaar, hij wil het festival niet in stukjes en brokjes presenteren. En voorbeeld, dan: voor 1999 staat Op hoop van zegen op het programma, in een coproductie van Toneelgroep Amsterdam en de Wooster Group.
Samen met Jacques van Veen, nu nog directeur van de Stadsschouwburg in Groningen, zal hij de tweekoppige leiding vormen. Van Veen wordt full time ingehuurd. Krijgt hij straks geen problemen als Van Hove, met zijn part time-contract - hij blijft immers directeur van Het Zuidelijk Toneel - niet bereikbaar of beschikbaar is? 'Ik spreek niet van part- of fulltime, ik lig niet vast voor een aantal uren of dagen; ik heb een opdracht - namelijk om een festival samen te stellen. Beiden hebben we artistieke verantwoordelijkheden, maar ¡k draag de eindverantwoordelijkheid, ¡k ben de spreekbuis. Ik zal als enige aanspreekbaar zijn op de programmering.'
Van Hove groeide niet op met de traditie van het festival. Een muziekkenner - 'Nee, ik zeg niet wie' - moest al glimlachen om de onbevangenheid waarmee hij een aantal van zijn ideen presenteerde. 'Ik sta naakt tegenover de geschiedenis.'
Is er angst voor kritiek? 'Het bestuur - en dat is me meegevallen - onderschrijft mijn analyse. Men vindt dat het riskanter mag.' Angst voor beledigde collega's die niet worden gevraagd? 'Iedereen is vrij om mij te benaderen. Daar zijn telefoons en faxen voor.' Angst dat het berhaupt niet lukt? 'Pfff, dat zien we dan wel, h. Om met onze eerste minister Dehaene te spreken: je moet geen problemen oplossen die zich niet voordoen.'
VOOR HET komende Holland Festival regisseert hij Koppen van John Cassavetes. Daarna vertrekt hij naar New York voor een gastregie van Rijkemanshuis bij de New York Theatre Workshop. Vervolgens zal hij zich meer dan nu met het Holland Festival bezighouden. Het Zuidelijk Toneel wordt, schamperen sommigen, dankzij Van Hove's carrire zowat een prestigefabriek. Straks is er nog tijd tekort. Klagen zijn acteurs niet dat ze in de verdrukking zullen komen? 'Natuurlijk is er af en toe angst. Maar in dit vreemdsoortige bedrijf leg je, emotioneel gezien, een heel groot beslag op elkaar. Dat zal ik blijven koesteren.' Hij zucht er eens van. En geeft toe: 'Ik ben op zoek naar een nieuw evenwicht.'
Acteurs kunnen knap lastig zijn, Van Hove noemt ze te pas en te onpas, en altijd met gespeelde verontwaardiging, stars. 'Sterke persoonlijkheden hebben onaangename kantjes, maar dat trekt me juist aan. Ik hou niet van dat halve brave, braaf vind ik verschrikkelijk. Bij Het Zuidelijk zitten geen doetjes, ik zoek de confrontatie - en dat kan niet van alle artistiek leiders in Nederland worden gezegd.
'Let wel: van ruziezoekers hou ik niet. Dat zijn mensen die conflicten nodig hebben om te kunnen functioneren.
'In het begin werd nog wel eens gezegd dat we n grote familie moesten worden. Nee, dacht ik dan, familie wordt familiedrama, ik ben geen familiemens. Ik spreek liever van verwanten en verwantschappen, dat vind ik fantastisch.'
Een kat stuift binnen, Van Hove slaakt een gilletje, springt op, als een geschrokken meisje, de handen bevallig voor het kruis - 'Ik ben in mijn vorig leven een muizeke geweest' Als hij tot rust is gekomen: 'Ik heb schrik van dieren, ik heb er geen taal mee, ik kan er niet mee communiceren.' Op het podium verzamelde hij er anders een fiks aantal van. Koeien, herdershonden, en zelfs een tijger, tijdens een voorstelling aan het Antwerps Conservatorium. 'Tijdens de eindscne staken de acteurs braaf hun handen in de kooi - maar die tijger was wild, grwaaah! Ik zou het nooit gedurfd hebben, geen denken aan.'
In zijn voorstellingen, zo vol groteske, threatrale effecten, heersen wanhoop en waanzin. De personages hunkeren naar het onbereikbare, ze streven een moment van geluk na dat ze uiteindelijk zelden bereiken. In De Onbeminden, stuk zonder catharsis en, zegt Van Hove, een studie van egosme, proberen een vader, twee dochters en een minnaar hun geluk veilig te stellen door de anderen te negeren. Maar ze weten zich, ten slotte, allevier letterlijk onbemind. 'Het geluk bestaat niet, zegt Alain, de minnaar. Ik vind dat ook echt.' Van Hove lacht nu heel verlegen. 'Iedereen is altijd relatief ongelukkig - en daarin kun je gelukkig zijn. Vergelijk het met de cactussen in Zuid-Europa: stammen van meters, en dan, plotseling, op n nacht, verschijnt een gigantische bloem. 's Anderendaags is de bloem al uitgebloeid, en blijft de stam zwartgeblakerd achter.
'Ik ben geen avonturier - avonturiers reizen van de ene kick geluk naar de andere. Voor gewone stervelingen is het maximum niet haalbaar. Je moet kiezen, en een keuze houdt per definitie verlies in.'
Schichtige blik, nerveus gescherm met de handen. Een verontschuldiging: 'Ik ben geen zwartkijker.' En een voorbehoud: 'Verwar mij niet met mijn voorstellingen. Theater toont de extremen. Dankzij toneel zweet je je angsten uit.'
Zijn vriend, vormgever Jan Versweyveld, zegt juist dat Van Hove, anders dan andere regisseurs, nooit op afstand blijft. 'Ik kruip mee in de huid van het stuk, ik bn, voor even, al die personages, ik kom met hen in touch. Verwacht van mij tijdens repetities geen reflectie of grote bespiegelingen.'
Nieuwsgierigheid naar het onbekende is, schreef hij zelf al, de beste eigenschap die een regisseur kan hebben. Hij lacht besmuikt om die mooie woorden, misschien is hij simpelweg op zoek naar de geborgenheid van de toneelzaal van zijn internaatsjaren. 'Daar kon alles, niks kon me gebeuren, ik was er onkwetsbaar.
'Ik noem de voorstellingen die ik maak gemaskerde autobiografien. Je kunt je de hele dag, gemaskerd, van alles permitteren - onnozel doen, groteske fantasien presenteren - en het is er veilig, er is niemand die je iets voor de voeten werpt. Want het is maar toneel.'
Toch niet altijd. Actrice Chris Nietvelt barstte tijdens de repetitiefase van De Tramlijn die Verlangen heet in snikken uit. Dat ze telkens weer in bad gesmeten werd zou ze, voorspelde ze, onmogelijk volhouden. 'Ik zeg op zo'n moment niks. Vergelijk het met een kindje dat begint te wenen: je kunt het alleen vastpakken en teder koesteren.
'Dat moment is voor mij een hoogtepunt: mijn werk krijgt dan waarde, iemand geeft er blijk van tot in het diepst van zijn hart geraakt te zijn. Even wordt het echt, even wordt het pure werkelijkheid - en toch blijft de fictie vervolgens intact.'
Die werkelijkheid kan beter zo veel mogelijk op afstand blijven. 'In mijn stukken zit veel agressie, in het dagelijks leven heb ik er grote angst voor. Ik word de laatste tijd bedreigd door iemand die losse dingen in zijn hoofd heeft. Hij houdt me op straat staande, hij zegt dat hij me het ziekenhuis in zal slaan. Mijn huis heb ik - dat is in Antwerpen ongewoon - gebarricadeerd met grote sloten.
'Mensen die me niet goed kennen denken dat ik zakelijk ben. Maar ik heb het graag gezellig. Als ik thuis, in mijn bedje, voor de televisie zit voel ik mij behaaglijk.
'IK HEB niet veel echte vrienden. Maar ik ben wel heel trouw, misschien zelfs te aanhankelijk. Als ik dronken ben word ik, zeggen ze, heel aangenaam. Dat is kennelijk mijn diepste verborgen kant. In het dagelijks leven ben ik schuchter, een beetje timide zelfs - op het toneel valt dat ogenblikkelijk van mij af. Buiten het theater moet ik veroverd worden, ik ben niet zo'n veroveraar.'
Hij straalt, als een kind zo blij: 'Reinbert de Leeuw is een jeugdidool, zijn Satie-platen zijn de eerste klassieke platen die ik kocht. Dat ik hem nu dankzij het Holland Festival kan ontmoeten vind ik fantastisch. Dat zou ik zonder de bescherming van het festival nooit gedurfd hebben.'
Toneel geeft hem vleugels. Daar zijn de dieren, daar is geweld en doodstrijd, en een hoop lef - en hij kan dat alles voor een moment naar zijn hand zetten. 'Misschien ben ik een romanticus.'
Van Hove wil gekoesterd worden. Als hij een griepje heeft, hangt hij vast amechtig op de bank. 'Dan ben ik een vervelend kind dat steeds om aandacht bedelt en met niets tevreden is.' Van dat griepje wil hij verder niks weten. 'Ik ben de zoon van een apotheker, maar als ik verkouden ben, hoest ik liever drie weken door. Graag zou ik lang willen blijven leven. Ik vind het een onverdraaglijke gedachte dat ik dood zal gaan. De doodscnes in mijn voorstellingen zijn bijna altijd lieflijk: Hamlet kruipt, als een kindje, op zijn zij, Ajax sterft met een glimlach op de lippen. Zo hoop ik te sterven, maar ik vrees dat het anders zal zijn. Ik vrees de doodstrijd, en de dood - ik heb er geen enkele verbeelding bij.'
Zijn fantasie wordt misschien nog het meest geprikkeld door de kookprogramma's op televisie. Van Hove ziet er elke week zo'n twintig, het is haast een obsessie, terwijl hij zelf amper kookt. Liever geeft hij, de regisseur, het keukenvolk instructies, een glas wijn in de hand. 'Zelfs die ellendige Braakhekke zie ik. Hij gaat vies met eten om, wijn giet hij uit alsof hij bij de scouts zit, de glazen helemaal vol, dgotant.
'Nee, dan Keith Floyd van de BBC, zoals d¡e een raapje pakt, ongelooflijk. Jan, roep ik naar de keuken, er gaan fantastische dingen gemaakt worden, de scampi's verschijnen in beeld.' Ivo van Hove kraait van plezier, hij laaft zich aan wat onbereikbaar lijkt. 'Ik ga die dingen niet zelf maken, hoor. Ik neem geen informatie op, ik heb geen notitieblok op de knien. Ik kijk uit puur genot.'
De Onbeminden, Het Zuidelijk Toneel. Premire 21 maart in Stadsschouwburg, Eindhoven. Tot en met eind mei tournee door Nederland en Belgi.

Foto
	Ivo van Hove FOTO MAARTEN CORBIJN


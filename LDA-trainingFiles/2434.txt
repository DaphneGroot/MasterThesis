	''s Nachts ging de telefoon, waren we ineens hoogzwanger'
	Jan: 'Als hij moe is en moeite heeft om in slaap te vallen, houd ik hem tegen me aan en zeg: ga maar slapen. Als zijn oogjes dan langzaam dichtvallen en hij z'n armpjes tegen me aan vouwt, smelt ik. Het is zo overweldigend, dat hij jou zo vertrouwt, zich zo veilig bij je voelt.
'Een kind hebben is veel en veel leuker dan ik tevoren kon denken. Verbazingwekkend hoeveel liefde hij weet aan te boren.'
Cor: 'Hij is ook stukken makkelijker dan ik verwacht had. Je haalt zo'n kind toch bij zijn moeder weg. Het komt in een vreemde omgeving en zal dus waarschijnlijk wel iets meer huilen dan gemiddeld. Maar Jonathan huilt alleen als hij honger heeft of aandacht wil.'
Jan: 'Een van de eerste dingen waar Cor en ik het over eens waren toen we elkaar negen jaar geleden leerden kennen, was dat we kinderen wilden. Niet als kroon op onze relatie, maar om de kinderen. Als ons kind er alleen maar was om iets over ons te zeggen, was het niet goed.'
Cor: 'Ik heb nog nooit een goed argument gehoord waarom twee mannen geen kinderen zouden kunnen opvoeden. Zij kunnen evengoed liefde geven en een veilige basis. Het kromme is trouwens dat we wel pleegouder mogen zijn, dan zijn we ineens wel goed genoeg en wordt het toegejuicht dat we een relatie hebben.'
Jan: 'Vroeger had je mannenkloosters waar kinderen te vondeling werden gelegd. Ik vind dat opvoeden vooral vertrouwen is op een goede afloop, dat geldt ook voor een man en een vrouw.'
Cor: 'Veel homoparen redeneren: wij zijn homo, dus kunnen wij geen kinderen krijgen. Of ze merken dat adoptie niet kan en dat draagmoederschap heel moeilijk is. Wij zijn verder gaan kijken. In de zomer van 1995 probeerden we een advertentie voor een draagmoeder te plaatsen, wat alleen bij Opzij lukte. Niemand reageerde, alleen een televisieprogramma van de KRO. Ongeveer een jaar later ging ik op Internet zoeken.
'Adoptiebureau The Chosen child in Californi zocht via het net adoptie-ouders voor kinderen die heel binnenkort geboren zouden worden. Ik reageerde en zei erbij dat wij een homostel zijn. Ik verwachtte dat het daarop wel zou afketsen. Maar na drie weken kregen wij een enthousiaste reactie van de mevrouw van het bureau: een stel uit Nederland, hartstikke leuk! Zij had wel vaker voor homo's bemiddeld.'
Jan: 'We hadden wel twijfels.'
Cor: 'Hoe wisten we dat het geen flauwe truc was, een poging om ons geld af te persen?'
Jan: 'Aan de andere kant kon het natuurlijk net zo goed dat wij faketen. Wij hadden pedofielen kunnen zijn die kindertjes zochten.'
Cor: 'Uiteindelijk regelde het bureau een kind voor ons dat op 24 december was uitgerekend. Maar het ging niet door. De moeder bedacht zich onder druk van haar familie.
'Kort daarop ging 's nachts om half n de telefoon: een moeder uit Norfolk stond op het punt van bevallen en een ander ontvangend stel had op de valreep afgehaakt. De moeder, Meechie, was twintig, had al een kind van tien maanden. Opleiding niet afgemaakt, baan kwijt, beroerde financin en een nieuwe vriend die geen verantwoordelijkheid wilde nemen voor nog een baby. De uitgerekende datum was 12 november, precies een week na het telefoontje.'
Jan: 'Toen waren we ineens hoogzwanger.'
Cor, lachend: 'Ja, dat zeiden ze ook nog door de telefoon: dat de moeder al drie centimeter ontsluiting had.'
Jan: 'Als we deze mogelijkheid voorbij zouden laten gaan, kregen we misschien nooit meer een kans.
'De constructie was dat een van ons het kind zou gaan erkennen. Het lag voor de hand dat Cor dat deed. Zijn contract als onderzoeker in opleiding bij de afdeling scheikunde van de universiteit is net afgelopen en hij is veel thuis om zijn proefschrift af te maken. Ik heb net een nieuwe baan als programmeur en applicatiebeheerder, ik kan niet zo makkelijk weg. En bovendien heeft Cor een mooiere achternaam dan ik.'
Cor: 'Op 11 november vertrok ik naar de Verenigde Staten. Mijn zusje, toevallig ook zwanger, ging mee. Op 12 november werd Jonathan geboren. Ik mocht in het ziekenhuis de navelstreng doorknippen. Bij een vrouw die ik maar n keer had gesproken, door de telefoon. Natuurlijk voelde dat onwerkelijk. Eigenlijk had ik gehoopt dat hij wat later geboren zou worden. Dan had ik Norfolk beter kunnen verkennen, waar we eten konden kopen en babyspullen en waar we allerlei formaliteiten moesten regelen. Gelukkig mocht Jonathan pas na 24 uur uit het ziekenhuis, had ik nog een dag respijt.'
Jan: 'Ik zat op mijn werk de hele dag op een telefoontje van Cor te wachten. Ik wilde weten of ze goed waren aangekomen. 's Avonds om acht uur belde hij; Jonathan was er al! Ik heb onze ouders en nog wat familie en vrienden gebeld en ben met een vriendin een biertje wezen drinken in de kroeg om het te vieren. Het drong maar langzaam tot me door, het was ook zo weinig concreet. Wat het emotioneel betekende, merkte ik pas later.'
Cor: 'Toen we Jonathan gingen halen, hadden ze hem en passant nog even besneden. Mijn zusje en ik brachten Meechie naar huis. Ze was stil en teruggetrokken. Dat was heel dubbel, moeilijk en eng. We wilden haar eigenlijk zo snel mogelijk van haar kind scheiden. Thuis aangekomen vroeg ze of ze Jonathan nog een kusje mocht geven. En een dag later belde ze om te vragen of ze hem nog eens mocht zien. Ik dacht: oh God, ze wil hem terug! Toch zijn we er nog een paar keer geweest. Ze wilde alleen maar zien of het goed met hem ging.
'Eind maart was Meechie jarig. We hebben foto's gestuurd. Een paar dagen later belde ze op om te bedanken. ''Ik denk nog elke dag aan hem'', zei ze.'
Jan: 'We willen wel contact met haar houden. Dat als Jonathan veertien, vijftien is en zegt dat hij zijn moeder wil zien, wij kunnen zeggen: nou, dan gaan we daar deze vakantie heen. En dat Meechie dat dan ook niet gek vindt.
'Hij heet voluit Jonathan Dethmer. Dethmer hebben we uit de ledenlijst van de kanovereniging. Jonathan is van het bijbelverhaal over David en Jonathan. Als Jonathan in de strijd wordt gedood, treurt David en zegt hij dat zijn liefde voor Jonathan wonderlijker is dan de liefde voor enige vrouw. Daarnaast is het gewoon een hele mooie naam.
Geschenk van God betekent het.
'Ons gezinnetje is nog niet compleet, we willen meer kinderen. En de omgeving vindt het geweldig. Ouders komen met Prenatal-spullen aan of hebben Dr. Spock opeens weer op tafel liggen. Iedereen wil op hem passen. Hij is heel populair.'
Cor: 'Voor mijn gevoel krijg ik met Jonathan op het consultatiebureau stukken meer aandacht dan de rest.'
Jan: 'Alleen in mijn kerk, de Russisch Orthodoxe, vinden ze het een schande. Dat is ook de reden waarom ik niet meer in mijn parochie kerk. Mijn priester zei: ''Als je dit doorzet, plaats je jezelf buiten de kerk''.'
Cor: 'Alle formaliteiten konden in no time geregeld worden. Zelfs de rechtszaak ter plaatse om het gezag te regelen, was geen probleem. Ik kon makkelijk aantonen dat ik beter in staat was voor Jonathan te zorgen dan Meechie. Vooral mijn opleiding sloeg, geloof ik, in als een bom.
'We hadden alles gecheckt bij een specialist in het familierecht van de universiteit en bij de burgerlijke stand. Toch riep ik de hele tijd: ik geloof pas dat het gelukt is als ik weer op Schiphol sta, als ik door de douane ben en Jan ons heeft opgehaald.'
Jan: 'Ik durfde pas op het allerlaatste moment het behang met poezenfiguren op de muren van de babykamer te plakken.
'De moeder van een kennis van ons werkt als hulpverleenster in Amsterdam. Die komt heel veel homostellen tegen met een kinderwens. Zij vertelt daar al rond: zo en zo kun je het ook doen.'
Cor: 'Formeel kan de biologische vader nog gaan claimen. En Meechie kan Jonathan terugeisen. Zij blijft de moeder. Maar de kans dat ze Jonathan terug kan krijgen, is klein. Wil ze haar rechten laten gelden, dan moet ze een advocaat in de arm nemen en dat zal ontzettend veel geld kosten. Zeker om haar kind uit het buitenland terug te halen moet ze miljonair zijn.'
Jan: 'We gaan ervan uit dat ze dat niet wil. Ze heeft Jonathan uiteindelijk afgestaan uit liefde voor hem.'
Cor: 'Het enige smetje voor ons is dat Meechie niets weet van onze homoseksualiteit. Het adoptiebureau had willen voorwenden dat ik een vrouwelijke partner heb, maar dat ging me te ver. Nu heeft het adoptiebureau haar verteld dat ik een alleenstaande man ben die graag een kind wilde. Gek, want de moeder van de eerste aanbieding wist het wel, vond het ook leuk. Misschien waren ze toch bang dat Meechie het niet zou accepteren, ik weet het niet. Wij hebben het er bij gelaten, maar achteraf denk ik: shit, ik zou het nog steeds graag vertellen. Maar hoe doe je dat op een leuke manier?'


	Kracht en elegance bij Wereldkerstcircus
	Wereldkerstcircus in het Koninklijk Theater Carr Amsterdam, 18 december. T/m 4 januari.
De clown Francesco loopt tegen acht uur ongedurig heen en weer, tikt gergerd op zijn horloge en krijgt het publiek mee in een ontevreden handgeklap. Het is tijd, maar er gebeurt niets. De clown loopt de piste in, pakt zijn gitaar en laat wat snerpende akkoorden horen. Frdy Knie stuurt er een schimmel op af, die een improvisatie-balletje uitvoert op een Carlos Santana-achtig melodietje.
De opening van het Wereldkerstcircus in Carr is typerend voor de stijl die het de laatste jaren heeft ontwikkeld. De traditie neemt een belangrijke plaats in. Er is dit jaar zelfs een ware overdaad aan hogeschool-viervoeters van de Knie-familie. Maar moderne invloeden op gebied van muziek en beweging zijn ook tot in de klassieke piste doorgedrongen.
Zo zou het agressief-erotische dansnummer aan het touw van het Canadese duo Mouvance moeiteloos een plaats kunnen krijgen in Cirque du Soleil. Het is een fabelachtige tango gebaseerd op spierkracht en elegance.
Ook het raadselachtige metamorfosenummer van het echtpaar Sudarchikov zou een aantal jaren geleden niet in een klassiek programma zijn opgenomen. Het is illusie zonder overdreven high tech.
Deze uitstekende aflevering van het Wereldkerstcircus is een verlaat afscheidscadeau aan Bob van der Linden die vorige maand afscheid heeft genomen als directeur van Carr. Toen hij in 1953 voor het eerst in Carr kwam, zag hij een voorstelling van Circus Strassburger. Hij heeft die circustraditie in Carr na jaren afwezigheid weer hersteld. Nu is het programma samengesteld uit vele nationaliteiten Zilveren en Gouden Clown-winnaars van het Circusfestival in Monte Carlo.
Spectaculair gooi-, smijt- en slingerwerk in de nok door vier dames uit Noord-Korea, een slangenmeisje uit Oekrane dat haar lijf in onmogelijke standen boetseert, en een jongleur die sneller dan het geluid met zijn vijf tennisrackets in de weer is. En natuurlijk die paarden van de familie Knie. Ja, erg veel paarden dit jaar.
Patrick van den Hanenberg


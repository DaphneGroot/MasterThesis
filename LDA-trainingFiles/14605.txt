Vorst (Brussel).
Vorst (Frans: "Forest") is een plaats en gemeente in het Brussels Hoofdstedelijk Gewest. De gemeente telt ruim 55.000 inwoners.
Vorst is gelegen in het zuidwesten van de Brusselse agglomeratie, op de oostelijke helling van de Zennevallei, en is tegelijk woon- en industriegemeente.
De gemeente grenst met de klok mee aan Anderlecht, Sint-Gillis, Elsene, Ukkel en de Vlaamse faciliteitengemeente Drogenbos.
Vorst heeft twee spoorwegstations. Station Vorst-Zuid ligt aan spoorlijn 96 en Station Vorst-Oost ligt aan spoorlijn 124.
Etymologie.
De naam Vorst gaat terug naar de Latijnse termen foris en forestum die een terrein aanduidden dat uitsluitend door de adel mocht worden gebruikt en niet voor het publiek toegankelijk was. Deze benaming werd overgenomen in de Nederlandse taal van de eerste bewoners van de gemeente: "Vorstbosch" betekent immers bos ("bosch") van de prins ("vorst").
Ontstaan.
Vorst ontstond in de 7de eeuw, rond het Sint-Denijsplein, aan de oevers van de -nu ondergrondse- Geleytsbeek. Het oude dorp bevindt aan de oostelijke zijde van de drassige Zenne-vallei. Een eerste kerk, op de plaats van de huidige Sint-Denijskerk, werd gewijd aan Sint Dionysios de Areopagiet, die door Sint Paulus bekeerd werd en de eerste bisschop van Athene werd.
Vorst groeide uit dankzij de voormalige benedictinessenabdij rond het huidige Sint-Denijsplein. In de Middeleeuwen was Vorst door een weg verbonden met Brussel via Sint-Gillis. Ten zuidoosten van het dorp was er een brug waar de Zenne overgestoken kon worden richting de naburige gemeente Ruisbroek.
Sociaal-economische ontwikkeling.
Door de vestiging van industrie en daarmee gepaard gaande de komst van arbeiders, ambtenaren en gegoede burgerij, evolueerde het centrum van Vorst tussen 1830 en 1870 van landelijk dorp tot verstedelijkte gemeente. Tussen 1875 en 1900 werden nieuwe, grote lanen aangelegd (onder meer de Fonsny-, Van Volxem-, Brugmann-, en Albertlaan), alsook verschillende nieuwe woonwijken, waardoor de industrialisering en verstedelijking nog toenam, en totaal werd tussen beide wereldoorlogen.
Resultaten gemeenteraadsverkiezingen sinds 1976.
(*)1976: PTB-PVA 1982: MSN, PTB-PVA 1988: AF, EVA, IC_GB 1994: PLUS 2000: P.H., P.T.B.-P.V.D.A. 2012: Nation
Representativiteit.
Voor Vorst, net zoals voor de andere gemeenten van het Brussels Hoofdstedelijk Gewest, geldt dat het aantal kiezers in verhouding tot het aantal inwoners erg laag ligt, zowel absoluut als in vergelijking met de rest van het land. Dit is het gevolg van het hoge aandeel niet Belgische inwoners (ook al kunnen deze onder bepaalde voorwaarden over gemeentelijk stemrecht beschikken). Daarnaast ligt ook het aantal kiezers dat niet komt opdagen, ondanks de stemplicht, erg hoog zodat het totaal aantal uitgebrachte stemmen, inclusief ongeldige en blanco, in de 19 gemeenten van het gewest slechts 44,66% van het aantal inwoners bedraagt. Vorst scoort nauwelijks beter met een verhouding van 45,07% uitgebrachte stemmen/inwoners.
Bestuur 2007-2016.
Het bestuur van Vorst bestaat uit een coalitie van PS, Ecolo en DÃ©fi, waarin ook sp.a vertegenwoordigd is.

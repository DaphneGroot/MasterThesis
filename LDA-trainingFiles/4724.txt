	Oude Tourhelden
	'Bravo les Hollandais!', riep Jacques Goddet in 1939 vanuit zijn volgauto tegen ploegleider Joris van den Bergh. De Tourdirecteur had zojuist gezien hoe twee Nederlanders - Albert van Schendel en Jan Lambrichs - tijdens de beklimming van de Tourmalet in het spoor bleven van vedetten als Ren Vietto en Sylveer Maes. Joris van den Bergh, schrijver van het onsterfelijke Mysterieuze krachten in de sport, zal vast geglunderd hebben. Maar 'eigenlijk kende hij niet genoeg van koersen en zeker niet van de Ronde', herinnert Albert Gijsen zich meer dan vijftig jaar later. 'Hij had geen verstand van selecteren. Het ging hem er meer om de krant vol te krijgen, natuurlijk.'
Gijsen doet zijn verhaal in Bravo les Hollandais! (Kosmos-Z&K;  24,90), dertig interviews van NOS-radioverslaggever Jeroen Wielaert met Nederlandse Tourhelden van hl lang en wat minder lang geleden. Theofiel Middelkamp opent de rij, Erik Breukink sluit die.
Daartussen ontmoeten we legenden als Wim van Est, Wout Wagtmans (een klein jaar voor zijn dood genterviewd), Gerrit Voorting en Jan Nolten, meesterknechten als Huub Zilverberg, Ab Geldermans en Jos van der Vleuten, winnaars als Jan Janssen en Joop Zoetemelk, buitenbeentjes als Gerben Karstens, Rini Wagtmans en Fedor den Hertog, vedetten als Jo de Roo en Jan Raas. Wielaert laat ze zoveel mogelijk zelf aan het woord. Dat levert menig smeug verhaal op, vaak gekleurd door de tijd (maar wie maalt daar om?), een enkele keer gevuld met wrok. Voorting: 'Pellenaars was zo slecht als een elastiek van 5 centen.'
Het mooiste portret is dat van Theo Middelkamp, die jarenlang de pers toegang weigerde, maar uiteindelijk in 1994 voor Wielaerts microfoon bezweek. In onvervalst Zeeuws-Vlaams, doorspekt met smakelijke krachttermen, verhaalde hij van zijn wielercarrire. Uiteraard gaat veel van dat sappige op papier verloren, maar dan nog is de nu ruim 80-jarige goed voor een fraaie ouverture van Bravo les Hollandais! En voor wie zich wel eens afvraagt waar wielertalent eigenlijk vandaan komt, heeft Middelkamp het antwoord: 'Het zit er in, of het zit er niet in. Ge komt ermee in de wieg. Dat is het.'
FvS


NAC Breda.
Huidig logo NAC Breda in hoofdgebouw
NAC (Noad Advendo Combinatie) Breda is een Nederlandse voetbalclub uit Breda die op 19 september 1912 werd opgericht. De club komt in het seizoen 18 uit in de Eredivisie. De club speelt in het Rat Verlegh Stadion (19.000 plaatsen).
De beginjaren.
De club ontstond op 19 september 1912 na een fusie tussen NOAD (Nooit Opgeven Altijd Doorzetten), opgericht op 14 juli 1895 (sommige bronnen geven 1-1-1894), en ADVENDO (Aangenaam Door Vermaak En Nuttig Door Ontspanning), opgericht op 1 november 1904. De samenvoeging van beide clubnamen leverde NAC (Noad Advendo Combinatie) op.
Het eerste bestuur van de club bestond uit H.J.A. Loonen (voorzitter), C.A. Wouterlood van Doesburg (secretaris), R. Krietemeyer (penningmeester) en L.H. Creton (commissielid). NAC begon te spelen in de 2e Klasse Zuid op het terrein van de Bond van Lichamelijke Opvoeding en speelde op 3 november 1912 haar eerste wedstrijd in eigen huis tegen EMM uit Vlissingen. Toen in 1914 de Eerste Wereldoorlog in alle hevigheid was uitgebarsten werd de club ondergebracht in de 1e Klasse Zuid. Enige tijd later, in de zomer van 1916, verhuisde men naar een nieuw terrein: "Het Ploegske".
De eerste successen.
Eén van de grootste prestaties in de historie van de club is het landskampioenschap dat in 1921 werd behaald. NAC werd eerst kampioen van het Zuiden en mocht daarom deelnemen aan de landelijke kampioenscompetitie. Ondanks de twee nederlagen die werden geleden tegen Be Quick, zorgden dubbele overwinningen op zowel Ajax als Go Ahead ervoor dat NAC met één punt voorsprong op Be Quick de titel pakte.
Nadat NAC in negen seizoenen zes keer kampioen van het Zuiden was geworden ("De Gouden Jaren"), nam Antoon 'Rat' Verlegh in 1931 afscheid van de club, na negentien jaar in het hoogste elftal van NAC te hebben gespeeld. Niet lang daarna werd een nieuwe thuisbasis aan de Heuvelstraat in gebruik genomen. Enkele jaren later behaalden NAC I, II, III en twee jeugdelftallen het kampioenschap.
Nadat de eerste wedstrijd om de KNVB-beker op 14 maart 1915 met 3-0 werd gewonnen van Feyenoord, behaalde de club in 1930 voor het eerst de halve finale van het toernooi. Daarin werd met 5-2 van Excelsior verloren. NAC won de finale van het toernooi in 1973. In De Kuip werd N.E.C. met 2-0 geklopt door doelpunten van Stanley Bish en Addy Brouwers. In totaal wist de club viermaal de finale te bereiken.
Europa.
In de clubhistorie speelde de club 12 wedstrijden in de Europese bekertoernooien. Daarnaast kwam het drie seizoenen uit in de Intertoto.
In 1967 mocht de club ondanks de verloren bekerfinale tegen Ajax aan het Europa Cup II-toernooi deelnemen. Ajax werd behalve bekerwinnaar ook landskampioen en nam aan het Europa Cup I-toernooi, dus kwam de plaats in de Europa Cup II voor NAC vrij. In de eerste ronde werd het kleine Floriana FC uit Malta twee keer verslagen. In de tweede ronde was Cardiff City uit Wales de tegenstander. De thuiswedstrijd, gespeeld in het PSV-stadion te Eindhoven, eindigde in 1-1. In Wales ging NAC echter met 4-1 onderuit. Na vier wedstrijden was het eerste Europese avontuur daarmee afgelopen.
Door het winnen van de beker in 1973 mocht de club het seizoen daarop eens te meer meestrijden om de Europa Cup II. In de eerste ronde werd gespeeld tegen het Oost-Duitse 1.FC Magdeburg. Na een 0-0 gelijkspel in de thuiswedstrijd wist de latere winnaar van de Cup in Oost-Duitsland met 2-0 te winnen. Hierna zou de club vele jaren moeten wachten op een nieuwe kwalificatie voor een Europees toernooi.
Door de vierde plaats in de competitie in het seizoen 2002/2003 plaatste de club zich voor het eerst voor de UEFA Cup. In de eerste ronde was Newcastle United FC uit Engeland te sterk; het ging met 5-0 onderuit in Newcastle en thuis verloor het met 0-1.
In het seizoen 2009/2010 speelde NAC in de Europa League. In de tweede voorronde won het thuis met 6-0 en vervolgens uit met 0-2 van het Armeense Gandzasar Kapan. In de derde voorronde was het Poolse Polonia Warschau de tegenstander. De uitwedstrijd werd met 1-0 gewonnen, thuis werd het 3-1. In de laatste ronde voor toetreding tot de poulefase moest er gespeeld worden tegen het Spaanse Villarreal CF. De eerste wedstrijd werd thuis met 3-1 verloren, de uitwedstrijd in Spanje werd verloren met 6-1. Edwin de Graaf werd met vier doelpunten Europees clubtopscorer allertijden voor NAC Breda.
Europese wedstrijden.
Totaal aantal punten behaald voor UEFA Coëfficiënten: 10.0
Euforie en ellende aan de Beatrixstraat.
Op 6 oktober 1940 nam NAC het stadion aan de Beatrixstraat in gebruik. Zes jaar later werd de club voor de achtste keer kampioen van het Zuiden in dat stadion. In de kampioenscompetitie die daarop volgde werd een teleurstellende vierde plaats behaald. Toen in 1954 het betaalde voetbal in Nederland werd ingevoerd ging het wat voortvarender met de club. Na kampioen te zijn geworden in de 1e Klasse A mocht met PSV, Willem II en FC Eindhoven gevochten worden om de landstitel. Ondanks een aantal goede wedstrijden wist Willem II de titel voor de neus van de Bredanaars weg te kapen. Een jaar later deed de club weer mee om het landskampioenschap. Daarin werd een gedeelde eerste plaats bereikt met Rapid JC en moest een extra wedstrijd de beslissing brengen. Rapid JC was echter veel te sterk en klopte NAC met 3-0. In het seizoen 1956-1957 werd de eredivisie ingevoerd. Lange tijd (het seizoen 1965-1966 uitgezonderd) verbleef NAC in die klasse tot het in 1983 degradeerde. Meteen werd promotie afgedwongen, maar in 1984-1985 moest de ploeg eens te meer een stapje terug doen. Na vele jaren met fluctuerende resultaten in de eerste divisie lukte het de ploeg in 1993 eindelijk om weer te promoveren, na het winnen van een erg spannende nacompetitie.
Na vele jaren van uitersten werd op 12 mei 1996 uiteindelijk afscheid genomen van het stadion aan de Beatrixstraat.
De fanatieke aanhang zit op de B-side in het Rat Verlegh Stadion
Een nieuw stadion.
Op 11 augustus 1996 nam NAC een nieuw stadion in gebruik. Het Fujifilm Stadion had 29 miljoen gulden gekost, maar bood wel plaats aan 16.400 toeschouwers en betere faciliteiten dan het voorgaande stadion. In de jaren daarop zou de naam nog veranderen in MyCom Stadion (2003-2005) en vanaf juli wordt het stadion vernoemd naar de meest legendarische speler in de geschiedenis van NAC: het Rat Verlegh Stadion.
Ondanks de inname van het nieuwe onderkomen ging het bergafwaarts met de sportieve prestaties. Het absolute dieptepunt werd in 1999 bereikt toen de club direct degradeerde naar de eerste divisie. Het seizoen daarop werd er echter keihard geknokt en werd middels het kampioenschap meteen weer promotie afgedwongen. Ondanks deze prestatie ging het financieel wel steeds slechter met NAC. Uiteindelijk besloot de gemeente Breda op 30 januari 2003 het stadion op te kopen voor zo'n 15 miljoen euro. NAC was hiermee gered van de ondergang. Vanaf dat moment huurt NAC het stadion van de gemeente en wordt de naam van de club veranderd van NAC in NAC Breda.
Kort hierna ging het weer uitstekend met de club. De eerdergenoemde vierde plaats in de competitie werd behaald, wat de dubbele confrontatie met Newcastle United opleverde. Deze prestatie heeft de ploeg in 2008 weten te overtreffen met het behalen van een derde plaats. In de play-offs die dat seizoen gespeeld werden, bleek Intertoto voor NAC Breda het hoogst haalbare.
Stadionkwartier Breda.
Op 16 december 2008 is er een akkoord gesloten tussen de gemeente Breda en diverse betrokken partijen over de uitbreiding van het huidige stadion tot het Stadionkwartier. Onder andere zal het aantal plaatsen van het stadion uitgebreid worden naar 20.400. Op 3 juli 2012 werd het project Stadionkwartier Breda echter failliet verklaard. Eerder al was HEJA Projectontwikkeling BV, dat het Stadionkwartier had ontwikkeld, failliet verklaard.
Er zijn nog geen verdere ontwikkelingen bekend.
100-jarig bestaan.
Op 19 september 2012 bestond NAC Breda 100 jaar. Er verscheen een officieel jubileumboek. Het hele jaar werden er festiviteiten gehouden, zoals een loterij en NAC-familiedag. Ook is er een reünie geweest met oud-spelers.
Eerste divisie.
In het 16 speelde NAC Breda weer in de Eerste divisie, nadat het in het voorafgaande seizoen via de play-offs was gedegradeerd. Trainer-coach Robert Maaskant werd op 6 oktober per direct ontslagen. Zijn taken werden overgenomen door zijn assistenten Eric Hellemons en Rob Penders. Maaskant was naast trainer ook technisch manager van de Bredase club. NAC Breda bezette op dat moment de zesde plaats in de Jupiler League. Op 25 oktober stelde de clubleiding Marinus Dijkhuizen aan als de definitieve opvolger van Maaskant. De club moest al in april 2016 de titel laten aan Sparta Rotterdam. Ze maakte drie dagen later bekend dat ze een samenwerkingsovereenkomst had gesloten met Manchester City, waardoor NAC voor een periode van vijf jaar elk jaar minimaal vier en maximaal zes spelers van de Engelse club tot zijn beschikking zou krijgen.. NAC eindigde de reguliere competitie op de derde plaats en kwalificeerde zich zo voor de play-offs 2016. Hierin versloeg het FC Eindhoven, maar in de definitieve beslissingswedstrijden voor promotie/degradatie veroordeelde streekgenoot Willem II de Bredase club over twee wedstrijden tot nog een seizoen in de Eerste divisie.
In het seizoen 17 van de Eerste Divisie werd NAC uiteindelijk vijfde. Door deze plek mocht NAC zich opmaken voor de play-offs 2017. Het eerste duel van de play-offs was uit tegen FC Volendam. Deze wedstrijd eindigde in een 2-2 gelijkspel. In de return in het eigen stadion wist NAC af te rekenen met FC Volendam door met 2-0 te winnen. In de finale van de play-offs nam NAC het op tegen NEC. De thuiswedstrijd werd uiteindelijk gewonnen met 1-0 en de uitwedstrijd met 1-4. Hierdoor keerde NAC na twee jaar afwezigheid terug in de Eredivisie. Uitblinker aan Bredase zijde was Cyriel Dessers. De Belgische spits schoot de ploeg van trainer-coach Stijn Vreven met drie goals naar de winst, nadat hij in de eerste wedstrijd tegen NEC ook al het enige doelpunt van de wedstrijd voor zijn rekening had genomen. Dessers tekende vervolgens een contract voor drie jaar met FC Utrecht, met een optie op een vierde seizoen.
Eregalerij.
De Nederlandse oud-international Pierre van Hooijdonk is oud-speler van NAC Breda. Andere spelers van NAC die in het verleden als voetballer bij NAC Nederlands international waren, zijn Antoon "Rat" Verlegh, Kees Rijvers, Kees Kuijs, Leo Canjels, Cor Kools, Daan Schrijvers, Frans Bouwmeester, Peter van der Merwe, Addy Brouwers, en Martin Vreijsen. Daarnaast waren er een aantal Bredase spelers die na een aanvankelijke of eerdere loopbaan bij NAC international werden, zoals Nico Rijnders en Ton Lokhoff. Hoewel Kees Kuijs (linksback) een grotere staat van dienst heeft als international, is het niet moeilijk de meest talentrijke en belangrijkste uit deze galerij van dertien aan te wijzen. Dat was de kleine linksbinnen die ook deel heeft uitgemaakt van het beroemde Gouden Binnentrio, samen met de legendarische spelers Faas Wilkes en Abe Lenstra, en wiens naam dus makkelijk te achterhalen valt. Kees Rijvers, in ruimere zin ook een geboren Bredanaar (uit Princenhage), lijkt in Breda toch wat in de vergetelheid te zijn geraakt. Bij een lezersenquête van het plaatselijk dagblad De Stem in februari 2007 kwam Ton Lokhoff uit de bus als "mister NAC", voor Antoon 'Rat' Verlegh. Op afstand was Pierre van Hooijdonk de nummer drie.
Rijvers kwam op het lijstje van twintig niet eens voor, omdat het dagblad verzuimd had hem erop te zetten.
Grootste overwinningen.
Op 24 augustus 2015 boekte NAC in de Jupiler League een recordzege zonder tegendoelpunten met 7-0 thuis tegen FC Dordrecht. Doelpuntenmakers waren Kevin Brands (2x), Mats Seuntjens (2x), Danny Verbeek, Elson Hooi en Uros Matic. Een dergelijke overwinning in de competitie was sinds 1950 voor NAC maar twee keer voorgekomen. Op 16 oktober 1993 versloeg NAC in eigen huis SC Heerenveen met 6-0. Eveneens met 6-0 versloeg NAC op 30 september 1951 thuis, in de toenmalige Eerste klasse C, het Roosendaalse RBC. De doelpunten werden gemaakt door Bruininckx (2x), Bindels (2x), Van de Langenberg en Mattheeuwissen.
Op 13 mei 1984 boekte NAC in de eerste divisie een monsterzege met dubbele cijfers thuis tegen SC Veendam, maar moest daarbij wel een tegendoelpunt toestaan: 10-1.
Supporters.
NAC staat nationaal en internationaal bekend om haar 'Avondje NAC'. Een mix van bourgondische gezelligheid, drank, fanatisme en liefde voor de club zorgt ervoor dat de sfeer in het stadion bij thuiswedstrijden intimiderend is. De term is in de jaren 70 ontstaan, toen NAC haar thuiswedstrijden in de avond ging spelen. Onder aanvoering van de fanatieke supportersvakken B-Side en Vak G steunen de supporters het elftal uit Breda fanatiek. Een gedeelte van de supporters geeft daarnaast ook NAC Fanzine De Rat uit; een onafhankelijk en kritisch fanzine dat over NAC gaat. Gezien de vele eredivisionisten uit Brabant, zijn er geregeld derby's. De zwaarst beladen is die met Willem II, maar het meest leven de wedstrijden tegen Feyenoord.
Young Yellow Army.
NAC Breda heeft ook een kidsclub genaamd "Young Yellow Army". Het is bedoeld voor kinderen en fans in de leeftijd van 0 t/m 16 jaar die lid kunnen worden. Er zijn diverse activiteiten zoals de Line-up en rustactiviteit bij een wedstrijd van NAC Breda. Ook wordt er een zaalvoetbalwedstrijd georganiseerd. De NAC Kids Tour is een rondleiding voor kinderfeestjes.

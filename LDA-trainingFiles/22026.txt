Federale Overheidsdienst Financiën.
De FOD Financiën is de Federale Overheidsdienst van België die zich bezighoudt met de financiën van het Rijk of de federale overheid, met name de belastingen en de staatskas.
Geschiedenis.
De FOD Financiën zag het levenslicht als het ministerie van Financiën bij de oprichting van België in 1830 als een van de vijf oorspronkelijke ministeries. Dit ministerie was bevoegd voor de belastingen, de staatskas en de begroting.
De Administratie van Fiscale Zaken (AFZ) is de coördinerende dienst. Dat behelst onder meer: de internationale betrekkingen, de voorbereiding van de wetgeving en de coördinatie van de wettelijke en reglementaire bepalingen, alsmede een antifraudecomité (AFC).
De Administratie van de Ondernemings- en de Inkomensfiscaliteit (AOIF) is de jarenlang bepleite samenvoeging van de controlediensten van de directe belastingen en de btw.
De Administratie van het Kadaster, Registratie en Domeinen (AKRED) is ook het gevolg van een samenvoeging.
Ook de Administratie van de Douane en Accijnzen blijft wat ze was, maar haar werkterrein was in 1992 al verplaatst van de grenzen naar het binnenland. Dit behelst nu allerlei controles voor rekening van de btw, de belastingen, van EU-landbouwrestituties, van verdovende middelen, verboden wapens, namaakartikelen en andere verboden producten, ook van het rijbewijs of de inschrijving, de verzekering en de keuring van voertuigen.
De Administratie van de Invordering is misschien nog wel het meest ambitieuze project, voortspruitend uit de bedoeling om één enkele “kassa” of één enkele “rekening” te hebben voor alle belastingen. De cijfers van de aanmaningen, vervolgingen en bewarende maatregelen zijn indrukwekkend, maar dat zijn de cijfers van de onbetaalde of achterstallige belastingen ook: meer dan 10 miljard euro aan directe belastingen en nog eens meer dan 10 miljard euro aan btw.
De Bijzondere Belastinginspectie (BBI) is de kleinste en misschien de meest bekende van de Belgische belastingdiensten.
Voorlopig bestaan de zes voornoemde administraties nog steeds. Daarnaast kwam er een aparte administratie Patrimoniumdocumentatie, die de diensten van Kadaster, Registratie en Domeinen omvat.
Begin 2002 werden de taken van het voormalige ministerie bij de Copernicushervorming verdeeld over twee federale overheidsdiensten. De begroting ressorteerde voortaan onder de FOD Budget en Beheerscontrole.

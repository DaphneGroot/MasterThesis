	Christelijke frivoliteiten
	Over Nicolaas V, 'antipaus in 1328', meldt Atte Jongstra in De hele santenkraam (De Arbeiderspers;  19,90) dat deze geestelijke leidsman een encycliek met een prijslijst het licht deed zien. De lijst bevatte onder meer de volgende boetebepalingen:
- een priester die een meisje ontmaagdt: twee goudstukken;
- een non die zich aan verschillende mannen geeft en desondanks abdis wil worden: 131 goudstukken en vijftien zilverlingen;
- een abt die zich eerst aan een schaap vergrijpt, dan aan twee novices en vervolgens aan drie jonge franciscanen, 'in deze of een andere volgorde': 55 goudstukken en twee zilverlingen.
Jongstra verzamelde in De hele santenkraam, dat de ondertitel Nieuw christelijk lexicon meekreeg, een grote hoeveelheid frivoliteiten rond het christelijk geloof. Ze werden alfabetisch-lexicografisch geordend en soms van wonderlijke verwijzingen voorzien ('Erasmus, zie Spelletjes'). Zo vernemen we hoe lang Jezus was (volgens de ene bron 1 meter 75, volgens de andere 1 meter 66) en wordt onder het lemma 'Reizen, buitenlandse' gemeld dat volgens 2 Koningen sommige oude Isralieten bang zijn hun land te verlaten; 'over de grens ziet God hen niet meer, denken ze.'
Nog meer frivoliteiten biedt Ed Schilders in de bundel Het rijke roomse lezen (Aspekt, Nieuwegein;  24,90). De door Poeka Veldman gellustreerde bundel bevat een groot aantal stukjes, die voor een belangrijk deel zijn gent op eerder in de vroegere boekenbijlage Folio van de Volkskrant verschenen columns. Ze behandelen vele facetten van het katholieke geloofsleven, van de catechismus tot overgebleven lichaamsdelen van heiligen.


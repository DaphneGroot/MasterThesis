Goidelisch.
Goidelisch, Goidelic, Gaelisch of Gaelic is een subgroep van (afhankelijk van de classificatie) de Q-Keltische talen en/of de Eiland-Keltische talen. Alle Goidelische talen komen voort uit het Oudiers.
Geschiedenis.
De Goidelische talen stammen alle af van het Oudiers, een taal die aanvankelijk alleen op Ierland gesproken werd. Tussen de 3e en 6e eeuw migreerden de Scotti naar het westen van Caledonia en uiteindelijk zouden zij de Picten onderwerpen.
Tot in de negentiende eeuw werd als gemeenschappelijke noemer voor Iers- en Schots-Gaelisch de term "Erse" gebruikt. Vaak wordt uitgegaan van een continu√ºm van 'Gaelisch' tussen Ierland en Schotland, met eventueel het Manx inbegrepen.
In de achttiende eeuw waren de verschillen tussen Iers- en Schots-Gaelisch zo groot dat de Society in Scotland for the Propagation of Christian Knowledge, vaststelde dat de 'Earse' bijbels, die ze in Ierland had besteld, voor de Schots-Gaelische bevolking grotendeels onbegrijpelijk waren.

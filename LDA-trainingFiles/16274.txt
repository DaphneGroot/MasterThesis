DB Fernverkehr.
DB Fernverkehr is een spoorwegmaatschappij van de Deutsche Bahn voor het lange-afstandsvervoer, gevestigd in Frankfurt am Main. De maatschappij werd op 1 januari 1999 opgericht als "DB Reise & Touristik", welke naam in november 2003 werd gewijzigd in "DB Fernverkehr".
De treinsoorten die DB Fernverkehr exploiteert zijn ICE, Intercity, Eurocity en nachttreinen. Het bedrijf heeft een eigen materieelpark, dat behalve verschillende soorten ICE-treinstellen ook de nieuw aangeschafte sneltreinlocomotief BR 101 bevat.

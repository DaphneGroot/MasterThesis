	De onversneden geur van schuilkelders
	Het moet voor de fotograaf Bart Sorgedrager een beetje de sensatie zijn geweest die een archeoloog ondergaat wanneer hij het nog niet eerder ontdekte graf van een farao betreedt. Alleen is de door Sorgedrager betreden wereld van recenter datum - uit het tijdperk van de Koude Oorlog. Hij bezocht de schuilkelders waarin burgers, bestuurders en militaire commandanten moesten zien te overleven wanneer Nederland zou worden getroffen door een atoombom. De bom viel nooit, en de gepantserde deuren van veel schuilplaatsen zijn dientengevolge sinds hun inrichting niet meer open geweest. Sorgedrager kon bij wijze van spreken de geur van de jaren vijftig onversneden opsnuiven.
Hij fotografeerde de interieurs van de atoomschuilkelders, waar britsen, bakelieten telefoons en latrines bedekt zijn door in decennia gevormde stof- en schimmellagen. Het zijn bizarre taferelen, die een mengeling van hilariteit en dreiging in zich dragen. Hilarisch, vanwege de wat naeve veronderstelling dat het werkelijk mogelijk zou zijn door het verblijf in zo'n schuilkelder de gevolgen van een atoomaanval te kunnen overleven. Dreigend, omdat het feit d t de kelders zijn ingericht, aangeeft hoe concreet het risico van een nieuwe wereldoorlog ooit is gevoeld.
Een aantal van Sorgedragers foto's hangt nu in het Legermuseum in Delft, temidden van voorlichtingsmateriaal van de Bescherming Burgerbevolking (BB), de vrijwilligersorganisatie die de bevolking in geval van rampspoed hulp moest bieden. Zo is er een still afgedrukt uit de film Als de bom barst, waarin tips werden gegeven hoe de eerste klap te overleven (op de grond blijven liggen tot al het puin is neergedaald).
Het gensceneerde fotomateriaal en Sorgedragers afdrukken op aquarelpapier geven de kleine expositie een surrealistisch zweem. Op het aquarelpapier verliezen de foto's een fractie van hun scherpte, waardoor de indruk wordt versterkt dat wat er te zien is net (niet) echt is. De belichting van de schuilkelders is, zo zegt Sorgedrager zelf, genspireerd op die van science-fictionfilms, ook al een genre waar werkelijkheid en fictie elkaar naderen. Dat geldt met name voor de foto van de schuilkelder voor het kabinet in Den Haag. De grote vergadertafel en een aantal in de jaren zeventig ontworpen televisietoestellen (wat zou daarop te zien zijn, kort na de atoomexplosie?) lijken weggeplukt van de set van Star Trek of the Thunderbirds; net de werkelijkheid, maar dan knulliger.
De expositie is een merkwaardige mengeling geworden van documentaire fotografie en de persoonlijke interpretatie van de Koude-Oorlogerfenis door Sorgedrager. Zijn speciale belichting versterkt het absurde karakter van de kelders. De realistisch bedoelde foto's uit het BB-archief hebben in het geheel geen trucage nodig, zij zijn niet te evenaren in de wijze waarop ze van de werkelijkheid zijn losgeraakt.
Op n van die foto's, opgenomen in de kleine, fraaie catalogus bij de expositie, is het interieur te zien van een nagebouwde privschuilkelder op schaal. Alle overlevingsattributen zijn in deze poppenhuiskelder aanwezig, maar alles meet de verkeerde proporties. Aan de trap hangt een alarmfluitje dat, vergeleken bij het formaat van de trap, zeker de lengte van een blokfluit heeft. De zaklantaarn is zo lang als een onderbeen en ongeveer even hoog als de koffer met een noodvoorraad kleding. De vijf blikjes voeding zijn maar een fractie groter dan de batterijen die in de lantaarn moeten. Hier is onbedoeld door een nijvere BB'er een zeer ontregelende installatie geschapen.
Arno Haijtema
Cold War/ Civiele verdediging in Nederland 1949-1989. Foto's van Bart Sorgedrager. Legermuseum Delft. Tot en met 31 augustus.

Foto
	De schuilkelder voor het kabinet in Den Haag. FOTO BART SORGEDRAGER


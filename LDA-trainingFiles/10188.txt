Ster van Kapteyn.
De ster van Kapteyn is een rode subdwerg aan het zuidelijk halfrond in het sterrenbeeld Schilder ("Pictor"). De ster bevindt zich ongeveer op 8,5 graad ten noordwesten van de ster "beta Pictoris", nabij de grens met het sterrenbeeld Duif ("Columba"). De ster is te zwak om met het blote oog te zien.
De ster van Kapteyn is bijzonder omdat deze de één na grootste eigenbeweging van alle sterren heeft. De snelste is de ster van Barnard. De ster van Kapteyn beweegt zich in zuidoostelijke richting met snelheid 8,5 boogseconde per jaar, wat neer komt op een radiële snelheid van 242 km/s. De ster is een dichtbijstaande haloster en maakt deel uit van de halo van de Melkweg. De afstand tot de zon bedraagt 12,8 lichtjaar. De massa bedraagt ongeveer 0,4 zonnemassa's.
De ster werd door Jacobus Cornelius Kapteyn in 1897 ontdekt toen hij observaties deed in Zuid-Afrika.
Planeten.
In 2014 werden officieel twee planeten rond de ster bevestigd (b) en (c).

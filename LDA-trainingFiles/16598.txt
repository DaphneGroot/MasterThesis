Macau.
Macau (; Portugees: "Macau") is een speciale administratieve regio van de Volksrepubliek China (net als Hongkong). De officiële naam van het gebied is dan ook Speciale Administratieve Regio Macau van de Volksrepubliek China (). Het ligt 70 kilometer ten zuidwesten van Hongkong en 145 kilometer van Guangzhou.
Geschiedenis.
Macau werd gesticht door de Portugezen in 1557 en was daarmee de oudste Europese kolonie in China. Begin 17e eeuw hebben Nederlanders diverse pogingen ondernomen om Macau op de Portugezen te veroveren. In juni 1622 werd de ultieme poging ondernomen met een voor die tijd enorme invasiemacht van 13 oorlogsschepen met zo'n 1300 man. De Portugezen waren niet tegen zo'n invasiemacht opgewassen, maar een toevalstreffer met een kanon afgeschoten door een Jezuïtische priester raakte de buskruitvoorraad van de Hollanders die daarop definitief afdropen. Deze aanval vormde voor de Portugezen de directe aanleiding om de verdediging van de kolonie te versterken en forten te bouwen zoals Guia.
In januari 1988 ratificeerden China en Portugal een verklaring waarin werd vastgesteld dat Macau onder voorwaarde van het 'one country, two systems'-principe op 20 december 1999 een Speciale Administratieve Regio van China zou worden. Macau zal tot 2049 een zelfstandige positie hebben en kan zelfstandig beleid formuleren, behalve op het gebied van het buitenlands- en veiligheidsbeleid. De soevereiniteit werd op 20 december 1999 overgedragen aan de Volksrepubliek China.
Geografie.
Macau bestond uit drie eilanden die met bruggen en dammen met elkaar verbonden waren: het hoofdeiland Macau (schiereiland), het middelste eiland Taipa en het zuidelijkste eiland Coloane. Inmiddels zijn Taipa en Coloane door inpoldering met elkaar vergroeid. Het drooggelegde gebied heet Cotai, een portmanteau van Coloane en Taipa.
Op het schiereiland heeft er onder andere landaanwinning plaatsgevonden door het afsluiten van de baaien die nu resteren als Nam Vanmeer en Sai Vanmeer.
Eind 2009 is de bouw gestart van de Hongkong-Zhuhai–Macau-brug. De brug en tunnel gaat over de Parelrivierdelta en zal Macau met Hongkong verbinden. In 2016 moet het geheel klaar zijn en wordt de reistijd tussen de twee steden zo'n 30 minuten. Nu is de reistijd nog ruim 3 uur.
Demografie.
Macau is het dichtstbevolkte van alle landen en afhankelijke territoria ter wereld, met een dichtheid van. Met 30 km² is het niet groter dan de gemeente Merchtem of de gemeente Geldrop-Mierlo.
95% van Macaus inwoners is van oorsprong Han-Chinees, waarvan de meeste Kantonees. Toen Macau door China bestuurd ging worden vertrokken veel Chinezen en Portugezen, men was bang voor de communistische grootmacht. De bevolkingsgroei bestaat voornamelijk uit Chinezen uit de Volksrepubliek en overzeese werkers. In 2008 had Macau 460.823 inwoners. De meest gesproken taal in de regio is het Standaardkantonees.
Zowel Chinees (met Standaardmandarijn en Standaardkantonees) als Portugees zijn officiële talen. Andere talen zoals Engels en Helaohua worden in aparte gemeenschappen gesproken. Voor het Chinees wordt er gebruikgemaakt van traditionele Chinese karakters.
Tegenwoordig kampt Macau met een groot probleem: het gebied heeft een groot tekort aan werknemers, waardoor veel winkels zijn gesloten in de laatste tien jaar. De gokpaleizen zijn de oorzaak; zij bieden een loon dat drie keer zo hoog ligt als het standaardloon in Macau. Er zijn echter ook veel Hongkongse werkzoekenden naar het gebied gekomen, waardoor de arbeidersmarkt toeneemt. Ze werken nu voornamelijk in de culturele sectoren en verdienen één vierde meer dan de gemiddelde Hongkong-Chinees.
Religie.
De meeste inwoners van Macau doen aan de Chinese volksreligie. 7% van de bevolking is Rooms-katholiek en 2% is protestants. 17% beoefent het Mahayana-boeddhisme.
Andere statistieken wijzen uit dat 92,3% van de Macaunezen boeddhist is.
Politiek.
Onder het principe van "één land, twee systemen" heeft Macau een zelfbestuur, behalve in defensie en buitenlandse zaken. Het hoofd van de overheid is het staatshoofd. (Edmund Ho)
De wetgevende macht ligt in de "Wetgevende Vergadering van Macau". Dit orgaan telt 29 leden: 12 direct gekozen leden, 10 indirect gekozen leden en 7 leden gekozen door het staatshoofd van Macau.
Toerisme.
Het vliegveld van Macau is Macau International Airport. Het toerisme bloeit in Macau. Waar in 2005 18,7 miljoen toeristen op Macau afkwamen, kwamen er in 2013 29,3 miljoen toeristen. In het eerste kwartaal van 2014 waren er al ruim 7,7 miljoen toeristen in Macau gekomen. De meeste toeristen komen van het Chinese vasteland of Hongkong. Macau heeft ook "the Future Award 2007" in ontvangst mogen nemen voor meest belovende toeristenlocatie van Azië.
Er is een groeiend aantal casino's in Macau en Taipa waaronder het statige vier verdiepingen tellende casino "Hotel Lisboa". Maar ook sinds 2007 het groots opgezette "The Venetian" compleet met overdekte nagemaakte Venetiaanse kanalen met bijbehorende gondels. En sinds 2008 is er het imposante "MGM" casino in Macau zelf. De casino's vormen een van de grootste inkomstenbronnen van Macau. De meeste casino resorts liggen aan de Cotai Strip. Voor meer informatie zie: Casino's van Macau.
Naast de casino's zijn historische koloniale overblijfselen de grootste attracties van Macau. In 2005 werd het historische centrum van Macau door UNESCO tot Werelderfgoed verklaard.
Voor een specifiek overzicht van alle aan Macau gerelateerde artikelen zie Macau van A tot Z.

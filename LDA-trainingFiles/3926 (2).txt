Jesaja (boek).
Boekrol van Jesaja in het Hebreeuws
Het boek Jesaja is een van de boeken van de Tenach en het Oude Testament, met profetieën die traditioneel worden toegeschreven aan de profeet Jesaja. Moderne onderzoekers onderscheiden drie boekdelen, van Jesaja zelf uit de jaren 750 tot 700 voor de jaartelling, van een profeet uit 550-540 v.Chr. die wordt aangeduid als Deutero-Jesaja, en van profeten uit de 5e eeuw v.Chr. of later. De naam Jesaja is afgeleid van de Hebreeuwse naam "Jesja'jahoe" dat "redding van God" betekent. In de Tenach worden boek en persoon gerekend tot de latere profeten (Neviiem Acharoniem).
Situering.
De periode waarin het boek gesitueerd is beslaat ongeveer de tweede helft van de achtste eeuw voor Chr. Meer precies, vanaf vier jaar voor de dood van koning Uzzia (in 762 v.Chr.) en vervolgens tot aan het laatste regeringsjaar van koning Hizkia (in 698 v.Chr.) en wellicht nog een paar jaar daarna tijdens koning Manasse. De bediening van de profeet Jesaja wordt zo weergegeven als bij elkaar 64 jaar.
Inhoud.
Ook komt wederom de Messias ten tonele maar dit keer wordt hij beschreven als een lijdend persoon met nederige en zachtaardige eigenschappen.
Auteur(s) en oorsprong.
Volgens de traditionele opvatting zou de profeet Jesaja de enige schrijver zijn (Jesaja 1:1). De moderne Bijbelwetenschap stelt hier vragen bij. Met name het auteurschap van het tweede deel, de hoofdstukken 40-55, en het derde deel, de hoofdstukken 56-66, staan hierbij ter discussie. Maar ook bij het eerste deel worden vraagtekens gezet.
Proto-Jesaja.
In de visie van de "Jesajatraditie" zijn de oorspronkelijke woorden van de 8e-eeuwse Jesaja de kern. Deze werden ongeveer honderd jaar later opgeschreven, en daaromheen vormde zich, aldus deze visie, het eerste deel van het boek.
Deutero-Jesaja.
Het tweede gedeelte is waarschijnlijk geschreven door een andere persoon, "Deutero-Jesaja" genoemd. Deze persoon zou tegen het einde van de Babylonische ballingschap hebben geleefd. Deze theorie werd voor het eerst geformuleerd door Johann Christoph Döderlein, een Duits theoloog uit de tweede helft van de 18e eeuw.
Verdediging van Jesaja's auteurschap.
Er zijn echter ook andere critici die het hier niet mee eens zijn. Zij zijn van mening dat het boek Jesaja wél helemaal door één profeet, Jesaja, zou zijn geschreven.
Jesaja in het christelijk geloof.
In het christendom wordt veel waarde aan het Bijbelboek Jesaja toegekend. De betiteling van Cyrus als Messias, de beschrijving van Israel als Dienaar, en de beloofde verlossing van Israel, worden gezien als verwijzingen naar de komst van Jezus als de Messias. Met name de hoofdstukken 9, 11, 42, 49, 50, 52 en 53 zijn in dat kader van belang. In het Nieuwe Testament wordt veelvuldig naar Jesaja verwezen, onder andere in de Evangeliën.
Een selectie van Nieuwtestamentische passages die naar Jesaja verwijzen: Matteüs 3:3, Lucas 3:4-6 en 4:16-41, Johannes 12:38, Handelingen 8:28 en Romeinen 10:16-21.

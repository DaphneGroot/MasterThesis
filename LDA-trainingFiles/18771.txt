Human Rights Watch.
Human Rights Watch is een internationale niet-gouvernementele organisatie die zich richt op de aanpak van mensenrechtenschendingen. Het hoofdkwartier bevindt zich in New York; verder zijn er vestigingen in meerdere (meest westerse) landen. In maart 2004 had de organisatie 190 vaste medewerkers, naast veel vrijwilligers. HRW onderzoekt mensenrechtensituaties in landen over de hele wereld, rapporteert daarover en kaart bevindingen aan bij onder meer media, nationale regeringen en de Verenigde Naties.
Geschiedenis.
De geschiedenis van de organisatie gaat terug tot 1978 toen onder de naam "Helsinki Watch" werd gecontroleerd of de Sovjet-Unie zich aan de Helsinki-akkoorden hield. In de jaren 80 van de 20e eeuw werd daarnaast "America Watch" opgezet om mensenrechtenschendingen in Centraal-Amerika in vergelijkende zin te onderzoeken. In 1988 werden de diverse "Watch"-organisaties samengevoegd tot "Human Rights Watch".
Human Rights Watch is lid van de International Freedom of Expression Exchange (Internationale Vrijheid van Meningsuiting-uitwisseling), een virtueel netwerk van niet-gouvernementele organisaties dat wereldwijd het recht op vrije meningsuiting bewaakt, en campagnes voert om journalisten, schrijvers en anderen te verdedigen, die worden vervolgd voor het uitoefenen van hun recht op vrije meningsuiting. In 2007 ontving Human Rights Watch de Geuzenpenning.
Kritiek.
Robert L. Bernstein, oprichter en voormalig voorzitter van Human Rights Watch, uitte in 2009 kritiek op de organisatie door te stellen dat de organisatie het IsraÃ«lisch-Palestijns conflict eenzijdig benadert ten voordele van de Palestijnen.
Human Rights Watch reageerde op de kritiek door te stellen de organisatie zich niet alleen richt op 'closed societies' maar ook op de zogeheten 'open societies' - anders zouden mensenrechtenschendingen op Guantanamo Bay en in andere ontwikkelde landen onopgemerkt blijven.

 PRICE WATERHOUSE NED BOEKT NEGEN PCT HOGERE OMZET. 
 AMSTERDAM, 22 okt (Reuter) - Price Waterhouse Nederland heeft meegedeeld dat haar omzet in het boekjaar 1995/96 met bijna negen procent is gestegen tot 123,6 miljoen gulden. 
 Het Nederlandse deel van de organisatie van accountants en management consultants verwacht de komende jaren een toenemende vraag bij Nederlandse bedrijven naar specialistische producten en adviezen, vaak met een grensoverschrijdend karakter. 
 Eerder deze maand werd al bekend dat Price Waterhouse in het op 30 juni afgesloten boekjaar wereldwijd een omzet van vijf miljard dollar heeft geboekt, hetgeen een groei van 13 procent betekende ten opzichte van 1994/95. 
 De sterkste groei werd wereldwijd gerealiseerd door de Management Consulting Services. 
 Door eerdere investeringen stegen de inkomsten van de kantoren in Oost-Europa het afgelopen boekjaar met 44 procent en in de regio Azie/Pacific met 17 procent. 
 In Zuid-Amerika werd een groei gerealiseerd van 11 procent waarmee volgens Price Waterhouse de positie als marktleider werd verstevigd. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

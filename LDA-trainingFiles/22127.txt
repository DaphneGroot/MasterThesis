Auðumbla.
Auðumbla likt Búri uit een steen terwijl vier rivieren van melk uit haar uier vloeien. Deze illustratie komt uit een 18e-eeuws IJslands manuscript
Auðumbla (ook wel Audhumbla, Audumla of Audhumla) was in de Noordse mythologie de oerkoe.
In het begin der tijden likte zij steeds aan het ijs, haar bron van voedsel. Door het ijs te likken bevrijdde ze de ijsreus Ymir. Zij voedde hem met vier melkstromen die uit haar uiers stroomden, terwijl zij zichzelf voedde met het zilt van de rijpstenen. Uit het ijs bevrijdde zij daarna een reus, Búri, de oervader van de goden.

	'Bouterse spoedig nieuwe president Suriname'
	Van onze verslaggever
Jeroen Trommelen

AMSTERDAM
Andr Haakmat, voormalig vice-premier van Suriname, stelt het zelf vast: hij moet zijn comeback in de Surinaamse politiek nog even uitstellen. Eind vorig jaar leek het bijna zover. Een afgezant van de Nationaal Democratische Partij (NDP) van Desi Bouterse kwam op bezoek en bood de voormalige minister Justitie, Leger & Politie en Buitenlandse Zaken een interessante functie.
Haakmat wilde wel, zij het onder voorwaarden. Maar toen gebeurde er iets vreemds. Desi Bouterse ging op tournee. Eerst naar Brazili, vervolgens naar China. 'Er heeft zich een versnelling voorgedaan die niet was afgesproken', zegt Haakmat in zijn Amsterdamse advocatenpraktijk. 'De rust die twee jaar in acht genomen zou moeten worden, werd door die bezoeken doorkruist. Trouwens ook door de nadrukkelijke presentatie van Bouterse op binnenlands-politiek vlak.'
Het belemmert de soepele rentree van Haakmat in de Surinaamse politiek. Maar begrijpen doet hij het wel. Bouterse werkt, opgejaagd door Nederland, in een razend tempo aan zijn toekomst als chte president van Suriname; een functie die nog maar kort zal worden bekleed door partijgenoot Jules Wijdenbosch. Aldus de analyse van Haakmat.
'Voor de Surinaamse bevolking is Bouterse eigenlijk al president. Iedereen weet dat hij de verkiezingscampagne heeft geleid. Zoveel mensen hebben NDP gestemd omdat h¡¡ de politieke leider was. Hij is nu de informeel democratische president, want democratie is dat het volk weet wie het kiest. Dat is in Suriname gebeurd.' Bovendien werkt Bouterse altijd via de politiek van voldongen feiten, weet Haakmat.
Het is zelfs de vraag of president Wijdenbosch zijn formele termijn van vijf jaar zal volmaken, want tusentijds opstappen kan volgens Haakmat best. 'Alles heeft te maken met het tempo dat Bouterse voor zichzelf in gedachte heeft. Wijdenbosch heeft al geaccepteerd dat zijn opvolger groter zal zijn dan hijzelf.
'En het zou onwenselijk zijn wanneer iemand formeel het hoogste ambt uitoefent, terwijl iedereen weet dat hij de bijbehorende macht niet heeft. Dat is een onhoudbare situatie.'
De plotselinge haast van Bouterse om zich te profileren als toekomstig president, is volgens Haakmat uitgelokt door de Nederlandse regering. 'Waaruit maar weer blijkt hoe contraproductief dat Nederlandse beleid is. Neem het gerechtelijk vooronderzoek tegen Bouterse. Volgens alle juristen die de zaak objectief bekijken, probeert Nederland met justitile middelen een politiek doel te bereiken. Inhoudelijk komt er niks uit. Ondertussen wordt wel gedreigd met uitlevering.
'Zo dwing je iemand vanzelf om een positie te zoeken waar dat alles niet aan de orde is. Een president kan volgens internationaal recht niet worden uitgeleverd. Het is duidelijk dat Nederland niet van plan is de verhouding met Suriname te normaliseren zolang Bouterse een vooraanstaande rol speelt. Maar dat is dom. Want Bouterse zal de komende vijftien jaar een belangrijke rol in Suriname blijven spelen.'
Dat Nederland eerst bij Brazili en vervolgens bij China zelfs een officieel protest tegen het bezoek van Bouterse heeft ingediend, is volgens Haakmat naef. 'Want Brazili heeft zich daar niets van aangetrokken en China zal dat ook niet doen.'
Haakmat heeft kort geleden een 'indringend achtergrondgesprek' gehad met minister A. Mungra van Financin. Daaruit is hem gebleken dat Suriname nu cht binnen twee jaar op eigen benen kan staan. 'Achttien tot tweentwintig maanden heeft het land nog Nederlandse steun nodig, voor infrastructurele zaken en dergelijke. Daarna zou het op eigen benen kunnen staan, al of niet met steun van andere donoren in het gebied.'
Dat horen we al langer, geeft hij toe, maar deze keer lukt het echt. 'Er zijn aardgasvoorraden aangetroffen in exploiteerbare hoeveelheden. De oliereservers zijn groter dan verwacht. In Frans Guyana zijn diamantvoorraden aangetroffen die ook in Suriname te verwachten zijn. En Mungra wil met een goede begrotingsdiscipline de steun verkrijgen van het IMF.'
Wat Haakmat eigenlijk bedoelt, zegt hij, is dat de houding van Nederlandse politici tegenover Suriname jaar totaal moet veranderen. 'Wanneer men nog invloed wil hebben, zal het snel moeten gebeuren. Nederland moet Suriname niet doodknuffelen, maar ook niet links laten liggen zoals nu.'
- En als Nederland zijn relatie met Suriname verliest?
'De Zuid-Amerikaanse staten zullen Suriname nooit laten vallen. Als Suriname een campagne tegen Nederland zou ontketenen, dan kan Philips het vergeten in Zuid-Amerika, dan kunnen  lle internationale bedrijven uit Nederland het daar echt vergeten hoor'
- Is dat geen enorme overschatting van de rol van Suriname?
Haakmat: 'Nee. In Zuid-Amerika wordt Suriname als klein land verwend en vertroeteld. Landen als Brazili beschouwen Suriname zo'n beetje als een kleine broer.'
Binnenkort speelt de kwestie van het rechtshulpverdrag. Als Suriname blijft weigeren medewerking te verlenen aan verzoeken om rechtshulp, dreigt dit deel van het 'verdrag van vriendschap en samenwerking' te worden opgezegd. Haakmat acht het een rele optie. 'Suriname zal medewerking blijven weigeren. Iedereen is bang dat als n politieke leider ten val komt, hij alle anderen zal meesleuren. Nederland zou die rechtshulpverzoeken stilzwijgend moeten terugnemen.'

Foto
	Andr Haakmat, voormalig vice-premier van Suriname: 'Voor de Surinamers is Bouterse eigenlijk al president.' FOTO BERT VERHOEFF - DE VOLKSKRANT


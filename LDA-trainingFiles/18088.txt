 DELTA LLOYD BANK BOEKT 60 PCT HOGERE WINST 1996. 
 AMSTERDAM, 7 feb (Reuter) - Delta Lloyd Bank heeft in 1996 een winststijging geboekt van 60 procent tot 9,4 miljoen gulden, aldus een bericht van de bank. 
 Delta Lloyd Bank, onderdeel van het Delta Lloyd concern, dat in handen is van het Britse Commercial Union, zei dat het voor 1997 een verdere stijging van het resultaat verwacht. "Zij het minder sterk dan in 1996," aldus de bank. 
 "De winststijging (in 1996) werd gerealiseerd dankzij een beduidende toename van alle inkomstencategorieen: rente, provisie en overige baten," aldus Delta Lloyd Bank. 
 De lasten stegen van 16,5 miljoen gulden tot 20,5 miljoen. 
 Het balanstotaal kwam uit boven de 1 miljard gulden. 
 - Rdeactie Amsterdam +020 - 504 5000. 
 (c) Reuters Limited 1997. 

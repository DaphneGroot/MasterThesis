	BTW-opbrengst musea komt kunst ten goede
	ANP
DEN HAAG
Het btw-voordeel voor musea blijft in de sector. De 24 miljoen gulden die de maatregel jaarlijks oplevert is bestemd voor het behoud en beheer van de museale collecties.
Dat blijkt uit een brief van staatssecretaris Nuis van Cultuur aan het Inter Provinciaal Overleg en de Vereniging van Nederlandse Gemeenten. Eerder drongen de twee organisaties er al op aan het btw-voordeel ten goede te laten komen aan de musea. Ook de Tweede Kamer pleitte daarvoor. De verlaging van de btw-bijdrage voor musea van 17,5 naar 6 procent ging op 1 januari in.


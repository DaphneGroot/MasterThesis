Broek (De Marne).
Broek (Gronings: "Brouk") is een gehucht in de gemeente De Marne in de Nederlandse provincie Groningen. Broek is gelegen aan de weg van Eenrum naar Kloosterburen. Vanuit Broek loopt ook een weg naar Pieterburen. Het dorp telt 63 inwoners (2011).
Broek is de naamgever van het kanaal het Broekstermaar, waarover de brug (of til) de "Broekstertil" is gelegen. Op oude kaarten komt de naam incidenteel ook voor als "Lutjebroek" (lutje = klein).
De plaatsnaam "Broek" duidt op drassig land.

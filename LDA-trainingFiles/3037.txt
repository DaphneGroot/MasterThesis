	Vrienten in jury VSB Poezieprijs 1997
	ANP
DEN HAAG
Henny Vrienten (ex-Doe Maar), tegenwoordig componist en poëzieliefhebber, is benoemd als jurylid van de VSB Poëzieprijs 1997. Mede-juryleden zijn voorzitter Herman de Coninck (Nieuw Wereldtijdschrift), Tom van Deel (dichter, criticus, docent), Gillis Dorleijn (hoogleraar) en Esther Jansma (dichteres).
De VSB-prijs, groot vijftigduizend gulden, wordt op 10 juni voor de vierde keer uitgereikt. In 1996 ging de prijs naar Leo Vroman (Psalmen en andere gedichten); in 1995 naar Huub Beurskens (Aangod en de Afmens) en in 1994 naar Hugo Claus (De Sporen). De nominaties worden voor op 6 maart bekendgemaakt.


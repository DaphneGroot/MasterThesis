George Arliss.
George Arliss (Londen, 10 april 1868 – aldaar, 5 februari 1946) was een Engels acteur. Hij begon zijn carrière in het theater, en verscheen voor het eerst in een film in 1921; "The Devil", gevolgd door de film "Disraeli". Een nieuwe versie van "Disraeli" werd uitgebracht in 1929, en Arliss kreeg een Oscar voor beste acteur. Hij maakte in zijn carrière de overstap van de films zonder naar de films met geluid. In 1930 kreeg hij een Oscarnominatie voor zijn rol in "The green goddess".
Andere films waarin hij verscheen zijn onder andere de historische "Alexander Hamilton", "Voltaire" en "Cardinal Richelieu".
Hij publiceerde een tweedelige autobiografie, "Up the years from Bloomsbury (1927) en "My ten years in the studios" (1940).
Hij heeft een ster in de Hollywood Walk of Fame bij 6648 Hollywood Blvd.

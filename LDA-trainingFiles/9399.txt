Melissa Etheridge.
Melissa Lou Etheridge (Leavenworth, Kansas, 29 mei 1961) is een Amerikaanse rockzangeres. Ze scoorde in Nederland haar grootste hits met "Like the way I do" en "Bring me some water".
Etheridge is ook bekend als activist voor homorechten door tijdens de eerste inauguratie van president Bill Clinton in januari 1993 publiekelijk bekend te maken dat ze lesbienne is.
In 2007 werd haar hit "I Need to Wake Up" bekroond met een Oscar voor originele song in de film An Inconvenient Truth. In 2011 kreeg ze een ster op de beroemde Hollywood Walk of Fame.
Privéleven.
Ze is in 2003 in het huwelijk getreden in Malibu, Californië met actrice Tammy Lynn Michaels en hebben sinds 17 oktober 2006 samen een tweeling via spermadonor David Crosby. Melissa is sinds 1985 woonachtig in Los Angeles. Op 15 april 2010 maakten Melissa en Tammy bekend dat ze uit elkaar gingen.
In oktober 2004 werd bij Etheridge borstkanker geconstateerd. Tijdens de Grammy Awards in 2005 maakte ze haar terugkeer naar het podium waar ze het nummer "Piece of My Heart" speelde van Janis Joplin. Etheridge heeft gezegd dat ze gebruik heeft gemaakt van medicinale cannabis terwijl zij chemotherapie ontving.

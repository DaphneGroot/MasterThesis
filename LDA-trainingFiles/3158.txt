	THE WHO
	De Britse popgroep The Who voert op 11 mei in Ahoy voor het eerst in Nederland de orkestrale rock-opera Quadrophenia uit. De groep nam het album met de gelijknamige titel in 1973 op in zes maanden. Velen beschouwen het als een van de meest karakteristieke werken van de band en het album dat het best samenvat waar The Who voor staat. Quadrophenia kwam in 1979 als film uit. Live werd het repertoire nadat de plaat was uitgekomen nauwelijks meer in zijn geheel gespeeld.


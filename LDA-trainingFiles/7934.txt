Saruskraanvogel.
De saruskraanvogel ("Grus antigone") is een vogel uit de kraanvogels (Gruidae).
Kenmerken.
Het is een grote vogel, tot anderhalve meter hoog, die een vrijwel geheel lichtgrijs verenpak heeft met als opvallende uitzondering de kop die opvallend rood gekleurd is.
Voortplanting.
De vogels hebben een uitgebreid baltsritueel met een sierlijke dans. Het wijfje legt 1-3 eieren.
Leefwijze.
De vogel voedt zich met planten, maar ook insecten, hagedissen en weekdieren. Anders dan de meeste kraanvogelsoorten heeft deze soort zich vrij goed aan de mens aangepast. Hij voelt zich thuis in rijstvelden of tussen vee, waar hij op kikkers en andere kleine dieren jaagt die door het vee opgejaagd worden.
Verspreiding.
De saruskraan komt voor in Pakistan, India, Nepal, Birma, Thailand, Indochina, het eiland Luzon in de Filipijnen en in het noorden van AustraliÃ«.

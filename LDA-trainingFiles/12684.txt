Propositielogica.
De propositielogica is een tak van logica die zich bezighoudt met geldige redeneringen in de vorm van proposities. Proposities zijn uitspraken of beweringen die ofwel waar, ofwel onwaar zijn. Voorbeelden hiervan zijn
In de propositielogica kunnen uitspraken alleen waar of onwaar zijn, dit in tegenstelling tot meerwaardige logica's waarbij uitspraken ook andere waarden kunnen hebben.
In vergelijking met andere types van logica is de propositielogica eenvoudig van opbouw (structuur, grammatica) maar beperkt in uitdrukkingsmogelijkheid.
Informele inleiding.
De propositielogica gaat over het redeneren met "proposities". Een propositie is een uitspraak die waar of onwaar kan zijn. Proposities kunnen enkelvoudig zijn ("Morgen schijnt de zon." of "We gaan morgen picknicken."), maar ook samengesteld zijn uit twee of meer andere proposities met behulp van voegwoorden, in deze context ook "connectieven" genoemd ("Morgen schijnt de zon "en" we gaan morgen picknicken", "Als" morgen de zon schijnt, gaan we morgen picknicken").
Verder is er één propositieconstante, falsum geheten en aangeduid met ⊥, dat staat voor een altijd onware propositie.
In de propositielogica hangt de waarheid van samengestelde proposities alleen af van het gebruikte connectief en van de waarheid van de samenstellende delen. Zo is "A"∧"B" waar, als "A" en "B" beide waar zijn, terwijl "A" ∨ "B" waar is, als "A" waar is, "B" waar is, of zowel "A" als "B" waar zijn.
Hoewel waarheid een basisbegrip van de propositielogica is, richt ze zich ook vooral op "geldigheid" en "onvervulbaarheid". Een propositie is geldig wanneer ze altijd waar is, onafhankelijk van welke waarheidswaarden aan de enkelvoudige proposities wordt toegekend. Zo is de propositie ("A" ∧ "B") ↔ ¬(¬"A" ∨ ¬"B") altijd waar. Een propositie is onvervulbaar wanneer ze altijd onwaar is. Ook onderzoekt de logica de geldigheid van redeneerstappen. Als "A" een ware propositie is en "A" → "B" ook, dan is een "B" ook een ware propositie. Dit geldt voor alle waarheidswaarden van "A" en "B". Uit de premissen "A" en "A" → "B" kunnen we dus de conclusie "B" afleiden (deze redeneerregel wordt ook modus ponens genoemd).
Syntaxis en semantiek.
Als men over propositielogica spreekt, heeft men het meestal over de klassieke propositielogica. Hieronder wordt de syntaxis en semantiek van deze logica gegeven.
Formules.
We spreken af dat negatie (formula_18) het sterkste bindt, daarna conjunctie (formula_19), daarna disjunctie (formula_1), en daarna implicatie (formula_21) en bi-implicatie (formula_22). Bovendien spreken we af dat de implicatie rechts-associatief is. Dat betekent dat we formula_23 mogen schrijven in plaats van formula_24.
Geldigheid en vervulbaarheid.
Een formule "A" is "vervulbaar" wanneer er ten minste één valuatie "v" bestaat zodat "v"("A") = 1. Een formule is onvervulbaar wanneer ze niet vervulbaar is, dat wil zeggen, wanneer er geen valuatie "v" bestaat zodat "v"("A") = 1.
Een gevolgtrekking heeft een aantal hypotheses en een conclusie. Een gevolgtrekking is geldig als in alle valuaties waarin de hypotheses waar zijn, de conclusie ook waar is. De notatie formula_35 geeft aan, dat de gevolgtrekking met hypotheses formula_36 en conclusie formula_7 geldig is. In de klassieke propositielogica geldt formula_35 dan en slechts dan als formula_39 geldig is.
Twee formules "A" en "B" zijn logisch equivalent als "A" en "B" waar zijn in precies dezelfde valuaties. Dat betekent dat voor alle valuaties "v" moet gelden, dat als "v"("A")=1, dan ook "v"("B")=1, en dat als "v"("B")=1, dan ook "v"("A")=1. In de klassieke propositielogica zijn "A" en "B" dan en slechts dan logisch equivalent, als formula_40 een geldige formule is.
Waarheidstabellen.
Een formule is geldig, als er in de waarheidstabel alleen maar 1'en in de kolom eronder staan. De formule is vervulbaar als er minstens één 1 in de kolom staat. Zo blijkt uit de bovenstaande waarheidstabel dat formula_13, formula_44, formula_45, formula_46 en formula_47 alle vervulbaar maar niet geldig zijn.
Een nadeel van een waarheidstabel bij het onderzoeken van een complexe logische stelling zoals A → (B ∧ ¬C) is dat het aantal mogelijke combinaties van de verschillende variabelen (hier A, B en C) exponentieel toeneemt met het aantal variabelen in de stelling. De waarheidstabel van een stelling met "n" variabelen telt 2n rijen. Voor een formule met 3 of zelfs 4 variabelen is dat met de hand nog wel te doen (de tabel telt 8 of 16 rijen), maar bij veel praktische toepassingen ontstaan formules die honderden of zelfs duizenden propositievariabelen bezitten. In zulke gevallen is het zelfs met de computer praktisch niet meer mogelijk de volledige waarheidstafel uit te rekenen, en moeten andere methoden worden gevonden om te beslissen of een formule geldig of vervulbaar is.
Bewijssystemen.
In tegenstelling tot waarheidstabellen, waar de betekenis van de logische connectieven een belangrijke rol speelt, wordt in een bewijssysteem slechts gewerkt met syntactische constructies. Formules worden aan de hand van regels omgeschreven in andere formules totdat een bepaalde voorwaarde vervuld is en geconcludeerd wordt dat de formule geldig (of in sommige gevallen onvervulbaar) is. Belangrijke eigenschappen die een bepaald bewijssysteem moet hebben zijn "correctheid" (als een formule met het bewijssysteem bewezen kan worden is ze ook geldig) en "volledigheid" (als een formule geldig is kan ze ook bewezen worden).
Voor de propositielogica bestaan verschillende correcte en volledige bewijssystemen.
Bewijssysteem in de stijl van Hilbert.
Een bewijssysteem in de stijl van Hilbert bestaat uit een aantal axioma's en een aantal inferentieregels. Een bewijs in zo'n systeem is een eindig rijtje formules dat eindigt in de formule die bewezen moet worden, zo dat voor elk element van het rijtje geldt dat het ofwel een axioma is, ofwel door een inferentieregel volgt uit formules die eerder in het rijtje voorkomen (en daardoor al bewezen zijn). Anders dan de meeste andere bewijssystemen die met inferentieregels werken, zoals natuurlijke deductie, introduceren inferentieregels in een Hilbert-systeem geen aannames. Omdat daardoor de structuur van bewijssystemen in de stijl van Hilbert heel eenvoudig is, worden zulke bewijssystemen vaak gebruikt in de bewijstheorie, waar formele bewijzen niet alleen een manier zijn om de waarheid van uitspraken te bepalen, maar zelf ook het onderwerp van studie zijn. (Dat de structuur van een bewijssysteem eenvoudig is, betekent overigens niet dat het ook eenvoudig is een bewijs erin op te stellen.)
Toch wordt P1 meestal wel in de axioma's van dit bewijssysteem opgenomen.
Semantische tableaus.
Een semantisch tableau onderzoekt een stelling door de implicaties van een stelling te ontleden. Als een stelling waar is, wat betekent dat voor de waarheidswaarde van de variabelen in de stelling? Als A∧B waar is, dan moeten zowel A als B waar zijn. Als A→B waar is, dan moeten A en B allebei waar zijn, of A is niet waar en de waarde van B maakt niet uit. Op deze manier kan een boom getekend worden die een complexe formule opsplitst in steeds kleinere delen, totdat duidelijk is welke waarden de variabelen aan moeten nemen om de stelling waar te maken. Semantische tableaus worden vaak gebruikt in combinatie met het bewijs uit het ongerijmde om te bewijzen dat een stelling volgt uit een aantal hypothesen.
Natuurlijke deductie.
Natuurlijke deductie is een door Gerhard Gentzen ontwikkeld bewijssysteem dat gebaseerd is op een natuurlijke manier van redeneren. Kenmerkend aan natuurlijke deductie is dat bewijzen een boomstructuur hebben, en dat aannames ingevoerd en weer teruggetrokken kunnen worden. Daardoor ontstaat een natuurlijke notie van deelbewijs. Elk logische connectief heeft een regel die vastlegt hoe gewenste conclusies die dit connectief als hoofdconnectief hebben bewezen kunnen worden (de zogenaamde introductieregels) en een regel die vastlegt hoe aannames die dit connectief als hoofdconnectief hebben kunnen worden gebruikt (de zogenaamde eliminatieregels).
Resolutie.
Met de bewijsmethode resolutie kan van formules in conjunctieve normaalvorm de onvervulbaarheid worden aangetoond. Resolutie is gebaseerd op de geldige gevolgtrekking
Er wordt geprobeerd door steeds deze gevolgtrekking toe te passen op de conjuncten van de formule de lege disjunctie af te leiden. Als dat is gelukt, is de formule niet vervulbaar. Resolutie wordt vaak toegepast in automatische stellingbewijzers.
Complexiteitstheorie.
Het probleem om van een gegeven propositielogische formule uit te vinden of het vervulbaar is wordt het vervulbaarheidsprobleem genoemd (meestal afgekort tot "SAT", van het Engelse "satisfiability"). SAT is beslisbaar. We kunnen namelijk voor elke formule automatisch de waarheidstabel opstellen en kijken of de formule in één rij daarvan waar is. Het aantal rijen in de waarheidstabel neemt echter exponentieel toe in verhouding met het aantal propositievariabelen dat in de formule voorkomt. Al voor een relatief klein aantal propositievariabelen is het in de praktijk niet meer mogelijk om de gehele waarheidstabel op te stellen. Aangezien SAT NP-volledig is bestaat er op dit moment geen algoritme dat van "alle" formules efficiënt kan achterhalen of ze vervulbaar zijn of niet. Er bestaan echter algoritmes die in de praktijk zeer goede resultaten boeken.

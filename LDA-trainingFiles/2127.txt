	Informatienummer over varkenspest veelvuldig gebeld
	
Van onze verslaggever
AMSTERDAM
'Kan ik nog veilig varkensvlees eten?' En: 'Kan mijn huisdier besmet raken met varkenspest?' Dat zijn vragen waarmee consumenten sinds donderdag terecht kunnen bij een gratis telefoonnummer (06-0036) van het Voorlichtingsbureau Vlees. Op de eerste dag belden ruim duizend mensen.
Het bureau heeft ze allemaal gerust kunnen stellen, zegt woorvoerder S. Dijkstra. 'Er komt geen besmet vlees in de winkel. Maar zelfs Â ls dat zou gebeuren, is er nog niks aan de hand.' Proeven hebben bewezen dat varkenspest ongevaarlijk is voor mensen en andere dieren dan varkens. Uit onderzoek dat het bureau deze week liet houden onder consumenten blijkt dat een kwart van hen bang is ziek te worden van het eten vanvarkensvlees.
Bijna een vijfde van de ondervraagden zei minder varkensvlees te kopen. Maar daar blijkt nog niets van, zegt Dijkstra. 'Er is geen daling van de afzet geconstateerd.'



Paradijsvogel (sterrenbeeld).
Paradijsvogel ("Apus", afkorting Aps) is een sterrenbeeld aan de zuidelijke hemelkoepel, liggende tussen rechte klimming 13u45m en 18u17m en tussen declinatie −67° en −83°. Het is vanaf de breedte van de Benelux niet te zien. Het sterrenbeeld is in 1597 (of 1598) geïntroduceerd door Petrus Plancius, uitgaande van waarnemingen door de zeevaarders Pieter Dircksz Keyser en Frederik de Houtman.
Sterren.
Het sterrenbeeld kent geen heldere sterren, de helderste, "alpha Apodis", heeft magnitude 3,83.

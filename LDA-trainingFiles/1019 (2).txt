Raimondas Rumšas.
Raimondas Rumšas (Šilutė, 14 januari 1972) is een Litouws ex-wielrenner. Hij was prof tussen 1996 en 2006.
In 2000 brak Rumšas door met een vijfde plaats in het eindklassement van de Ronde van Spanje en winst in de Ronde van Lombardije.
In 2002 eindigde hij in de Ronde van Frankrijk als derde in het eindklassement. Een dag later werd de wielrenner geschorst door zijn ploeg Lampre, nadat in de auto van zijn vrouw dopingproducten werden gevonden zoals epo en testosteron. Volgens de vrouw waren de producten bestemd voor haar moeder. Rumšas zelf ontkende enig verboden middel gebruikt te hebben.
Lampre ontsloeg de renner toen uit testen bleek dat hij doping had gebruikt. In januari 2006 werden hij en zijn vrouw door de Franse justitie veroordeeld tot vier maanden gevangenisstraf.

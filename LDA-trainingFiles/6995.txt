Rechtspraak.
Rechtspraak is het proces waarin door een rechter een oordeel wordt gevormd over een rechtszaak. De rechter spreekt recht door een rechterlijke uitspraak te doen die bindend is voor de partijen die betrokken zijn bij de rechtszaak. In het Nederlands noemt men een dergelijke rechterlijke uitspraak een vonnis of een arrest, afhankelijk van het rechtscollege dat de uitspraak doet.
Bron van recht.
De rechtspraak vormt samen met de wet in materiÃ«le zin en de rechtsleer de belangrijkste bron van recht.
Rechtsvorming.
Rechtspreken is een "actieve" bezigheid, waarbij de rechter het recht vormgeeft. Zowel bij het vaststellen van de feiten (minor) als bij het vaststellen van de rechtsregel (maior), treedt de rechter actief op. Hij moet namelijk de relevante feiten (de rechtsfeiten) achterhalen en hij moet de rechtsregels, door er een juridische interpretatie aan te geven, toepassen op deze feiten.

	De siliconenaffaire en de hebzucht
	Amerikanen zijn dol op procederen. De schadeclaims wegens onrechtmatige daad vliegen in het rond en jury's zijn maar al te graag bereid schadevergoedingen toe te kennen en boetes op te leggen die voor Nederlandse (of Europese) begrippen exorbitant hoog zijn.
Hoezeer deze wijdverbreide praktijk van sueing de Amerikaanse samenleving corrumpeert, is echter maar weinig Amerikanen ten volle duidelijk. Marcia Angell bijvoorbeeld, de uitvoerend hoofdredacteur van het gerenommeerde Amerikaanse medische tijdschrift The New England Journal of Medicine, zijn de schellen van de ogen gevallen toen zij zich eenmaal verdiepte in de affaire van de siliconen-borstprotheses, die juridisch en medisch Amerika nu al meer dan vijf jaar in zijn ban houdt.
In haar onlangs verschenen boek over deze zaak, Science on trial, schrijft ze dat 'de feiten niet zo eenvoudig liggen als ik had verwacht'. Haar aanvankelijke 'vooroordeel', als feministe en als liberaal-democraat, dat de grote fabrikanten van de siliconen-borstprotheses schuldig zijn aan het onverantwoord aan de vrouw brengen van onvoldoende op veiligheid geteste borstprotheses, kwam verre van uit.
'Wat ik niet had verwacht aan te treffen was de omvang van de financile betrokkenheid van de advocaten van de klaagsters en de mogelijke medeplichtigheid van sommige artsen bij hun bedoelingen. De nalatigheden van de fabrikanten verbleekten daarbij', aldus Angell.
Haar conclusie komt aan het slot van een nauwgezette reconstructie van de gebeurtenissen die vanaf eind 1990 tot de affaire van de siliconen-borstprotheses hebben geleid. Het is een op nuchtere toon geschreven verslag, dat verbijsterende details bevat.
De hoofdlijnen van de affaire zijn intussen bekend. Eind februari 1992 besloot de Amerikaanse Food and Drug Administration (FDA) het gebruik van borstprotheses van siliconen-rubber of met een vulling van siliconen voor borstvergroting voorlopig te verbieden. Reden: de protheses, die al dertig jaar op de markt waren, waren formeel nog nooit op veiligheid getoetst.
De toetsingsprocedure bij de FDA was in een stroomversnelling geraakt toen eind 1991 een jury in San Francisco een schadevergoeding van 7 miljoen dollar toekende aan een vrouw wier siliconen-prothese was gescheurd en die zei daardoor allerlei lichamelijke kwalen te hebben gekregen. Het was lang niet de hoogste schadevergoeding in deze affaire. Eind 1992 kreeg een andere vrouw 25 miljoen dollar.
Het FDA-besluit van begin 1992 en de her en der met succes gevoerde processen veroorzaakten z¢'n run op de rechtbanken dat de belangrijkste prothesefabrikanten de handen ineensloegen. In april 1994 sloten ze een principe-akkoord met de advocaten van intussen al meer dan 250 duizend Amerikaanse vrouwen die stelden ziek te zijn geworden van hun protheses. Het akkoord had tot doel alle schadeclaims in n keer af te kopen.
De fabrikanten vormden daarvoor een fonds van 4,25 miljard dollar - waarvan bij voorbaat 1 miljard was bestemd voor de advocaten. De uitvoering van de overeenkomst laat overigens nog steeds op zich wachten. De grootste fabrikant, Dow Corning, die ongeveer de helft aan het fonds zou bijdragen, verkoos voorjaar 1995 de bescherming van de Amerikaanse faillisementswetgeving.
Angell vult deze continuing story in met onthutsende details over de uitwassen. Zo signaleert ze het verschijnen van advertenties van advocaten met gratis telefoonnummers (1-800-RUPTURE, bijvoorbeeld) om 'klanten' met gescheurde borstprotheses te werven. Sommige artsen spelen onder n hoedje met de advocaten door op uiterst dubieuze gronden te stellen dat de siliconen-protheses de oorzaak van lichamelijke kwalen zijn.
Een epidemiologe van de befaamde Mayo Clinic in Rochester, die in 1994 aantoont dat er wetenschappelijk gn oorzakelijk verband valt aan te tonen tussen siliconen-borstprotheses en lichamelijke klachten, wordt juridisch gedwongen al haar patintendossiers openbaar te maken, of het nu om vrouwen gaat die wel in haar onderzoek zijn betrokken of niet. En advocaten die bot vangen bij het inmiddels failliete Dow Corning, stellen de rijke moedermaatschappij Dow Chemical met succes aansprakelijk, ook al had die met de affaire zelf niets te maken.
Wat Angell in dit alles zo verontrust, is dat bij deze zaak de serieuze wetenschap in de Amerikaanse rechtszaal geen enkele rol meer speelt. Juristen wten al dat siliconen-protheses schadelijk zijn, zonder dat daar ook maar een spatje wetenschappelijk bewijs voor is. En lekenjury's laten zich imponeren door gladde advocaten, die soms niet eens op feitelijk bestaande lichamelijke klachten van hun clinten hoeven te wijzen, maar alleen op mogelijk toekomstige schade, om aanzienlijke bedragen los te praten.
De eis tot openbaarmaking van alle patintendossiers uit het onderzoek van de Mayo Clinic is volgens Angell een regelrechte bedreiging voor het voortbestaan van de waardevolle epidemiologische databestanden van dit ziekenhuis. Patinten uit de regio, die al veertig, vijftig jaar meewerken aan het epidemiologisch onderzoek, zouden wel eens kunnen stoppen als hun medische gegevens in rechtszaken gebruikt gaan worden.
Een belangrijke oorzaak van het 'doldraaien' van het Amerikaanse sueing-circus is volgens Angell het grote financile belang dat advocaten bij schadevergoeding hebben; zij hebben recht op een kwart tot eenderde van de uitgekeerde bedragen. Een tweede factor is dat lekenjury's, in plaats van deskundige rechters, in zaken van civiele aansprakelijkheid het laatste woord hebben.
Angell pleit daarom, met anderen, voor een ingrijpende hervorming van de aansprakelijkheidswetgeving en voor een veel belangrijker rol van de wetenschap in de rechtszaal. 'Slechts door af te gaan op wetenschappelijk bewijs, kunnen we hopen de hebzucht, de angst en het botte eigenbelang die dit dispuut beheersen, in te tomen.'
Gerbrand Feenstra
Marcia Angell: Science on trial, The clash of medical evidence and the law in the breast implant case
W. W. Norton & Company, Londen, New York; $ 27,50
ISBN 0 393 03973 0

Foto
	FOTO WIM RUIGROK - DE VOLKSKRANT


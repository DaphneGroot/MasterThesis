Nationaal park Snowdonia.
Het Nationaal park Snowdonia (Engels: "Snowdonia National Park"/ Welsh: "Parc Cenedlaethol Eryri") is een bergachtig gebied in het noorden van Wales, en is een Nationaal Park met een omvang van ongeveer 2170 km². Het park is genoemd naar Snowdon ("Yr Wyddfa" in Welsh), met 1085 meter de hoogste berg in Wales (de hoogste berg van heel Groot-Brittannië is de Ben Nevis in Schotland met een hoogte van 1344 meter.) Deze bergtop kan middels een fikse wandeling bereikt worden maar ook met een tandradtreintje dat in een halfuurtje van Llanberis Station tot op enkele meters van de top rijdt.
Het gebied staat bekend om de spectaculaire berglandschappen en is een populaire toeristische trekpleister.
Het was het eerste gebied van Wales dat als nationaal werd aangeduid (in 1951).
Panorama van een deel van het Snowdon massief waaronder Snowdon (centrumrechts) vanop Mynydd Mawr. De bergketen Glyderau is zichtbaar in de verte.

	Barbecue?
	De woordvoerder van minister Van Aartsen van Landbouw: 'De minister heeft geen reactie. Hij is niet eens geweest, hij kon niet. Kamer h, beschftigt met de varkenspest. '
Sjoerd Dijkstra, voorlichter van het Productschap van Vee en Vlees dat jaarlijks de barbecue verzorgt en betaalt: 'Er wordt over l volop gebarbecued, op straat, op de stoep, in volkstuinen . Waarom zouden Kamerleden dan niet mogen barbecuen, dat zijn toch ook mensen?
'Aan de ene kant zien de consumenten de dierziektes wel, aan de andere kant weten ze dat ze vlees nodig hebben voor hun functioneren. Die zaken kunnen ze heel goed scheiden.
'We hebben kippe-, rund-, kalfs- en scharrelvarkensvlees geserveerd. Hoeveel het heeft gekost weet ik niet, de bedrijven die het vlees hebben geleverd, komen pas later met de rekeningen. Sommige bedrijven berekenen het misschien niet eens door, als ze vinden dat het voor een goed doel is geweest. '
Wim Coenen, leverancier van het scharrelvarkensvlees op de barbecue en voorzitter van de Vereniging De Scharrelslager: 'Vlees leveren aan een minister of aan parlementsleden vind ik dus geen goed doel, op zich, maar dat is dan mijn persoonlijke mening. Aan Ronald's McDonald's wel bijvoorbeeld . Maar om nu aan u te gaan vertellen voor hoeveel ik heb verkocht, dat vind ik toch een stukje privacy naar mijn klanten toe. Ik wil u wel zeggen dat het om honderden spiezen gaat. Spiezen van 24  25 centimeter met heel lekker scharrelvarkensvlees.
'Dit is voor het eerst dat er op de barbecue met scharrelvlees gewerkt is, en ik vind dat echt een stukje erkenning . Dat is heel interessant, met name voor de Volkskrant. Met alle toestanden in de vleeswereld heb je met scharrelvlees toch een stukje mooi product.'
Gerd Leers, Tweede Kamerlid CDA: 'Ik ben een uurtje geweest, op zich was het heel leuk. Ik heb n glas wijn gehad en tw barbecuestokjes. 'Ik heb er geen enkel bezwaar tegen. De producten die daar geserveerd worden zijn uitstekende Nederlandse producten. De barbecue is al langer een traditie, moet je daar wegens de problemen in de varkenssector mee stoppen? Emotioneel gaan mijn gevoelens uit naar de varkenshouders, maar als je die barbecue niet zou houden, zou je de crisisgevoelens over het pestgebeuren alleen maar versterken.'
Marijke Vos, Tweede Kamerlid GroenLinks: 'Nee, ik ben niet geweest, ik eet geen vlees. En ik denk ook wel eens: moet dat nou, dat de vleessector vlees staat te voeren aan de parlementarirs. Met name dit jaar is het extra wrang, dat zoiets gewoon doorgaat. De Kamer laat zich wel erg makkelijk aanleunen, het is toch een commercile sector. In Belgi zijn mensen over een bord spaghetti gestruikeld.
'Als fractie hebben we er geen standpunt over hoor, ik weet niet of er iemand van ons is geweest, maar ik kan me niet voorstellen dat ze er dikke lappen hebben staan eten. Scharrelvlees? Oh, dat is een stap vooruit.
'Kijk, ik vind het leuk dat het jaar feestelijk wordt afgesloten, dat er wel iets gezelligs gebeurt. Maar zorg er dan als Kamer zelf voor, maak er bijvoorbeeld iets multi-cultureels van.'
Ben Papendorp, lobbyist in Den Haag voor verschillende natuur- en milieuorganisaties: 'Het is misschien een vreemde situatie om mij daar te zien. Maar als ik me daar niet zou kunnen vertonen, kom je nergens! Gister was de behandeling van de herstructurering van de varkenssector in de Kamer. Dus ik wou de landbouwspecialisten spreken. We zijn in afwachting van het standpunt van het kabinet, dat komt volgende week. Maar het gaat erom dat die discussie gevoerd wordt.
'Was je er ook? Heb je me op televisie gezien? Nou ik wil niet zeggen dat je iets gemist hebt. Die berg vlees hoeft voor mij niet.'
Mevrouw L. Khedoe, eigenaar van de Vegetarische Versmarkt in Den Haag: 'Je zou toch het goede voorbeeld moeten geven als Tweede Kamer, zo bij het afscheid, met al die ziektes. Laatst is er weer tbc ontdekt onder de dieren. Ze kunnen beter met vleesvervangende producten barbecuen. Wij bereiden onze producten met soja . Ik zou die barbecue volgend jaar best willen verzorgen. Volgende week komt er bij ons een frikadel uit, ook van soja, een echt frikadelmodel.'
Piet Blauw, Kamerlid VVD: 'Nee, ik zat in een Algemeen Overleg Zeedijken, dat is wat anders dan een lekkere karbonade. Wrang? Helemaal niet, ik denk niet dat het verstandig is je consumptiepatroon daardoor te laten leiden. Ik zeg niet dat de varkenspest geen catastrofe is geweest voor de sector, maar dat doet niets af aan de smaak van het vlees.'
Fenneken Veldkamp


Enclave.
Gebied C is een enclave in gebied A. Het is tevens een exclave, omdat het tot gebied B behoort.
De Nederlandse en Belgische exclaves in Baarle-Nassau en Baarle-Hertog
De verspreide bezittingen van de Ernestijnen in Thüringen met 7 grotere territoria, 12 exclaves en 21 enclaves. Aan deze bestuurlijke toestand kwam in 1920 een einde
Een enclave is een gebied dat geheel wordt omsloten door grondgebied van één andere partij. Sommige enclaves zijn onafhankelijk (San Marino, Vaticaanstad en Lesotho) en andere behoren tot een andere staat en zijn daardoor tevens exclaves (Baarle-Hertog, Baarle-Nassau).
Gebieden die aan slechts één ander land grenzen, maar wel een uitgang naar zee hebben, zijn geen enclaves: zulke gebieden zijn bijvoorbeeld Gambia, Monaco, Brunei, Denemarken, Portugal en Guantánamo Bay.
Tijdelijke enclaves.
De kamer in het Canadese ziekenhuis waar prinses Margriet op 19 januari 1943 werd geboren werd "extraterritoriaal gebied" verklaard (dus geen Canadees grondgebied) zodat zij de Nederlandse nationaliteit kon krijgen.
Tussen 1999 en 2002 was een deel van Kamp Zeist, bij Soesterberg, Schots grondgebied voor de huisvesting van een Schotse rechtbank en gevangenis voor de rechtszaak over de Lockerbie-aanslag. Hierdoor was Kamp Zeist voor het Verenigd Koninkrijk een tijdelijke exclave, als Schots grondgebied, en binnen Nederland was het een enclave.
Exclaves die in het dagelijks taalgebruik vaak enclaves worden genoemd.
N.B.: een plaats als Ceuta wordt vaak een Spaanse enclave genoemd omdat dit bijna volledig door het grondgebied van Marokko wordt omgeven, maar is dit strikt gezien niet vanwege de vrije toegang over zee.
Geloofsenclaves in Nederland en België.
In Nederland en België liggen enkele gebieden waar de inwoners een andere geloofsovertuiging hebben dan in de omliggende plaatsen. In Nederland komen zowel katholieke als protestantse enclaves voor, in België komt één protestantse enclave voor. In actuele context wordt vaak van 'moslimenclave' gesproken voor migrantenwijken waar een groot deel afkomstig is uit moslimlanden.

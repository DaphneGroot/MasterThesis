Run-D.M.C..
Run-D.M.C. was een hiphoptrio opgericht door dj Jam Master Jay (Jason Mizell) en bestaande uit de rappers Run (Joseph Simmons) en D.M.C. (Darryl McDaniels). Deze drie groeiden gezamenlijk op in de New Yorkse wijk Hollis, Queens.
Geschiedenis.
De single "Walk this Way" (1986), van hun derde album, werd de doorbraak van Run-D.M.C.. Dit nummer opgebouwd uit snoeiharde gitaar-riffs, een bewerkt nummer van Aerosmith waaraan ook de leden Steven Tyler en Joe Perry meewerkten, was een voorloper van hun latere werk, dat vaak elementen van rockmuziek bevatte. In 1986 speelde Run-D.M.C. ook mee in de film "Krush Groove", naast de Fat Boys, Kurtis Blow, LL Cool J en de Beastie Boys. Na dit werk was MTV eindelijk bereid hiphop van zwarte artiesten te accepteren. Run-D.M.C. heeft samen met Michael Jackson ervoor gezorgd dat hip hop eindelijk gerespecteerd werd op televisie.
In mei 1986 kwam het derde album "Raising Hell" uit. Het album, met daarop "Walk This Way", was een groot succes. Meerdere rap-groepen volgen hun voorbeeld en combineerden eveneens hiphop met rock.
Hun grootste hit hadden ze in december 1997 met een remix door Jason Nevins van "It's Like That", die in veel landen op nummer 1 eindigde. Nevins remixte ook "It's Tricky", een hit in april 1998. Nevins heeft slechts 5000 dollar ontvangen voor het mixen van "It's Like That".
Op 30 oktober 2002 werd Jam Master Jay vermoord in een opnamestudio in Queens (New York). Op 6 november van dat jaar besloten de overgebleven groepsleden niet meer op te treden.
In september 2012 werd door Joseph Simmons en Darryl McDaniels een re√ºnie gehouden op Jay Z's "Made in America" festival. In november 2012 trad Run-D.M.C. op tijdens het Fun Fun Fun Fest in Austin en in juni 2013 nog een keer tijdens een zomerconcert in Atlanta.

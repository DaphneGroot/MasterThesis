	GALERIE D'EENDT  Heilig schaterlachen om Joepie-Joepie
	Ieder jaar nodigt Ferdinand van Dieten van galerie d'Eendt in Amsterdam een gastcurator uit voor een 'bespiegelende' tentoonstelling in zijn galerie. Vorig jaar was dat Pieter Kramer, de regisseur van Arjan Ederveens alom geprezen Dertig Minuten-serie, die met realistisch werkende, toegankelijke schilders de ruimtes van de galerie vulde. Dit jaar koos Van Dieten twee filosofen uit.
Is het aan de kunst, zo vroegen Henk Slager en Hubert Dethier zich af, om 'te demonstreren dat door het primaire geweld van de betekenisgeving elke vorm van sacrale beleving en oorspronkelijkheid wordt buitengesloten'?
Haal eerst diep adem alvorens deze vraag te beantwoorden, want ze bezit een grote hoeveelheid valstrikken.
Allereerst is er de strik rondom het antwoord. Wie deze vraag met 'nee' beantwoordt, hoeft geen tentoonstelling samen te stellen, en dat is wl wat Slager en Dethier doen. Dus is hun vraag in wezen een stelling in vermomming, namelijk dat door betekenisgeving elke vorm van sacrale beleving en oorspronkelijke omgang met de dingen wordt buitengesloten.
Rond die stelling heeft het tweetal nu kunstenaars van verschillende pluimage gegroepeerd: Nederlands 'pop'-kunstenaar Daan van Golden bijvoorbeeld, de jonge Belgische installatie-bouwster Ann Veronica Janssens, toneelmaker/tekenaar/beeldhouwer Jan Fabre, de Belgische, absurdistische systeembouwer Patrick van Caeckenberg en de Isralische, mystieke beeldenmaker Joseph Semah. Het zijn kunstenaars die allemaal een ander 'antwoord' op de vraag van de twee formuleren in de vorm van n of meerdere bijdragen. Die 'antwoorden' worden in het begeleidend schrijven van Slager en Dethier omschreven op een wel heel dwingende manier.
Jolle Tuerlinckx bijvoorbeeld, zou 'aandacht vragen voor de primaire energie van de dingen', en met haar verzameling onbewerkte stenen op de galerievloer 'een moment van herstel van de oorspronkelijke omgang met de dingen' bewerkstelligen. Toch is er maar n gedachte die zich opdringt bij het zien van Tuerlinckx' stenen, en dat is dat haar stenen nep zijn, mooi nep. Want Tuerlinckx heeft haar stenen onderscheiden met een bij uitstek artificieel merkteken: met kleine flonkertjes folie, waardoor ze op bepaalde plaatsen flikkeren en glanzen, alsof er een goud- of diamantader door hun binnenste loopt.
Ook Ann Veronica Janssens, van wie afgelopen zomer in het Casino in Luxemburg een betoverende hedendaagse variant op de geschilderde spiegels van Jan van Eyck te zien was, past met de beste wil van de wereld niet in de uitleg die Slager en Dethier aan haar bijdrage geven. Haar werk is te beluisteren op de bovenste verdieping van de galerie en is niet alleen letterlijk maar ook figuurlijk de kroon op de tentoonstelling.
In Mer, avril, 1996 wordt de kijker uitgenodigd een walkman aan te zetten. Ruim twee minuten lang hoor je een lieflijk meisjesstemmetje dat steeds maar weer opnieuw zingt: 'Joepie-joepie est venu, il est prs mon fiance...' De woorden worden onderbroken door schatergelach zoals alleen een kind dat kan produceren: remmingloos, klaterend en glashelder. Het meisje herneemt zich en begint opnieuw, om weer uit te barsten in een lachsalvo. Maar naarmate de seconden wegtikken, krijgt een merkwaardige ernst de overhand. Het meisje buigt haar stem in alle richtingen, ze fleemt, verleidt en dreunt op.
Over deze bijdrage schrijven Slager en Dethier: 'Janssens roept middels een geluidsregistratie van een grammaticale kindertaal een levensfase in herinnering waarin de mens nog volledig met zijn omgeving is gentegreerd. Haar werk nodigt aldus uit tot een reflectie over de (vervreemdende) rol die taal speelt in het construeren van de buitenwereld.' Een ziellozere duiding van dit werk is haast niet voorstelbaar.
Als er n ding is dat werk van bijvoorbeeld Janssens duidelijk maakt, dan is het dit: betekenisgeving hoeft niet 'primair gewelddadig' (eenduidig) te zijn om een sacrale beleving te bewerkstelligen. Dat hebben de kunstenaars op deze tentoonstelling beter begrepen dan de makers.
Lucette ter Borg
Reushering in Sacrality. T/m 16 nov. Galerie d'Eendt, Spuistraat 270, Amsterdam. Do t/m a 12-18u, zo 14-18u.


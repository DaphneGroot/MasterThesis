	Nadj-theater is er voor wie zich verwonderen wil
	Les Commentaires d'Habacuc door Centre Chorgraphique National d'Orlans. Choreografie: Josef Nadj. 4 juli. Stadsschouwburg Amsterdam. Julidans is t/m 19 juli.
Als moderne commedia dell'arte-acteurs nemen ze afscheid, de twaalf spelers van Nadj, met karakteristieke buigingen. Een dikkert knikt kordaat met z'n hoofd, draait zich abrupt om en huppelt frivool af. Een lange man buigt juist tergend langzaam met een zweem van hoogmoed in zijn gekromde arm. Een fel kereltje (Josef Nadj) gooit driftig zijn linkerarm en -been in en zwiep naar de rechterzijde.
Typerend voor allen is een wat brokkelige buiging waardoor de maker meer een marionet dan mens van vlees en bloed lijkt. Een groteske inslag hebben ze allemaal, de bewegers van Josef Nadj' groep. In Les Commentaires d'Habacuc, waarmee het festival Julidans opende, wordt heel wat naar elkaar gebogen en charmant gegesticuleerd. Soms lijkt het wel Herenleed. Maar deze spelers kunnen soepeler bewegen. Vanuit hun mime-, dans- en acrobatentraining beschikken ze zelfs over sublieme lichaamsbeheersing.
Virtuoos performer is ook de maker, de Hongaars-franse choreograaf Josef Nadj. Naam maakte hij tien jaar terug met Canard PoFCUFo*ekinois. Sindsdien was in Nederland zijn werk regelmatig te zien. Daarin gebeurt altijd van alles en toch niets. Zo houdt in deze productie een man een smalle plank vast waar bovenop een ander een krijtje een lijn trekt. Halverwege wordt de plank gekeerd. Onverstoorbaar kalkt de lijnentrekker door over de al door hem getrokken lijn, tot hij terug is bij het beginpunt.
Het werk van Nadj zit vol absurdistische taferelen en abstracte minidrama's die samen een caleidoskopisch geheel vormen. Als n lange droom, zo voelt ook deze Habacuc. Boordevol actie zit het wel. De spelers (tien mannen en twee vrouwen) torsen op hun rug voortdurend tafels, stoelen en objecten mee, dragen elkaar ook op de rug, duwen elkaar in allerlei openingen en duiken op vanuit de onmogelijkste hoeken en gaten. Nadj-theater is er voor wie zich verwonderen wil.
En soms geloof je je ogen ook niet, zo exact uitgekiend qua timing als dit allemaal gaat. Wat deze voorstelling boeiend maakt zijn de surrealistische beelden die Nadj - duidelijker dan voorheen - gebruikt. Sommige scnes hebben de kracht en schoonheid van het werk van de surrealisten van het eerste uur.
Zo is er een scne waarin rond het hoofd van een man een vogelkooi wordt gebouwd van houten stokjes, wat regelrecht ontleend lijkt aan een beeld van Andr Masson. De anonieme, desolate bouwsels op het podium -wanden, trappen en spleten in bruingrijze kleuren- roepen weer De Chirico in gedachten.
Dat decor sluit goed aan bij een Kafkaaanse sinistere wereld die Nadj schept, een wereld die latent bedreigend van sfeer is en waarin de vervreemding, de metamorfose en allerlei machtsspelletjes in absurdistische situaties aan de orde van de dag zijn. Want in weerwil van wat in de programmatoelichting staat, dat Les Commentaires d'Habacuc gebaseerd is op enkele van de Dode Zee-Rollen, gedichten van een Hongaar n het werk van Borges, lijkt vooral Kafka de oerbron waarop deze fantasierijke theatermaker zijn stukken baseert.
Isabella Lanz


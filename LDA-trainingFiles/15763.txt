Oxymoron (stijlfiguur).
Een oxymoron (uitspraak: oksimóron) is een stijlfiguur waarbij twee woorden worden gecombineerd die elkaar in hun letterlijke betekenis tegenspreken.
Vergelijkbare figuren.
Een oxymoron is een speciaal geval van de paradox. Een paradox bevat een schijnbare tegenspraak die bij nadere beschouwing blijkt te kloppen; bij een oxymoron blijft de spanning van het betekenisverschil echter in stand.
Een oxymoron wordt vaak bewust aangewend voor retorische, poëtische of andere esthetische doeleinden. Dat is een verschil met de "contradictio in terminis": ook dat is een tegenspraak, maar dan een waarbij de spreker zichzelf aantoonbaar tegenspreekt en dus een ondeugdelijk argument hanteert.
Etymologie.
Het woord "oxymoron" is afgeleid van de Griekse woorden "oxys" ("scherp") en "moros" ("stomp"). Het is daarmee een autologische (zelfverwijzende, zie zelfvervuller) term: "oxymoron" is immers zélf een "oxymoron", en heeft dus ook betrekking op zichzelf.
Ogenschijnlijke grapjes in de woordvorm.
"-aardig" betekent hier niet: "vriendelijk", maar "naar zijn aard". Tussen "leed" en "vermaak" is geen tegenspraak: het leed wordt gevoeld door één persoon, het vermaak daarover door een andere. "-ledig" betekent niet "leeg", maar "van leden": iets wat "volledig" is, bezit alle "leden". "Kind" kan betekenen: "onvolwassen persoon", maar ook: "zoon of dochter", ook als die volwassen is. "-polie" komt niet van het Griekse "polus" en betekent dus niet "veel", maar komt van het Griekse woord "polein" dat "te verkopen" betekent.

	Op of onder de brug?
	Sur le Pont d'Avignon: de eerste twee regels kent iedereen wel, maar de rest? In de zeven gidsen wordt het complete kinderliedje bekend verondersteld.
De Standaard Gids citeert: 'Sur le pont d'Avignon, l'on y danse, l'on y danse. . .' en Bakker: 'On y danse tous en rond'.
De ANWB-gids (Franse Middellandse-Zeekust, Gouden serie) heeft de openingstijden op een wat verwarrende plek gezet: 'De brug dankt zijn bekendheid vooral aan het liedje Sur le Pont d'Avignon (in het seizoen dag. 9-18.30 u; daarbuiten op ma. gesl.).'
Bakker, de Michelin-gids en The Rough Guide (Baillie) zijn het eens: als er al werd gedanst, dan ¢nder en niet ¢p de brug, waaraan het veertienjarig herdertje Bnzet in 1177 begon te bouwen door een steen, nog te zwaar voor dertig man, in zijn eentje te versjouwen.
Onder een van de pijlers lag het Ile de la Barthelasse, dat de Rhone in twee takken verdeelde. Op dat eiland stond een uitspanning waar vaak werd gedanst. Volgens Kate Baillie had de herberg criminele klanten, die iedere keer als er een gast binnenkwam, een vreugdedans maakten bij het vooruitzicht op nieuwe buit. De brug raakte in 1630 in onbruik, vertelt de Standaard Gids. Volgens Bakker was dat dertig jaar later pas het geval.
Lannoo's Reisgids biedt met twee zinnetjes wel erg weinig informatie over de brug. Zelfs een mededeling dat de brug oorspronkelijk 24 bogen had (waarvan er nu nog vier over zijn), kan er niet vanaf.
Opnieuw beantwoordt Bakker allerlei vragen die blijven liggen tijdens het lezen van de andere gidsen. Zoals: wie schreef de melodie? Adolphe Adam.


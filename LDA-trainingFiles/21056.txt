Intel 8086.
De Intel 8086-processor was zowel de eerste 16-bit processor als de eerste x86-processor en werd uitgebracht in 1978 door Intel.
Intel bracht korte tijd later een versie van de 8086 uit, de 8088, die intern in 16-bit werkte, maar aan de buitenkant een 8 bits bus had. Deze processor werd door IBM verkozen voor de eerste IBM PC.
De 8086 is uitgebracht in kloksnelheden van 4,77 (de snelheid in de eerste PC) tot 10 MHz. Veel PC-klonen hadden een optie om de processor tussen de oorspronkelijke 4,77 MHz en 8 MHz te kunnen schakelen. Instructies werden in 4 tot ongeveer 200 klokpulsen uitgevoerd.
De 8086 had geen FPU, maar Intel leverde wel een externe FPU, de 8087. In veel computers was een voetje aanwezig om een 8087 bij te plaatsen.

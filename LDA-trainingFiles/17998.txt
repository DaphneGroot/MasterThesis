 BNG EN BOUWFONDS WILLEN GRONDFONDS OPZETTEN. 
 DEN HAAG, 13 jan (Reuter) - NV Bouwfonds Nederlandse Gemeenten (BNG) en Bouwfonds Woningbouw BV hebben meegedeeld dat zij een intentieverklaring hebben getekend om gezamenlijk een Grondfonds op te zetten. 
 Binnen dat fonds zou een gestructureerde aanpak moeten plaatsvinden van verwerving, ontwikkeling en financiering van gronden. 
 Beide partners zeggen in zo'n Grondfonds een goed instrument te zien om, samen met de desbetreffende gemeenten, gronden te verwerven en eventueel tot exploitatie te brengen. 
 (c) Reuters Limited 1997. 

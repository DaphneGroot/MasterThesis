	De achterkant van de traditie
	WIE leest J. P. Hasebroek? Hij leefde van 1812 tot 1896, studeerde theologie in Leiden, werd in 1836 predikant in Heiloo. In zijn pastorie ontmoette een aantal schrijvers elkaar in wat 'De Kring van Heiloo' is gaan heten. Leven in de kring lijkt mede gebracht door zijn zus, Elisabeth Johanna, die zijn huishoudster was. Schreef haar broer pozie en proza, zij schreef romans. Vooral zijn latere pozie deed G. Kalff in het zevende deel van zijn Geschiedenis der Nederlandsche letterkunde, verschenen in 1912, al af met zijn instemming bij Hasebroeks eigen regels:
Ik, met mijn half talent: poet, en toch niet recht; Een prozamensch, niet gansch; wel dichter, maar niet echt.
En van zijn onder het pseudoniem Jonathan verschenen prozaboek Waarheid en droomen schrijft Knuvelder in het vierde deel van zijn Handboek (1973): 'De hedendaagse lezer kan dit traag voortkruipende proza, dat in vele gevallen de hoogte van een goed schoolopstel niet te boven gaat, moeilijk appreciren.'
Maar Hasebroek blijft aanwezig in de geschiedenissen van de Nederlandse literatuur, die, voor mindere auteurs, vaak een strafgevangenis lijkt waar levenslang wordt uitgezeten. Zijn zus, die de eerste Nederlandse schrijfster van psychologische romans heet, krijgt van Kalff drie woorden: 'innemend, letterkundig begaafd', Knuvelder zwijgt over haar; zij heeft, behalve in een enkele specialistische studie, geen plaats in de geschiedenis gekregen. Waarom de broer wel? Hij wordt gemakkelijk 'meegenomen' tussen de namen van literaire vrienden en geestgenoten. Hij hoort ergens bij en zijn eerste bundel, Pozij, in 1836 verschenen, is door Potgieter geprezen, wat, gezien het gezag van de criticus Potgieter, nog altijd een waarmerk is. Hasebroek is literair-historisch in te kaderen.
Kalff en Knuvelder geven beiden een oordeel over zijn werk vanuit de waardering van de hedendaagse lezer. En dat zou hem een plaats in de literatuurgeschiedenis onwaardig moeten maken. De twee historici treden op als critici. De vraag is of zij dat als literaire geschiedschrijvers moeten doen, want het leidt tot meten met twee maten. De criticus annexeert oudere literatuur vanuit hedendaagse literatuuropvattingen; wat buiten die opvattingen valt, verwerpt hij. Leesbaarheid of mogelijkheid tot een vorm van 'nieuw lezen' is zijn norm. Hij breidt het terrein van de moderne literatuur naar achteren uit. De historicus werkt met geheel andere waardeoordelen: die van het historisch belang, die van de roem of blaam eens aan het werk toegekend; hij leest alle werken natuurlijk anders dan de tijdgenoten van eens, maar zijn ordening (van de wetenschap van het vervolg mede het gevolg) respecteert het historisch bepaalde karakter van de werken.
Wie leest Betsy Hasebroek? De eerste in een genre wordt door de volgenden nagenoeg altijd ingehaald. Dat kan de reden van haar onbekendheid zijn, van haar verdwijnen. Maar behalve die broer en zijn pastorie heeft zij geen literair-historische context die haar een voortbestaan in de geschiedenis kon garanderen. Zij is een huishoudster geweest en gebleven. Maar misschien is zij slachtoffer van de engheid van het begrip 'literair-historisch'. Een auteur kan ook een cultuurhistorisch belang hebben. En daarmee krijgt zijn werk een andere dan alleen literaire betekenis. In een beschouwing over zijn werk zal dat laatste misschien de minste aandacht krijgen; de nadruk zal bijvoorbeeld op de typerende inhoud komen te liggen, op de ideen. Voor Betsy Hasebroek lijkt een plaats in de literatuurgeschiedenis niet te redden; op grond van de inhoud van haar romans dient zij een plaats in de cultuurgeschiedenis te krijgen. Haar belang binnen de Nederlandse cultuur is van een andere orde dan de literaire. Zij heeft die plaats nu gekregen, samen met honderdnegenenveertig andere vrouwen, in een zeer omvangrijk boek dat de titel heeft Met en zonder lauwerkrans. ('met en zonder'-titels zijn, gezien de associaties, eigenlijk onbruikbaar, een lauwerkrans is bijvoorbeeld geen mayonaise).
@@0IER@@0 E lauwerkrans uit de titel slaat op de literaire erkenning en dat betekent in dit geval ook opname in de literatuurgeschiedenis. Dat is voor niet zovelen van de honderdvijftig het geval. Het gaat in het boek om de literatuur van drie eeuwen. Schrijvende vrouwen uit de vroeg moderne tijd 1550-1850: van Anna Bijns tot Elise van Calcar, is de ondertitel.
Er is natuurlijk met gemak een boek te maken over honderdvijftig ongelauwerde mannen, de vergetenen zijn alleen al in deze eeuw zeer talrijk. En hoevelen leven alleen door in een literair-historische context. De vergetenen bevestigden de traditie van de afvalrace die de literatuur is. En dat is een literaire traditie, wat alleen al het veel voorkomende 'raadsel der onleesbaarheid' kan bewijzen. Wie het toegespitst wil formuleren, kan zeggen dat juist dat afvalkarakter de literatuur een typische mannenaangelegenheid maakt: alleen de sterksten blijven over. De canon is de erelijst van de kampioenen. Vanuit die formulering moeten de vrouwen machteloos worden geacht. En dat zijn ze ook lang geweest. Hun literaire onaanzienlijkheid is van hun vrouw-zijn of de positie van de vrouw mede het gevolg. Op zijn best geven de mannen de toon aan en mogen de vrouwen meezingen. In elk geval: de geschiedenis van de schrijvende vrouwen is onvermijdelijk ook de geschiedenis van de vrouw in de gegeven periode, want de mogelijkheden van de schrijfster worden door hun vrouw-zijn - en natuurlijk alle oordelen daarover vanuit de mannenwereld - bepaald. De vrouw voegt zich binnen een bestaande literaire wereld (of die van de wetenschap). Dat heeft voor de aard van haar werk uiteraard consequenties: zij volgt de al bestaande literaire vormen. Dat doet bijna elke beginnende (of blijvende!) schrijver of dichter. Voegzaamheid is volgzaamheid en dat leidt al snel tot vergeten raken. Het lijkt mij niet onmogelijk dat de gedwongen volgzaamheid van de vrouwelijke schrijvers hun geringe plaats in de literatuurgeschiedenissen tot gevolg heeft gehad. Zij zijn de achterkant van de traditie geworden.
Maar er is ook zelden of nooit een literair-historische context die het voortbestaan van een schrijfster kan verzekeren. Zie Hasebroek en zijn zus en dat ook in dit opzicht: als zij, na het huwelijk van haar broer, als huishoudster overbodig wordt en zich elders alleen vestigt, schrijft zij niet of nauwelijks meer. Even was zij in een 'beweging' opgenomen geweest. Dat veel vrouwelijke auteurs in het verleden alleen voor eigen kring lijken te schrijven, kan die afwezigheid van een literaire context alleen maar bevestigen. Zij schiepen hun eigen literaire wereld van vrouwen onder elkaar. Pas veel en veel later werd vanuit de wetenschap die eigen vrouwelijke context geschapen. Er ontstond het beeld van een vrouwelijke literatuurgeschiedenis naast de officile. Met en zonder lauwerkrans is als zodanig te beschouwen. Er heeft isolatie plaats ter wille van verheldering van de eigenheid, om het aanbrengen van andere dan de traditionele verbanden ook.
Een poging tot verheldering en het scheppen van eigen samenhang is de honderd pagina's grote 'Inleiding' die Met en zonder lauwerkrans meekreeg. Drie van de redactieleden tekenen ervoor, maar er liggen studies van vele anderen aan ten grondslag. Ik meen dat mede daardoor het stuk een wat onoverzichtelijk karakter heeft gekregen; er worden te veel dan nog weinig zeggende namen genoemd, de sprongen in de tijd zijn vaak te groot en heel veel van wat wordt beweerd had beter bij de biografisch-historische inleidingen van de afzonderlijke schrijfsters gezegd kunnen worden. Vooral in het begin is de 'Inleiding' wel wat betuttelend, zeker waar het gaat om de wijze waarop we de teksten moeten lezen. En dat betekent vooral niet: literaire ontdekkingen willen doen, esthetische maatstaven aanleggen. In plaats van de lezer bijna te dwingen, hadden de inleiders beter kunnen aangeven waartoe zij zelf gezien de opzet en de aard van het materiaal gedwongen waren. Dat had veel aan het geheel van het boek kunnen verklaren. De 'Inleiding' laat zich het best als 'Nawoord' lezen, men heeft dan, uit de honderdvijftig afzonderlijke stukken en de bloemlezing, voldoende kennis voor een poging tot een samenhangend overzicht.
@@0IER@@0 E honderdvijftig krijgen een soms vrij uitvoerige biografische inleiding, waarin uiteraard ook hun werk ter sprake komt; daarna volgt een kleine bloemlezing uit hun werk. De chronologische volgorde is die van hun geboortedatum, Noord- en Zuid-Nederland worden als n geheel behandeld: een Antwerpse begijn kan worden gevolgd door een remonstrantse domineesvrouw uit Leeuwarden. Die denkbeeldige opeenvolging is niet fantastisch: de religieuze pozie is zeer sterk vertegenwoordigd, wat al veel kan zeggen over het 'bereik' dat een vrouw met haar werk kan hebben, over de haar toegedachte eigenschappen ook, hoewel: in het zuiden zijn de dichteressen voornamelijk nonnen en begijnen en een bundel met wereldse pozie, uit begijnhofkringen afkomstig, is dan ook uitzonderlijk.
Het aantal dichtende nonnen en begijnen in het zuiden is zeer talrijk. Ze zijn nagenoeg allen onbekend, velen hebben deze en een deel van de vorige eeuw - de bibliografische aantekeningen wijzen het uit - nauwelijks of geen aandacht gekregen. Lezing van hun verzen en zelfbeschouwingen maakt vermijding van een gevoel van eentonigheid moeilijk; alles lijkt wat op elkaar, tot de levens van de nonnen toe. Wat zich eruit kan manifesteren is een doorgaande vrouwelijke vroomheidscultuur in de zuidelijke Nederlanden, een vroomheid met een sterk gevoelskarakter. Wat er ook in zichtbaar wordt: het gemeenschapsgevoel versterkende karakter van de gedichten; ze werden door de nonnen en begijnen voor elkaar geschreven. Er wordt een 'binnenmuurse' intieme vroomheid openbaar, die heel traditioneel van karakter is. 'Bloeiende wijngaarden' waren de hoven en de kloosters. Een religieus cultuurlandschap komt tevoorschijn.
De Leuvense hoogleraar Karel Porteman, die dat landschap in kaart bracht, heeft indrukwekkend werk verricht. Datzelfde geldt voor de negentiende eeuw in Vlaanderen. De bijdragen daarover zijn geschreven door Piet Couttenier, werkzaam aan de universiteiten van Antwerpen en Leuven. In het werk van beiden doet zich iets gelden wat in de bijdragen over Noord-Nederland nagenoeg ontbreekt: verbondenheid met het eigen verleden; het gemeenschapsgevoel lijkt nog niet dood! Misschien dat daardoor het geheel van die bijdragen een cultuurgeschiedenis oplevert: die van de schrijvende vrouwen in Vlaanderen. De eenheid van onderwerp en van toon van de gebloemleesde teksten is daarvoor mede verantwoordelijk. De vrouwelijke schrijvers wordt binnen hun eigen wereld recht gedaan.
De Noordelijke Nederlanden zijn meer versnipperd, want meerstemmiger. De levens zijn ook veel meer verschillend. De samenhang komt hier, over de eeuwen heen, uit iets anders voort: de onderlinge gelijkheid naar de vorm, die weer gelijkenis heeft met vormen, taal, beelden uit de gecanoniseerde pozie bekend. Ik geef toe, de eigenheid van de schrijvende vrouwen uit de Zuidelijke Nederlanden is pas bewijsbaar met kennis van de waarschijnlijk ook talrijke vroomheidsgeschriften van mannelijke auteurs. Hebben zij zich naar hen gemodelleerd, zich ingevoegd en dus gevolgd? De Noord-Nederlandse auteurs vormen voor een groot deel samen een duidelijke tweede stem. Maar ook hier geldt voorbehoud: ook onder mannelijke auteurs, de allergrootsten uitgezonderd, is de uniformiteit groot. De dichter en de verstaander woonden dichter bij elkaar, de tweede wist wat hij verwachtte en de eerste richtte zich daarnaar.
Een opvallend verschil tussen Noord en Zuid is dit: het gemeenschappelijke geloof en de daaruit volgende gemeenschap gaf de Vlaamse schrijvende vrouw een context; ze maakten deel uit van een groter geheel. In Noord-Nederland is die religieuze, maar ook de culturele en literaire context afwezig; de schrijfsters staan alleen. Dat zij zich daarom vaak in vriendschappelijke contacten met andere schrijvende vrouwen context scheppen, is niet verwonderlijk. Op een afstand gezien - een grotere studie zou dat moeten uitwijzen - kan er soms van een netwerk worden gesproken. De context is ook een ondersteuning. Zo wordt ook hier een cultuurbeeld zichtbaar, dat misschien minder zegt over de literatuur dan over de positie van de schrijvende vrouw.
@@0IER@@0 ET werk van de grotere schrijfsters, die allen in de literatuurgeschiedenis een plaats hebben, kennen we. Hier wordt voor het eerst hun relatie tot nu vergeten auteurs zichtbaar. En zo ontstaat er een eenheid. Dat is het meest karakteristieke voor dit boek: het totaal is groter dan de som van de delen. Al heb ik, tegen de waarschuwende vinger in, enkele ontdekkingen gedaan - een werkelijk voortreffelijk sonnet van de mij totaal onbekende achttiende-eeuwse Noord-Nederlandse Anna Maria Vincentus bijvoorbeeld - het geheel van het boek bevestigt de waarschuwing: er vallen geen individuele literaire ontdekkingen te doen. De auteurs houden elkaar in stand binnen een culturele eenheid. Maar ik denk dat een boek over honderdvijftig vergeten mannen een gelijk resultaat heeft. De minderen maken de onderlinge gelijkheid en daarmee de cultuur van een tijd altijd goed zichtbaar. De vergetenen zijn er om het gemeenschappelijke in herinnering te brengen. En dat is met dit boek goed gelukt.
Het boek telt duizend pagina's van zeer groot formaat, wat het tot een monument maakt dat het niet wil zijn. De grote vraag is: waartoe dient dit werk? Tot vergeetboek, tot studieboek (maar daarvoor is het onhanteerbaar), tot stimulans tot verdere studie? Ik betwijfel of dat laatste, dat ook in de laatste woorden van de 'Inleiding' wordt verondersteld, mogelijk is. Over de meesten is hiermee alles gezegd. Over hen samen ook. Andere keuzes uit het werk van de auteurs zullen hetzelfde effect hebben: zij zingen veel, maar hetzelfde liedje.
Toen ik het boek voor het eerst opensloeg, was ik op pagina 251. Daar las ik een sonnet met dit eerste kwatrijn:
Mijnheer, indien ik dorst mijn pen te laten zwieren
Om, door haar stout bestaan, een vers aan u te stieren
De lust die was er wel, maar om den rechten trant
Te hebben naar uw geest, daar waggelt mijn verstand.
Ik wankelde even. Het sonnet werd geschreven aan Constantijn Huygens, de geerbiedigde dichter. De nederige vrouw spreekt; zij is geen 'Roemers kint'. De dichteres heet Eelkje van Bouricius. Een vrouw van haar tijd dus. Heeft Mijnheer het goedgekeurd? Het kwatrijn had het motto voor het hele boek kunnen zijn. En toen ik Met en zonder lauwerkrans uit had, voelde ik mij wat beschaamd. Zoals Huygens zich had horen te voelen.
Met en zonder lauwerkrans. Schrijvende vrouwen uit de vroegmoderne tijd 1550-1850: van Anna Bijns tot Elise van Clacar. Hoofdredactie Riet Schenkeveld-Van der Dussen. Amsterdam University Press, 99,50

Foto
	Zuster Francisca Clara (zeventiende eeuw).


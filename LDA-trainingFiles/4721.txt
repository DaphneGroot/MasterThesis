	Draaikonten leuk, ontroerend en te kort
	Draaikonten van Maria Goos door Orkater. Gezien 25 juni Museumpark Rotterdam. Daar t/m 29 juni. Zomertournee tijdens De Parade.
Esther is van top tot teen gepileerd en draagt haar tule rokken met elegantie. Frans heeft wat overtollig vet rond de heupen en moet het dus hebben van zijn vastgeplamuurde glimlach. Ja, het echtpaar Esther en Frans doet er alles aan om weer eens een beker te winnen in het 'Latin-gebeuren'.
Dansen is hun lust en hun leven, maar het is alweer vijftien jaar geleden dat Esther en Frans een beker wonnen tijdens de wedstrijden voor de B-klasse in Badhoevedorp. Sinds die tijd wil het niet echt meer lukken, ondanks de dagelijkse training in quick quick slow.
'Finale, mooi woord h', zegt Frans maar er eentje halen, dat doen ze niet meer.
De nieuwe voorstelling van Orkater heet Draaikonten en is opgedragen aan dit tegen de klippen op dansende echtpaar, dat via de Engelse wals nog enige inhoud aan hun lege leven probeert te geven. Loes Luca en Peter Blok spelen Esther en Frans, Maria Goos schreef de tekst en Aat Ceelen regisseerde deze productie die nu al d publiekstrekker van deze zomer is. Zet een tent neer in een park, zet de naam Luca en Blok op de gevel en het loopt vol, regen of niet. Draaikonten is deze zomer het pice de resistance van de rondreizende artiestenkermis De Parade, die deze week een avant-premire beleeft in het Museumpark Rotterdam.
Draaikonten is dan ook een erg leuke, en soms zelfs mooie voorstelling, hoewel te klein en te kort. Een beetje dollen rond een maf stel dat dansen als passie heeft, zou genoeg zijn voor drie kwartier maar Maria Goos heeft ook de donkere kanten van dit huwelijkse leven in haar script verwerkt. Het echtpaar is kinderloos, Frans heeft zich destijds laten 'helpen' om al zijn energie aan het dansen te kunnen geven. Hun seksleven stelt niets meer voor, Esther zegt dat ze 'net zo goed haar gaatje kan laten dichtstucen'.
Uit de mond van Loes Luca klinkt zo'n platte opmerking als een regelrechte wisecrack. Door haar timing, mimiek en ingehouden acteren, is zij de gevallen ster van de avond. Regisseur Ceelen heeft Luca terecht verboden zich een Rotterdams accent aan te meten, dat zou te gemakkelijk zijn. Ze praat zelfs een beetje deftig, waardoor haar personage zowaar enige diepgang krijgt. Je ziet haar als het ware wegkwijnen in een nieuwbouwwijk en pas weer opleven als ze haar dansschoentjes aantrekt. Ook Peter Blok speelt een sterke rol, als perfecte aangever en droogkomiek.
De tragiek van dit echtpaar is dat het eigenlijk een andere hobby zou moeten kiezen. Maar er valt niets te kiezen en samen lukt het al helemaal niet. Dit treurige bestaan krijgt na een paar hilarische scnes ontroerend gestalte in een slotduet dat begint als een sur place, langzaam verandert in een dans van troost en eindigt als een laatste poging tot comeback. Draaikonten heeft dan nog een spectaculaire finale in petto en bevat verder een paar mooie liedjes van Ray van Santen die aan alle clichs van de smartlap voorbijgaan. Goos en Van Santen zouden samen eens een musical moeten schrijven.
Na drie kwartier is Draaikonten over en voorbij. Het voelt als een proloog voor een avondvullend stuk, dat het bij lange na niet is.
Hein Janssen

Foto
	Peter Blok en Loes Luca in Draaikonten. FOTO BEN VAN DUIN


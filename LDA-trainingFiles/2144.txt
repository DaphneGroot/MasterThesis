	De portefeuille van: Lodewijk de Waal
	'Ik krijg als cao-cordinator van de vakcentrale FNV zo'n 110 duizend gulden exclusief vakantietoeslag. Of mijn inkomen omhoog gaat als ik voorzitter word? Die vraag mag u niet stellen. We hebben een voorzitter: Johan Stekelenburg. Zijn eventuele opvolger zal niet meer gaan verdienen dan hij of zij nu doet. Alle federatiebestuurders zitten namelijk in dezelfde schaal.
'Je moet zuinig zijn met geld, heb ik van mijn ouders geleerd. Zij werkten beiden bij een bank. Ze verdienden redelijk, maar moesten wel zes kinderen te eten geven. Dat viel niet altijd mee. Zulke mensen werden hoedenproletarirs genoemd: weinig geld, maar altijd goed gekleed. Dat hoorde bij hun beroep. Vooral mijn vader was spaarzaam. Toen hij overleed, bleek dat hij tot dertigduizend gulden was gekomen. Per kind bleef er dus niet eens veel over.
'Ik heb altijd bij de vakbond gewerkt, op een korte periode bij verzekeraar RVS na. Mijn salaris daar bedroeg maar vijfhonderd gulden per maand. Dat vond ik zo schandalig dat ik op mijn 21ste opstapte. Mijn bazen begrepen niet wat er aan de hand was. Uit mijn exit-interview bleek namelijk dat ik het best naar mijn zin had gehad. Maar de belangrijkste vraag werd niet gesteld: vindt u dat u genoeg verdient?
'Niet lang daarna werd ik administratief medewerker bij de vakbond Mercurius. Dat was de voorloper van de Dienstenbond, waar ik in 1988 voorzitter van zou worden. Ik ging onmiddellijk meer verdienen dan bij RVS. Het minimumsalaris is bij een vakbond altijd hoger dan het wettelijk minimumloon. Daar staat tegenover dat de hoogsten in de hirarchie aanmerkelijk minder verdienen dan wat in het bedrijfsleven gangbaar is.
'We krijgen geen gigantische bedragen, maar toch wel zoveel dat we betrekkelijk zorgeloos kunnen leven. Bovendien werkt mijn vriendin ook. Zij is directeur van de Sociale Werkvoorziening in Amsterdam. Samen hebben we een behoorlijk inkomen. Maar het inhuren van een oppas voor onze twee kinderen en een schoonmaakster kost veel geld. Wat we die mensen betalen? Eh, ik heb geen idee. Daar gaat mijn vriendin over.
'Ik ben met mijn salaris buitengewoon bevoorrecht. Goed, er zijn mensen die een miljoen verdienen, maar ik kan me niet voorstellen wat je met zoveel geld moet doen. Beleggen kost veel te veel tijd. Ik ben wel een fanatiek gebruiker van de voorzieningen van de bond. Mijn hypotheek van drie ton heb ik ondergebracht bij FNV-Hypotheken. Als bondslid betaal ik 0,2 procent minder rente. De studieverzekering voor mijn kinderen zit bij Reaal en ik spaar bij ASN. In die twee bedrijven heeft de FNV een meerderheidsbelang.
'Ik houd mijn financin wel een beetje bij, maar waar het geld allemaal blijft, weet ik niet precies. Mijn leefstijl is vrij middle of the road; ik doe niks bijzonders. Eigenlijk ben ik te slordig met geld. Ik bezit niet eens een portemonnee. Hetgeen overigens wel geregeld leidt tot prettige verrassingen bij de wasmachine'
Boudewijn Geels


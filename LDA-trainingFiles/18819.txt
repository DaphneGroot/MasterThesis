Assesse.
Assesse is een plaats en gemeente in de Belgische provincie Namen. De gemeente telt ruim 6000 inwoners. Assesse ligt op een hoogte van 268 meter.
Voorts ligt het ongeveer tien kilometer ten zuidoosten van de provinciehoofdstad Namen, op de aansluiting van de belangrijke Ardense wegen A4/E411 en N4.
Kernen.
Naast Assesse zelf liggen in de gemeente nog de deelgemeenten Maillen, Sart-Bernard, Crupet, Sorinne-la-Longue, Florée en Courrière. In Courrière ligt ten noorden van het dorpscentrum zelf nog het grote gehucht Trieu.
Politiek.
Het bestuur van Assesse bestaat uit een coalitie van de lijsten ALN en ACOR.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Sport.
Voetbalclub RUS Assesse is aangesloten bij de KBVB en actief in de provinciale reeksen.

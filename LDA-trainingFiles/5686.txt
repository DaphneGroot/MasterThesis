Aerofoon.
De udu, een Afrikaans percussie-instrument, is een voorbeeld van een aerofoon en een idiofoon.
Een aerofoon is een muziekinstrument dat voor zijn geluidsvoortbrenging een luchtstroom nodig heeft. Bij een aerofoon ontstaat de klank door trillende lucht in een buis. Aerofonen zijn een van de vier oorspronkelijke groepen in de classificatie van Sachs-Hornbostel.
Veruit de meeste aerofonen zijn derhalve blaasinstrumenten. Een pijporgel en een windorgel zijn wel een "aerofoon" maar geen blaasinstrument. Een snorrebot geeft geluid doordat het wordt rondgeslingerd in de lucht, terwijl er van blazen geen sprake is.

Blind Guardian.
De leden van Blind Guardian tijdens een optreden in Parijs (2006)
Blind Guardian is een Duitse powermetalband die eind jaren 80 werd opgericht in Krefeld, Duitsland. De vier bandleden worden door hun fans barden genoemd. Deze bandleden zijn Hansi Kürsch (leadzanger en basgitarist), André Olbrich en Marcus Siepen (gitaristen) en Thomen Stauch (drummer). In april 2005 is Thomen Stauch uit de band gestapt. De nieuwe drummer werd Frederik Ehmke. De nummers van Blind Guardian gaan voornamelijk over Tolkieniaanse en middeleeuwse thema's. Terwijl ze eerst vooral populair waren in Europa en Japan, hebben ze nu over de hele wereld aanhang. Samen met Jon Schaffer, oprichter en frontman van Iced Earth, is Kürsch een nieuw project getiteld "Demons & Wizards" begonnen.
Modern Talking zanger Rolf Köhler deed vanaf 1989 de achtergrondzang van Blind Guardian.
Albums.
Het album "Nightfall in Middle-Earth" is een zogenaamd conceptalbum, gebaseerd op het boek "De Silmarillion" van Tolkien. Op dit album staan de nummers niet op zichzelf, zoals op de meeste albums, maar vormen ze samen een soort verhaal, en bestaan voor een groot deel uit dialoog.

Helle (mythologie).
Helle (Oudgrieks:) is in de Griekse mythologie de dochter van van koning Athamas van Boeotië en Nephele ('wolk'), een nimf, en de zuster van Phrixus. Naar haar zou de Hellespont genoemd zijn.
Na de geboorte van Helle vertrok haar moeder Nephele naar de hemel om zich weer bij haar soortgenoten te voegen, waarop Athamus hertrouwde met de Fenicische prinses Ino. Deze haatte haar twee stiefkinderen, die ze probeerde te vermoorden door ze aan de goden te offeren om een door haarzelf veroorzaakte hongersnood te beëindigen.
Nephele stuurde hierop Chrysomallos, een gouden ram die kon vliegen, om haar kinderen te redden, maar Helle verloor tijdens de vlucht op de rug van Chrysomallos haar evenwicht omdat zij, ondanks waarschuwingen van Nephele, toch naar beneden had gekeken. Zij viel in de zeestraat tussen Europa en Azië, die sindsdien 'Hellespont' ('Zee van Helle') genoemd werd. Haar broer kwam aan in Colchis, waar hij de vacht van het ram als het Gulden vlies aan koning Aietes gaf.

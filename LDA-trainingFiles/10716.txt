Leersum.
Leersum is een dorp in de Nederlandse provincie Utrecht, gemeente Utrechtse Heuvelrug, op de gelijknamige Heuvelrug in het zuidoosten van de provincie. De Utrechtse Heuvelrug is sinds 2003 een nationaal park. De kern (bebouwde kom) van Leersum heeft 7.718 inwoners (1 januari 2016). Vanwege het bosrijke karakter en de ligging aan de voet van de Heuvelrug, is Leersum een veel bezocht vakantieoord (Ginkelduin)
De Rijksstraatweg verdeelt het dorp in een noordelijk, lommerrijk gedeelte en een zuidelijk stuk met dichtere bouw.
Leersum was tot 1 januari 2006 een zelfstandige gemeente. Per deze datum is Leersum samen met de gemeenten Maarn, Amerongen, Driebergen en Doorn opgegaan in de nieuwe gemeente Utrechtse Heuvelrug. Leersum is in omvang de 3e dorpskern van de gemeente.
Openbaar Vervoer.
In Leersum rijden de volgende buslijnen.

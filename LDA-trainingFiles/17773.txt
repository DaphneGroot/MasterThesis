 CAO-GESPREK NS AFGEBROKEN, STAKING LIJKT NABIJ. 
 UTRECHT, 29 okt (Reuter) - De onderhandelingen over een nieuwe CAO bij de Nederlandse Spoorwegen zijn vanmiddag afgebroken en zij worden ook niet meer hervat, aldus het ANP. 
 Een staking lijkt onafwendbaar, aangezien de NS geen wijzigingen hebben aangebracht in hun voorstellen voor flexibeler inroostering van het personeel. Die voorstellen zijn voor de bonden onaanvaardbaar. 
 De bonden beschouwen de voorstellen van de NS als eindbod, dat zij aan de leden voor zullen leggen. Die hebben echter al te kennen gegeven fel gekant te zijn tegen meer flexibiliteit. 
 Overigens kan het nog weken duren voordat het daadwerkelijk tot stakingen bij de spoorwegen komt. 
 De bonden leggen de situatie op 22 november aan de leden voor. Als zij de voorstellen afwijzen moeten de bonden een ultimatum stellen dat na twee etmalen afloopt. 
 Waarschijnlijk is dat dan op maandag 25 november voor het eerst geen treinen rijden. 
 (c) Reuters Limited 1996. 

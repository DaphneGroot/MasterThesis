Lijst van E-nummers.
Dit is een lijst van E-nummers. Een E-nummer is een code voor een stof die binnen de Europese Unie toegelaten is als additief in voedingsmiddelen die bedoeld zijn voor menselijke consumptie. In deze lijst staan ook additieven die inmiddels niet meer zijn toegestaan, hun E-nummer mag niet meer worden vermeld. De wettelijk vastgelegde maximaal te gebruiken hoeveelheden worden in deze lijst niet genoemd.
E100-180 Kleurstoffen.
Kleurstoffen worden gebruikt om een product kleur te geven of de bestaande kleur te versterken.
E200-252 Conserveermiddelen.
Conserveer- of bewaarmiddelen verlengen de houdbaarheid van een voedingsmiddel. Zij remmen namelijk de groei van bacteriÃ«n, schimmels en gisten.
E260-297 Voedingszuren.
Voedingszuren verlagen de zuurgraad (pH) van een product, versterken in sommige gevallen de werking van antioxidantia en conserveermiddelen, en kunnen soms kleurbehoudend werken.
E300-321 Antioxidanten.
Antioxidantia vergroten de houdbaarheid van een product door aantasting door zuurstof tegen te gaan. Die veranderingen omvatten oa kleurveranderingen en het ranzig worden van vetten.
E400-495 Geleermiddelen, emulgatoren, stabilisatoren en verdikkingsmiddelen.
Emulgatoren, stabilisatoren, verdikkings- en geleermiddelen worden toegevoegd om de textuur van een product te verbeteren. Emulgatoren maken het bijvoorbeeld mogelijk twee niet-mengbare producten zoals water en olie te mengen wat nodig is om onder meer sauzen te kunnen bereiden. Stabilisatoren zorgen er dan weer voor dat die menging van twee niet-mengbare stoffen gehandhaafd blijft.
E500-586 Zuurteregelaars, antiklontermiddelen en rijsmiddelen.
Deze middelen regelen bijvoorbeeld dat de zuurte niet te hoog is of houden de klontering tegen of laten brood sneller rijzen.
E620-650 Smaakversterkers.
Smaakversterkers versterken de natuurlijke smaak van een product.
E920-928 Meelverbeteraars.
Meelverbeteraars worden aan meel of deeg toegevoegd om de bakeigenschappen te verbeteren of het meel witter te maken.
E938-949 Verpakkingsgassen.
Verpakkingsgassen verlengen de houdbaarheid van een product door de gassamenstelling te veranderen. Op het etiket staat dan vermeld 'verpakt onder beschermende atmosfeer'.
E950-969 en 420-421 Zoetstoffen.
Zoetstoffen geven een product een zoete smaak zonder de verbrandingswaarde sterk te verhogen. Zij worden vooral gebruikt in light-producten en kauwgum.

	Katten van minima gratis gecastreerd
	ANP
AMSTERDAM
Eigenaren van katten in Amsterdam met een laag inkomen kunnen hun huisdier gratis laten castreren of steriliseren. De Sophia Vereeniging tot Bescherming van Dieren heeft daarvoor geld beschikbaar gesteld.
Het project loopt tot en met maart dit jaar. De vereniging is de actie begonnen om te voorkomen dat nog meer zwerfkatten op straat terecht komen. Voor mensen met een laag inkomen is castratie of sterilisatie van hun huisdier een dure aangelegenheid. Castratie kan rond de zestig gulden kosten en voor sterilisatie betaalt men rond de 150 gulden.


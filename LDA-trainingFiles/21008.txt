Arlette van Weersel.
Arlette van Weersel (21 oktober 1984) is een Nederlandse schaakster. Ze heeft sinds 1 augustus 2008 een KNSB-rating van 2286 en ze staat als nummer 6 op de ratinglijst van augustus 2008 van de KNSB. Sinds 2007 is Arlette in het bezit van een Woman International Master-titel.
Vanaf haar 14e verzamelde Arlette verschillende Nederlandse jeugd titels onder 14, onder 16 en onder 18 jaar. In 2003 behaalde ze een gedeeld eerste plaats bij het Nederlands kampioenschap bij meisjes tot 20 jaar. Ook werd ze vijfde bij het NK schaken bij de senioren, eerste bij het NK rapid schaak, 31e bij het Essent-toernooi (internationaal) tweede in een toernooi in Litouwen.
In juli 2004 eindigde Arlette samen met Petra Schuurman als tweede in het kampioenschap van Nederland voor dames. Zhaoqin Peng eindigde op de eerste plaats. Op 19 november 2004 opende Arlette het wereldkampioenschap voor junioren in Kochi (India).
Van 10 t/m 24 juni 2005 werd in Moldavië het individuele kampioenschap van Europa bij de dames verspeeld dat met 9 punten uit 12 ronden gewonnen werd door de Oekraïense schaakster Kateryna Lahno. Arlette behaalde 5.5 punt.
In augustus 2005 speelde Arlette mee in het Hogeschool Zeeland Schaaktoernooi te Vlissingen en eindigde daar met 5.5 punt uit negen ronden. Van 20 t/m 28 augustus 2005 werd in Brasschaat het open kampioenschap verspeeld dat door Stefan Docx met 7.5 punt uit negen ronden gewonnen werd. Arlette eindigde met 6 punten op de twaalfde plaats. In september 2005 speelde Arlette mee in het toernooi om het kampioenschap van Nederland dat in Leeuwarden gespeeld werd. Ze eindigde met 3.5 uit 10 op de vijfde plaats.
In oktober 2008 was Arlette lid van het Nederland Dames Team tijdens de Olympiade in Dresden en de Mind Sport Games in Beijing.
Arlette is sportambassadrice van de gemeente Etten-Leur. Ze is een zus van Birgitta van Weersel, ook een schaakster.

Raderstoomboot.
Raderboot in de haven van Hamburg
Een raderstoomboot of raderboot is een scheepstype dat wordt voortbewogen door schoepraderen.
Raderboten zijn aan in het begin van de 19e eeuw ontstaan door de opkomst van de stoommachine. Er zijn twee uitvoeringen: de ene uitvoering heeft zowel aan bakboord als aan stuurboord midscheeps een schoepenrad; de andere uitvoering, hekwieler genaamd, heeft een enkel schoepenrad aan de achterzijde. Amerikaanse raderboten hebben meestal een schoepenrad aan de achterzijde; Europese hebben meestal twee schoepenraderen aan weerszijden.
In tegenstelling tot de scheepsschroef belemmeren raderen de ruimte om af te meren, te laden en te lossen, waardoor dit scheepstype in onbruik is geraakt. Ook zijn raderboten minder geschikt voor open zee: doordat de raderen door golfslag wisselend dieper, dan wel minder diep in het water liggen, krijgt de boot een waggelende (2 raderen) aandrijving of een schokkerige aandrijving (enkel rad).
Scheepsschroeven zijn ook efficiÃ«nter, vooral bij hogere snelheid. In ondiep water met zandbanken, zoals op de Mississippi, is een schroef echter kwetsbaarder dan een schoepenrad.
Vanuit Rotterdam vaart een stoomschip met twee schoepraderen, "Raderstoomboot de Majesteit". Het is de enige raderboot in Nederland die nog op stoom vaart.

Cijferwoord.
Een cijferwoord is een woord waarin een geschreven cijfer is opgenomen. Het cijfer wordt uitgesproken waarmee het een lettergreep of onderdeel van de woordklank vormt. Deze woorden zijn vaak afkortingen, die gebruikt worden bij het chatten en bij sms'en. Sommige woorden hebben echter een oudere oorsprong.
Over het algemeen worden cijferwoorden niet in woordenboeken aangetroffen, maar ze worden wel veel gebruikt.
Andere types cijferwoorden zijn woorden die in plaats met letters geschreven worden met het ranggetal waarmee ze in het alfabet voorkomen.

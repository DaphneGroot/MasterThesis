Giessenlanden.
Topografische gemeentekaart van Giessenlanden, december 2016
Giessenlanden () is een gemeente in de Nederlandse provincie Zuid-Holland. De gemeente telt inwoners (, bron: CBS) en heeft een oppervlakte van 65,19 km² (waarvan 1,35 km² water).
Kernen.
Arkel, Giessenburg, Giessen-Oudekerk, Hoogblokland, Hoornaar (gemeentehuis), Noordeloos en Schelluinen.
Geschiedenis.
De gemeente Giessenlanden is per 1 januari 1986 ontstaan door samenvoeging van de (voormalige) gemeenten Arkel, Giessenburg, Hoogblokland, Hoornaar, Noordeloos en Schelluinen. De gemeenten Giessenlanden en Molenwaard hebben in november 2016 besloten om te fuseren. De fusie zal haar beslag krijgen op 1 januari 2019.
Geografie.
De landelijke gemeente Giessenlanden valt bijna helemaal in de Alblasserwaard, behalve de Polder Rietveld met de gelijknamige buurtschap Rietveld, die zich ten oosten van het Merwedekanaal bevinden en tot de Vijfheerenlanden behoren.
In het noordoosten van de gemeente ontspringt de Giessen, die vervolgens in zuidwestelijke richting stroomt. Onder dit riviertje loopt de Spoortunnel Giessen, die deel uitmaakt van de Betuweroute.

	Zestigduizend veteranen krijgen duizend gulden
	Van onze verslaggever
DEN HAAG
Naar schatting zestigduizend veteranen of hun weduwen krijgen alsnog een eenmalige uitkering van duizend gulden netto. De uitkering gaat naar dienst- of reserveplichtigen en oorlogsvrijwilligers die hebben gevochten in voormalig Nederlands-IndiÃ«, de Tweede Wereldoorlog, Korea of het vroegere Nederlands Nieuw-Guinea. Voorwaarde is dat de veteranen meer dan twee jaar en minder dan vijf jaar dienst hebben gedaan.
Het kabinet heeft hiertoe besloten op verzoek van de Tweede Kamer. Die legde in de motie van het PvdA-kamerlid Zijlstra vast dat deze veteranen een achtergestelde positie hebben ten opzichte van mensen die langer dan vijf jaar dienden.


Vanilla Ice.
Vanilla Ice (echte naam Robert Matthew Van Winkle (Dallas (Texas), 31 oktober 1967) is een Amerikaans rapper die begin jaren 90 één grote hit scoorde met "Ice Ice Baby".
De single "Ice Ice Baby" bereikte in veel landen, waaronder Nederland, de nummer 1 positie. In het lied wordt (aanvankelijk zonder toestemming) gebruikgemaakt van een sample van het nummer "Under Pressure" van Queen en David Bowie. Vanilla Ice viel als een van de eerste blanke rappers enorm op. Aanvankelijk vertelde Vanilla Ice het verhaal dat hij was opgegroeid in een ruige achterstandsbuurt vol geweld en criminaliteit. Later bleek dit verhaal volledig verzonnen om de verkoopcijfers op te krikken.
Na zijn succesvolle debuutsingle kwam "Play that funky music" nog wel in de hitparade, maar daarna werd het stil rondom Vanilla Ice. Een film van zijn hand werd zowel artistiek als commercieel een flop. In 2012 speelde hij mee in de film "That's my boy" met onder andere Adam Sandler en Andy Samberg. In 1992 poseerde hij halfnaakt in het boek "Sex" van zangeres Madonna. In 1994 en 1998 bracht Vanilla Ice een album uit, maar beide albums verkochten niet goed. Ook een album uit 2001 was geen succes.
In 2004 speelt Vanilla Ice in het tweede seizoen van "The Surreal Life" op de Amerikaanse televisiezender The WB.
Tegenwoordig speelt Vanilla Ice in een hardrockband.

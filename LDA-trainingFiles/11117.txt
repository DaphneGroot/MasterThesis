Millingen aan de Rijn.
Topografische gemeentekaart van Millingen aan de Rijn
Millingen aan de Rijn () is een plaats in de gemeente Berg en Dal in de Nederlandse provincie Gelderland. De voormalige gemeente telde 5.912 inwoners (1 mei 2014) en heeft een oppervlakte van 10,35 km². Bij het dorp ligt ook de buurtschap Zeeland tussen Millingen en Leuth.
Geschiedenis.
De dorpskernen in het riviergebied zijn meestal gelegen op oude oeverwallen. Daar is een vast grondslag en de wat hogere ligging biedt enige bescherming tegen hoogwater. Deze vestigingsplaatsen werden in de loop van de tijd versterkt door het maken van kunstmatige plaatselijke ophogingen: de terpen of pollen. In Millingen wordt een bijzondere plaats ingenomen door de Heerbaan, de hoofdontwikkelingsas deel uitmakend van een tracé van Leiden tot Keulen. Deze route stamt uit de Romeinse tijd en is ouder dan de huidige loop van de rivier. Millingen is gelegen op een Romeins oeverwallensysteem, waarvan tussen 200 en 500 veel is weggeslagen. Eind Merovingische tijd (7e - 8e eeuw) werd het gebied weer bewoond. Deze vroege vestiging is ook overspoeld, getuige de overloopgeulen op de oeverwal. Het middeleeuwse stratenpatroon van het dorp is daarop gebaseerd. Het dorp is gelegen in het centrum van de Duffelt, hart van de Gelderse Poort.
Tot 1 juli 1954 heette de gemeente Millingen. Sindsdien is er de toevoeging "aan de Rijn". Deze is geografisch aanvechtbaar. Het water waaraan Millingen ligt heet het Bijlandsch Kanaal. Vanaf de Duitse grens tot de vertakking in de Waal en het Pannerdensch Kanaal heeft het de naam van Graaf Bijland (spreek uit Bieland), die ooit opdracht gaf het kanaal te graven (de loop van de rivier de Rijn lag net ten zuiden van Zevenaar, terwijl Millingen destijds aan de Waal lag).
Per 1 januari 2015 is de gemeente gefuseerd met Ubbergen en Groesbeek tot de gemeente Berg en Dal, tot 1 januari 2016 onder de naam Groesbeek. De gemeente Millingen had sinds 1991 een jumelage met het Hongaarse Fertőd.
Gemeenteraad.
Aan de gemeenteraadsverkiezingen van maart 2014 deed Millingen aan de Rijn niet mee; in november van dat jaar waren er verkiezingen in Groesbeek, Ubbergen en Millingen aan de Rijn in verband met de fusie van deze gemeenten op 1 januari 2015 (zie Berg en Dal (gemeente)).
Evenementen.
De Antonius van Paduakerk in Millingen aan de Rijn
Geografie.
Het dorp Millingen in de gemeente Millingen aan de Rijn met linksboven de Millingerwaard en onder het buitengebied Zeeland.
Bezienswaardigheden.
Bunkerstation aan het Bijlandsch Kanaal in Millingen aan de Rijn
Literatuur.
Jeurissen, A. Ch. 1957. "Geschiedenis van Millingen aan de Rijn", Nijmegen: Centrale Drukkerij.

	Een uitgever met een drang tot reizen
	NEDERLANDERS staan in het buitenland bekend om hun talenkennis. In eigen land weten we wel beter. Toch wordt ruim 8 procent van de wereldwijde omzet van de Engelse reisgidsenserie The Rough Guide in Nederland verkocht. Voor avontuurlijke reizigers staan twee gidsen op eenzame hoogte: The Lonely Planet uit Australi en The Rough Guide.
Vanuit de boekhandels kwam de vraag naar een Nederlandse vertaling van die gidsen. Dat zou de verkoop van de serie bevorderen, meende de branche, en daardoor de concurrentiepositie op de overvolle reisgidsenmarkt versterken.
Uitgeverij Van Reemst uit Houten zag daar wel wat in en benaderde vorig jaar op de Frankfurter Buchmesse de Britse uitgever Rough Guides. Onlangs zijn vier titels vertaald: Parijs, Wales, Bretagne & Normandi, en Vietnam. Dit jaar komen ook nog gidsen over Noorwegen en Zweden op de markt.
'Ik kan me goed voorstellen dat reizigers een gids in hun eigen taal willen lezen. Een reisgids dient om je vertrouwen te geven in een vreemd land met een andere cultuur, en brengt je op het spoor van dingen die je anders niet ziet. In je eigen taal is de informatie daarover begrijpelijker en klinkt die net even vertrouwder', zegt Mark Ellingham (38), de Engelse bedenker van The Rough Guide.
Ellingham begon vijftien jaar geleden met het schrijven van de eerste gids, over Griekenland. Inmiddels is Rough Guides een zelfstandige uitgeverij met kantoren in Londen en New York, en geldt de gelijknamige reisgidsenserie als een begrip in de wereld van rugzaktoeristen en andere reislustigen. Naast reisgidsen brengt de uitgeverij ook taalgidsen, muziekboeken en cd's op de markt. De nieuwste uitgave is een Rough Guide voor reizen op Internet, en blijkt nu al een bestseller.
De Nederlandstalige uitgave van zijn titels ziet Ellingham niet als concurrentie voor de Engelse. Eerder verwacht hij een gunstig effect op de algehele verkoop. Daarom was hij onlangs in Nederland om de vertaalde uitgaven te promoten. In niets lijkt hij op de directeur van een groot uitgeversconcern. In de salonkamer van een Amsterdams hotel zit hij erbij alsof hij zojuist zijn hoofd door de ritsopening van een lichtgewicht tentje heeft gestoken. Ongeschoren, haar in de war, een smoezelig wit T-shirt met de opdruk Travel with attitude.
Mark Ellingham groeide op in Pitton, een klein dorpje (tweehonderd inwoners) in de buurt van Salisbury in Zuid-Engeland. 'Daar zal mijn drang tot reizen wel uit zijn voortgekomen.' Op zijn achttiende ging hij Engelse taal- en letterkunde studeren in Bristol. 'De traditionele studie als je niet weet wat je wilt en wat je later gaat doen. Je bent ook nergens toe gekwalificeerd. Nee, het onderwijs vond ik niets.'
Na zijn studie vertrok hij in 1982 met zijn vriendin naar Griekenland. Ze interesseerden zich voor de oude Griekse cultuur, maar wilden ook weten waar de beste stranden verscholen lagen, hoe de huidige politieke situatie was en waar ze redelijk en goedkoop konden eten.
DAT was veeleisend, maar was het daarom teveel gevraagd? Ellingham vond van niet. Toch ontdekte hij geen enkele reisgids die al deze zaken in zich verenigde. Ongetwijfeld waren er meer reizigers zoals hij. Voor hen besloot hij zijn eigen reisgids te schrijven: The Rough Guide, voor avontuurlijke en individueel ingestelde reizigers. Backpackers in hun eigen jargon.
Ellingham: 'De reisgidsen in die tijd waren niet erg diepgaand. Ze beschreven bloedeloze sightseeing in plaats van een bruisende samenleving. Ik wilde een beschouwende gids maken voor een jongere generatie, die onafhankelijker reisde en andere interesses had. Schrijven was altijd al een droom voor me en ik vind het fascinerend om nieuwe culturen te leren kennen. Zo kon ik reizen en schrijven tegelijk. Wat wil een mens nog meer?'
Ellingham sleet zijn eersteling aan een kleine uitgever in Londen. Toen die werd overgenomen, bestond er geen interesse voor het kleine reisgidsenfonds dat inmiddels uit tien Rough Guides bestond. Ellingham had een clausule laten opnemen dat het concept van The Rough Guide alleen verkocht mocht worden met zijn instemming. De enige aan wie hij zijn licentie uiteindelijk wilde afstaan, was hijzelf. Met een klein team van drie medewerkers begon hij zijn eigen uitgeverij. In vijftien jaar bouwde hij een fonds op van honderd titels.
Volgens Ellingham zijn er twee soorten reisboekenschrijvers. 'Er zijn professionele auteurs die elke twee jaar een boek schrijven en al zes boeken hebben afgeleverd.' Hijzelf is er daar n van: 'Ik ben het trotst op mijn Marokko-gids. Die is bijzonder uitgebreid. Na de eerste editie kreeg ik een reactie van een Schotse berggids die al jaren excursies door de Marokkaanse bergen organiseerde. Nu is hij de vaste auteur voor dat hoofdstuk. Dat zijn de ideale mensen voor een reisgidsenuitgeverij.'
Die idealisten zijn de tweede soort reisboekenschrijvers. Meestal schrijven zij n gids over een land dat zij vanwege een fanatieke belangstelling door en door kennen.
The Rough Guide houdt de informatie op peil dankzij gemiddeld honderdvijftig brieven per week van reizigers met commentaar en aanvullingen op de gidsen. Bijna elk jaar komt een herziene editie uit.
'Het redigeren duurt langer dan het schrijven. We houden de consistentie in aanpak en stijl goed in de gaten. Voor veel schrijvers is het hun eerste boek. Gebruikers van onze gidsen kunnen rekenen op een constante kwaliteit en benadering. Wij hanteren zoveel mogelijk een journalistieke benadering. Verhalen over mensen, plaatsen en moderne geschiedenis, met kritische kanttekeningen.'
De gidsen van The Rough Guide zijn nu in het Nederlands vertaald. Eerder verschenen ze al in het Duits, Zweeds, Spaans, Italiaans en Pools. Volgens Dick Rog, uitgever bij Van Reemst, is de Nederlandstalige uitgave een aanvulling op de bestaande series reisgidsen die Van Reemst voert, zoals onder andere Marco Polo, Capitool en Standaard. Elk jaar zullen vier nieuwe vertalingen op de markt komen. Voor 1998 staan New York, Portugal, Schotland en Bali/Lombok op het programma.
ROG: 'Wij hebben gekozen voor The Rough Guide omdat die door de gebruikers net iets beter beoordeeld wordt dan The Lonely Planet. De uitgaven van The Rough Guide zijn ook meer op de Europese reizigers georinteerd dan die van The Lonely Planet. Dat is een Australische uitgeverij.'
De vertalingen kennen enkele aanpassingen voor de Nederlandstalige reizigers. Neem de gids Parijs. In plaats van het adres van de Engelse ambassade worden die van de Nederlandse en de Belgische vermeld. De heenreis is vanuit Amsterdam en Brussel beschreven. In het hoofdstuk Boeken zijn de literaire Engelse voorbeelden vervangen door Du Perron, Hermans en Campert. Voor boeken over geschiedenis, politiek en maatschappij, en kunst zijn echter geen Nederlandse equivalenten gezocht. Zonder aanwijsbare reden zijn die geheel weggelaten in de Nederlandse editie.
Van Reemst heeft ook 'censuur' toegepast. In de Engelse uitgave Parisstaat een trucje om de verplichte aanvraag van een officile verblijfsvergunning (Carte de Sjour) bij een verblijf langer dan drie maanden te ontduiken. Maar dat is in de vertaling weggelaten. Misschien omdat een Nederlands paspoort vaak niet gestempeld wordt.

Foto
	Mark Ellingham. FOTO XANDER REMKES


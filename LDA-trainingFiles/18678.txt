Herstal.
Herstal (Waals: "HÃ¨sta") is een stad in de provincie Luik. De gemeente telt ruim 39.000 inwoners en fungeert in de praktijk als voorstad van Luik.
Kernen.
Behalve de plaats Herstal zelf, bestaat de gemeente uit de kernen Milmort, Vottem en Liers.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Herstal bestaat uit een coalitie van PS en de lijst Ensemble Pour Herstal (E.P.H.).
Economie.
De Belgische wapenproducent FN is in de gemeente Herstal gevestigd. Vroeger was hier nog veel meer (wapen)industrie.
In het noorden van de gemeente, aan de snelwegen E40 en E313 en direct ten noorden van het knooppunt Hauts-Sarts, ligt het bedrijventerrein "Les Hauts-Sarts" dat ongeveer 450 hectare beslaat. Er zijn 289 ondernemingen gevestigd die 7824 personen tewerkstellen (cijfers op 30/06/2008).
Geschiedenis.
De plaats wordt in de achtste eeuw vermeld, als "Cheristalius" of "Haristalio". Deze naam is van Frankische oorsprong, meer specifiek vroeg Middelfrankisch. De naam bestaat uit de woorden "hari" (leger) en "stal" (plaats, rustplaats), oftewel 'rustplaats van het leger'.
Herstal was een belangrijke bezitting van de Pepiniden, later Karolingen genoemd. Pepijn II van Herstal zou hier zijn geboren omstreeks 635.
Trivia.
De Nederlandse koning voert de adellijke titel "Baron van Herstal". Zie Titels Nederlandse koninklijke familie.

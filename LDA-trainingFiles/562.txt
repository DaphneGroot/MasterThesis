	HONGERSTAKING
	Vijf gedetineerden in de Scheveningse gevangenis zijn sinds vijf dagen in hongerstaking. Zij zijn bang voor een medegevangene die bij hen op de afdeling is geplaatst en willen dat hij elders wordt ondergebracht. De vijf weigeren sinds 22 januari al het vaste voedsel. Ze drinken wel. Gevangenisdirecteur Leliefeld zegt tot op zekere hoogte te kunnen meegaan in de bezwaren van het vijftal. Volgens de directeur hebben de stakers 'verhalen' over de nieuweling gehoord die hen angst inboezemen. Hij overlegt met de commissie voor de plaatsing van gevangenen over een oplossing.


Gitaarbanjo.
Een gitaarbanjo is een banjo met 6 stalen snaren die gestemd worden als een gitaar.
In plaats van de bij een gitaar gebruikelijke houten klankkast is het instrument uitgerust met een cirkelvormige spanring met vel zoals bekend van de banjo.
Op deze manier klinkt de gitaarbanjo als een banjo, maar wordt bespeeld als een gitaar.
Sinds enige tijd bestaat de tendens de bovenste dikke mi snaar te vervangen door een hoge mi; dezelfde snaar als de onderste. Op die manier kan je verder de gitaarakkoorden gebruiken, maar toch de typische hoge klank in de aanslag krijgen, net zoals in de bluegrass- of vijfsnarige banjo.

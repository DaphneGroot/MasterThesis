 NIB ZIET 15 PROCENT WINSTGROEI 1996. 
 DEN HAAG, 22 aug (Reuter) - De Nationale Investeringsbank NV verwacht dat haar winst over heel 1996 met circa 15 procent zal stijgen, zo blijkt uit het halfjaarbericht van de bank. 
 "Onvoorziene omstandigheden voorbehouden mag voor geheel 1996 rekening worden gehouden met een procentuele groei van de netto winst in dezelfde orde van grootte als over het eerste halfjaar," aldus de NIB die eerder dit jaar al een verdere winststijging over 1996 zei te verwachten. 
 In de eerste helft van dit jaar trok de netto winst met 15 procent aan tot 73,5 miljoen gulden en groeide de winst per gewoon aandeel A met 14 procent tot 6,29 gulden. 
 Als de jaarwinst over 1996 inderdaad met de verwachte 15 procent stijgt zal de groei van de jaarwinst per aandeel in 1996 volgens de NIB op acht a 10 procent uitkomen. 
 Dit is een gevolg van de toename van het aantal uitstaande aandelen A en de uitgifte van circa 174 miljoen gulden preferent aandelenkapitaal in juni van dit jaar. 
 Het renteresultaat bedroeg in het eerste halfjaar 126,6 miljoen gulden en ook dat was 15 procent hoger dan de 110,1 miljoen in de eerste helft van 1995. Volgens de NIB was dat het gevolg van de grotere kredietportefeuille die in het eerste halfjaar met drie miljard gulden groeide tot 14 miljard gulden. 
 De provisiebaten stegen met 31 procent van 7,5 miljoen tot 9,8 miljoen. Met name de verbeterde gang van zaken in het effectenbedrijf droeg hier volgens de NIB aan bij. 
 Volgens de bank vertoonden de resultaten van het participatiebedrijf een bevredigend verloop De opbrengsten uit effecten en deelnemingengulden tegen 19,6 miljoen in het eerste halfjDe winsten op verkochte participaties en eventuele afwaarderingen zorgden nu voor een an 9,3 miljoen gulden tegen 10,8 miljoen in de eerste helft van 1995. 
 De overige met 0,9 miljoen gulden tot 8,2 miljoen. 
 De bedrijfslasten groeiden met 12 procent tot 53,9 miljoen. Dat bedrag was exclusief een in de eerste jaarhelft van 1996 verantwoord incidenteel bedrag van 1,7 miljoen gulden voor kapitaalsbelasting in verband met de emissie van prefs in juni. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

 Fiscus in beroep tegen vonnis Breevast. 
 UTRECHT, 7 maart (Reuter) - Breevast NV heeft meegedeeld dat de staat hoger beroep heeft aangetekend tegen het tussenvonnis dat de Utrechtse rechtbank op 18 december wees. 
 Daarin bepaalde de rechtbank dat de staat nader bewijs moest aandragen voor haar stelling dat gedaagden, waaronder Breevast, er bij de verkoop in 1983 van vier vennootschappen niet redelijkerwijs van mochten uitgaan dat zij met een bonafide koper te maken hadden. 
 Breevast zegt de verdere procedure, die zal dienen bij het Gerechtshof in Amsterdam, onveranderd met vertrouwen tegemoet te zien. 
 (c) Reuters Limited 1997. 

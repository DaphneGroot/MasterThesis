Borger (Nederland).
Borger (Drents: "BÃ¶rger") is een plaats en voormalige gemeente in de provincie Drenthe (Nederland). Borger ligt op de Hondsrug, in de gemeente Borger-Odoorn en telt inwoners. Tot aan de gemeentelijke herindeling op 1 januari 1998 was Borger een zelfstandige gemeente. Naast het hoofddorp bestond de gemeente uit de dorpen Bronneger, Buinen, Buinerveen, Drouwen, Drouwenerveen, Ees en Nieuw-Buinen en de buurtschappen Bronnegerveen, Drouwenermond, Eesergroen, Eeserveen, Ellertshaar en Westdorp.
Grootste hunebed.
Borger is onder meer bekend door het grootste hunebed van Nederland, de D27. In de directe omgeving van Borger bevinden zich nog 2 andere hunebedden D28 en D29. In Borger, vlak bij het hunebed D27, is het nieuwe Hunebedcentrum gelegen. Hier vindt men veel informatie over hunebedden in Nederland.
Grootste hunebed van Nederland in Borger
De aanwezigheid van meerdere hunebedden wijst op een vroege bewoning van de omgeving van Borger. Het huidige dorp Borger wordt pas voor het eerst genoemd in de Middeleeuwen. De kerk in Borger geldt als de tweede kerk in het dingspel Oostermoer, gesticht vanuit de moederkerk in Anloo. Het kerspel Borger omvat dan de buurschappen Drouwen, dat dan nog groter is dan Borger, Ees, Westdorp, Buinen en Gasselte. Gasselte wordt later een eigen kerspel, maar deelt nog wel eeuwenlang de schulte met Borger. De keuze voor Borger als plaats voor een nieuwe kerk schijnt mede bepaald te zijn door de ligging van een aantal tafelgoederen van de Utrechtse bisschop.
Economie.
Op dinsdag is er een weekmarkt.
In het zomerseizoen is er elke vrijdag een braderie en vlooienmarkt.
Voorzieningen.
Er zijn diverse voorzieningen zoals een bibliotheek, verschillende verenigingen waaronder voetbalclub SV Borger, een sporthal, een zwembad, winkels, basisscholen, een middelbare school, Toeristisch Informatie Punt, campings en restaurants in Borger.
Wegen.
Borger ligt aan de N34, de weg van Groningen naar Emmen. Deze weg gold als zeer gevaarlijk. Vooral bij de afslag naar Borger vonden diverse (dodelijke) aanrijdingen plaats. Om dit te verhelpen is er een ongelijkvloerse kruising aangelegd. Voor die aanleg moest echter een gedeelte van de "Koesteeg", met een rij eiken, verdwijnen. Een groep inwoners verzette zich daarom fel tegen de plannen. Het verzet mocht echter niet baten, de plannen zijn inmiddels (eind 2008) uitgevoerd.
Openbaar vervoer.
Aan de N34 van Borger ligt het busstation N34 waar de Qliners 300 en 305 van Qbuzz en Arriva Touring aansluiten op het streekvervoer.

	Tentoonstelling Jan Steen trekt 310 duizend kijkers
	ANP
AMSTERDAM
De tentoonstellling 'Jan Steen, Schilder en Verteller' is door 310 duizend mensen bezocht. Het Rijksmuseum in Amsterdam heeft dat met tevredenheid vastgesteld. Het museum had vooraf op zo'n 250 duizend bezoekers gerekend.
Een kwart van de bezoekers was buitenlander. Met name Duitsers en Belgen kwamen op de expositie af. De tentoonstelling was zondag voor het laatst te zien. Sinds 21 september hingen er 49 schilderijen van Jan Steen aan de wanden van het Rijksmuseum. Die waren daarvoor al tentoongesteld in The National Gallery in Washington.


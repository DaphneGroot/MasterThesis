Prometheus (mythologie).
De mythe van Prometheus door Piero di Cosimo, 1515
Prometheus (Oudgrieks) is een figuur uit de Griekse mythologie.
Prometheus was de zoon van de Titaan Iapetus en broer van onder andere Atlas en Epimetheus, die Pandora trouwde. Prometheus heeft zijn onsterfelijkheid te danken aan Cheiron de centaur.
Veelbetekenend is de mythe van Prometheus. Bij de oorspronkelijke toebedeling van gaven en vaardigheden door de Griekse goden was de mens er bekaaid afgekomen. Zowel op het vlak van de overlevingsinstincten als op het vlak van de natuurlijke verdedigingsmiddelen waren de andere levende wezens er veel beter aan toe. Uit hybris stal Prometheus het vuur bij de Olympische goden en schonk het aan de mensen. De mens leerde metaal te bewerken en een technische beschaving te ontwikkelen.
Prometheus wordt bovendien voorgesteld als een leraar en uitvinder, die de mensen wederzijds respect bijbrengt en hen leert vooruit te zien: zijn naam wordt verklaard als 'de vooruitdenkende'. Prometheus werd door Zeus, de Griekse oppergod, gestraft voor zijn hybris. De nemesis ('wrekende gerechtigheid') viel hem ten deel: hij werd aan de bergketen Kaukasus gekluisterd waar adelaar Ethon elke dag zijn lever kwam opeten. Elke nacht groeide de lever weer aan. De nemesis had voor eeuwig moeten duren, maar de held Herakles bevrijdde hem tijdens zijn elfde werk.
Deukalion is de zoon van Prometheus, die Pyrrha trouwde en samen met haar de aarde bevolkte na de zondvloed.
Nog steeds wordt Prometheus geassocieerd met techniek. Daarom is hij de officiÃ«le "mascotte" van de Technische Universiteit Delft. Een standbeeld van hem stond bij de aula aan het Mekelpark; het vuur van Prometheus is terug te vinden als de vlam op de T in het universiteitslogo.

Canadese dollar.
De Canadese dollar is de munteenheid van Canada. De dollar wordt onderverdeeld in 100 cent. Het muntgeld is beschikbaar in 5, 10, 25, 50 cent en 1 en 2 dollar. Het papiergeld is beschikbaar in 5, 10, 20, 50 en 100 dollar.
Bankbiljetten.
Op twee laatst uitgegeven series van bankbiljetten (de "Canadian Journey Series" en de "Frontier Series") staan speciale brailletekens. Het zijn geen gewone braillegetallen - aangezien die te kwetsbaar werden geacht - maar series van zes of geen stippen (zie afbeelding). De tekens representeren de waarde van de biljetten. De tekens staan in de rechterbovenhoek op de voorkant van het biljet, in de vorm van verhoogde stippen.

Reimerswaal (gemeente).
Reimerswaal () is een gemeente in de Nederlandse provincie Zeeland. De gemeente telde per inwoners (bron: CBS) en heeft een oppervlakte van 243,08 km² (waarvan 133,89 km² water). De kern Yerseke is bekend vanwege de mossel- en oesterhandel; Kruiningen was bekend vanwege de veerdienst Kruiningen-Perkpolder. Deze veerpont is inmiddels vervangen door de Westerscheldetunnel. Op het oude terrein van de voormalige veerpont verrijst een compleet nieuwe woonwijk, Kruseveer.
De gemeente Reimerswaal ontstond in 1970 uit de samenvoeging van de gemeentes Krabbendijke, Kruiningen, Rilland-Bath, Waarde en Yerseke en is genoemd naar de middeleeuwse stad Reimerswaal die ten noorden van de huidige gemeente lag, op het Verdronken Land van Zuid-Beveland, ook wel "Verdronken land van Reimerswaal" genoemd. Het gemeentehuis staat in Kruiningen.
De Kreekraksluizen zijn gelegen in de gemeente Reimerswaal.
José van Egmond (CDA) is op 10 juli 2017 voorgedragen als burgemeester van de gemeente Reimerswaal.
Kernen.
Verder zijn er de buurtschappen Bath, Gawege, Middenhof, Roelshoek, Stationsbuurt, Vlake en Völckerdorp. In Stationsbuurt ligt het spoorwegstation Rilland-Bath; verder zijn er station Krabbendijke en station Kruiningen-Yerseke.
Topografie.
"Topografische gemeentekaart van Reimerswaal, per maart 2017"

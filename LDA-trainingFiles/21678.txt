Wijnbouw in Thailand.
Vóór 1960 was er weinig sprake van wijnbouw in Thailand. De druiven werden geïmporteerd uit de Verenigde Staten en Australië, wat voor hoge kosten zorgde. Nadat er geschikte druivenrassen werden gevonden voor de groei in eigen land, groeide de wijnbouw in een snel tempo. De eerste commerciële wijnstreken bevonden zich in de provincies Nakhon Pathom, Ratchaburi, Samut Sakhon en Samut Songkhram, nabij Bangkok. Vervolgens groeide de wijnbouw uit naar noordoostelijke en westelijke regio's.
De weersomstandigheden in de diverse provincies verschillen enorm.
In 1998 werd er op 2.717 hectare druiven verbouwd. In de centrale vlakte van het land groeien voornamelijk tafeldruiven. In de noordoostelijke regio zowel tafel- als wijndruiven.
Er zijn twee wijnbedrijven, in de provincies Loei en Nakhon Ratchasima. Een voorbeeld van een Thaise wijn is de "Chateau Loei" uit Loei.

Norodom Chakrapong.
ZKH Generaal Sdech Krum Khun (prins) Norodom Chakrapong ("Naradhama Chakrabangsa") (Khemerin Paleis, 21 oktober 1945) is een zoon van ZM Norodom Sihanouk, de koning van Cambodja.
Norodom Chakrapong heeft zijn opleiding genoten in Frankrijk en aan het stafopleidingsinstituut van de Joegoslavische luchtmacht. Gedurende de jaren 60 heeft hij gediend als piloot in de luchtmacht van Cambodja. Van 1973 tot 1975 leefde hij in China in ballingschap (net als zijn vader). Hierna ging hij naar Frankrijk waar hij tot 1991 verbleef. In het midden van de jaren 90 is hij viceminister-president van Cambodja geweest. Hij was toen onder andere verantwoordelijk voor de staatsluchtvaartmaatschappij Kampuchea Airways.
Hij werd in 1993 wederom verbannen vanwege zijn vermoedelijke betrokkenheid bij een moordaanslag op Hun Sen. Hij ging hierop eerst tot 1994 naar MaleisiÃ« en vervolgens tot 1998 naar Frankrijk.
In 2003 keerde hij met goedkeuring van minister-president Hun Sen terug en hij richtte toen Royal Phnom Penh Airways op. In 2003 is ZKH de eigenaar van deze maatschappij. Hij is ook lid van de raad van advies van de koning. Hij is zodoende een invloedrijk persoon in het politieke en zakelijk klimaat in Cambodja in de jaren 90 en 00.
Vrouwen en kinderen.
1 Hun Soeun (Anak Munang Soeun), geboren op 1 augustus 1943, lid van de Hun Familie. Ze was tijdens haar leven een balletdanseres bij het koninklijke ballet van Cambodja. Getrouwd: geen datum voorhanden Gescheiden: geen datum voorhanden.
2 Kethy Tioulong (Anak Munang Kethy), geboren op 5 augustus 1951. Getrouwd op 18 november 1965 in het Khemerin Paleis in Phnom Penh. Gescheiden: reeds, geen datum voorhanden. Zij was een dochter van generaal Nhiek Tioulong.
3 Duong Diyath (Anak Munang Diyathi), geboren op 5 april 1948. Getrouwd op 10 november 1967 in het Khemerin Paleis in Phnom Penh. Zij was een dochter van Duong.
4 Duong Yany (Anak Munang Yani), geboren op 4 februari 1953. Getrouwd in 1974 in Peking China. Zij was een dochter van Duong. Gescheiden: reeds, geen datum voorhanden.
5 Dounchan Charuvan (Anak Munang Yaruvani), prinses Norodom Chakrapong, geboren op 11 april 1956. Zij was een dochter van Duongchan.

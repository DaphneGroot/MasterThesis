	Meer geldprijzen bij Grand Prix badminton
	ANP
NIEUWEGEIN
De Internationale Badmintonfederatie (IBF) heeft meer geld verbonden aan de Grand Prix-toernooien. Om in aanmerking te komen voor een dergelijk evenement moet de organisatie minstens 30.000 dollar, omgerekend 48.000 gulden, aan prijzengeld beschikbaar stellen. Vorig seizoen was dit de helft.
Het aantal sterren dat de IBF aan een toernooi toekent, hangt af van de prijzenpot. Het hoogste aantal is zes met een minimaal prijzengeld van 250.000 dollar (400.000 gulden). Dit bedrag bepaalt ook in welke maten de resultaten voor spelers meetellen voor de wereldranglijst.
Jeroen van Dijk neemt de komende twee weken in AziÃ« deel aan de Grand Prix-toernooien van Taiwan en Japan. Beide evenementen hebben vijf sterren. Dit houdt in dat er 170.000 dollar (275.000 gulden) te verdienen is.


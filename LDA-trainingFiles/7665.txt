Kathleen Kennedy (Markiezin van Hartington).
Kathleen Agnes Kennedy (Brookline (Massachusetts), 20 februari 1920 – Saint-Bauzille (Ardèche, Frankrijk), 13 mei 1948), Markiezin van Hartington, was de dochter van politicus Joseph P. Kennedy, Sr. en dus de zuster van de Amerikaanse president John F. Kennedy.
Ze trouwde de Engelse William Cavendish (10 december 1917- 9 september 1944), oudste zoon van de 10e Hertog van Devonshire, die ze had leren kennen toen haar vader als ambassadeur in het Verenigd Koninkrijk werkte. Hij was de negende Markies van Hartington, en zij kreeg de titel Markiezin. Vier maanden nadat zij trouwden kwam hij om het leven in de slag om Beverlo in de Tweede Wereldoorlog.
In 1946 wilde ze hertrouwen, met Peter Fitzwilliam, die een scheiding wilde van Olive Plunkett, erfgename van het Guinnessfortuin. Haar moeder was het hier niet mee eens. Het weekend voordat ze haar vader zou ontmoeten om goedkeuring te vragen kwam Kathleen samen met Peter om in een vliegtuigongeluk.

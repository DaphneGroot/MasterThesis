Mariekerke (België).
Kerk van Mariekerke gezien vanaf de Schelde
Mariekerke is een dorp in de Belgische provincie Antwerpen en een deelgemeente van de gemeente Bornem. Mariekerke bestaat al in 1228 als één van de 4 kerndorpen van het domein Baasrode onder de naam OLV Baserode Sinte-Marie en maakte deel uit van het Land van Dendermonde. Ook had het in die tijd twee bekende aanlegplaatsen aan de Schelde namelijk "Het Leg" en "Berdonk". Later maakte het deel uit van het Land van Bornem. In die tijd behoorde ook een strook van de Scheldeoever tussen Branst en Weert tot het grondgebied. Vanaf de 16de eeuw krijgt Mariekerke zijn eigen priester.
Hydrografie.
Het dorp ligt aan de Schelde.

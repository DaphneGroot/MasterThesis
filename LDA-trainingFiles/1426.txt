	Italie legt ijsfabrikant vuur aan de schenen
	Bloomberg
ROME
De Italiaanse antitrust-autoriteiten hebben grote problemen met de manier waarop de grote ijsfabrikanten, waaronder Nestlé en Unilever, hun producten afzetten op Europa's grootste ijsmarkt verkopen. Volgens de Italianen is er vanwege afspraken tussen de ijsmakers en de kiosken geen sprake van echte concurrentie.
De fabrikanten hebben 180 dagen de tijd gekregen om een einde te maken aan afspraken die de gelaterias dwingen om alleen maar ijsjes van een merk te verkopen. Volgens de Italiaanse autoriteiten hebben 162 duizend kiosken exclusieve contracten, goed voor 73 procent van de verkoop van consumptieijs in Italië.
Het Zwitserse Nestlé en het Brits-Nederlandse Unilever hebben via een uitgebreid assortiment 70 procent van de markt in handen. Twee Italiaanse fabrikanten, Sammantona en Sanson, zijn samen goed voor nog eens 19 procent.


Jenita Hulzebosch-Smit.
Jenita Hulzebosch-Smit (Rouveen, 14 november 1974) is een Nederlands (marathon-) en langebaan schaatsster. Ze is getrouwd met marathonschaatser en zanger Erik Hulzebosch.
Bij de marathon domineerde ze samen met zus Gretha Smit in het begin van de 21e eeuw het peloton. Zo eindigde ze op 4 januari 1997 als derde bij de Vijftiende Elfstedentocht, achter haar zus Gretha. Vanaf 2002 deed ze ook mee met de 3 km en de 5 km op de lange baan. Ze heeft op de 5 km baanrecords staan in Assen en Utrecht. Aan het eind van seizoen 2005/2006 is ze gestopt met het langebaanschaatsen.

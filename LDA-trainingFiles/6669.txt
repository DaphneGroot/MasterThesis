Leidingwater.
Leidingwater is water dat via buisleidingen wordt getransporteerd. Om dit transport mogelijk te maken wordt leidingwater onder druk gehouden. Deze druk kan worden opgewekt met watertorens of met pompen. De watertoevoer wordt gereguleerd met kranen, vandaar dat leidingwater ook wel kraanwater wordt genoemd. In Vlaanderen spreekt men ook van 'kraantjeswater'. Het antoniem van leidingwater en kraanwater is flessenwater.
Om leidingwater te kunnen leveren is een flinke infrastructuur nodig. Behalve de leidingen zijn ook pompen en/of watertorens, zuiveringsinstallaties, verbruiksmeters enz. nodig.
Nederland.
De eerste waterleiding in Nederland werd in 1853 aangelegd om duinwater naar Amsterdam te transporteren.
De Nederlandse Waterleidingwet geeft een beperkte definitie van leidingwater: 'Leidingwater is water, bestemd om te drinken, te koken, voedsel te bereiden of andere huishoudelijke doeleinden, dat door een waterleidingbedrijf of een collectieve watervoorziening aan derden ter beschikking wordt gesteld.'
Soorten leidingwater.
Aangezien deze waters heel verschillende eigenschappen hebben, heeft iedere soort water zijn eigen leidingnetwerk dat volledig gescheiden is van andere waterleidingnetwerken.
Daarnaast zijn er nog vele andere soorten water die door leidingen worden getransporteerd maar die over het algemeen niet worden aangeduid met leidingwater. Voorbeelden hiervan zijn: cv-water, koelwater, druppelirrigatiewater, regenwater.

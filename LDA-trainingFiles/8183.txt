Medezeggenschap.
Medezeggenschap is het uitoefenen van invloed op de (arbeids)omstandigheden, arbeidsrelatie en de organisatie door werknemers of andere direct betrokkenen, zoals studenten/cliënten (bij onderwijsinstellingen en zorginstellingen) of ouders (bij scholen).
Arbeidsorganisaties.
Dit onderscheid is niet zo zwart-wit als hier beschreven staat. Het kan voorkomen dat een werkgever met een vakbond een ondernemings-cao afsluit. Deze CAO is dan van toepassing op één onderneming. Anderzijds moet het begrip onderneming ruim opgevat worden; als er sprake is van een concern zijn er verschillende ondernemingsraden die invloed hebben binnen de dochterondernemingen in dit concern. Elke onderneming binnen het concern kan een eigen ondernemingsraad hebben. Daarnaast kan er een groepsondernemingsraad bestaan (voor een aantal dochterondernemingen binnen het concern) en een centrale ondernemingsraad (COR) (voor het hele concern).
Defensie.
Medezeggenschap binnen Defensie is geregeld binnen het Besluit Medezeggenschap Defensie (BMD).
Zorginstellingen.
Medezeggenschap door cliënten bij zorginstellingen in Nederland is sinds 1996 geregeld in de "Wet medezeggenschap cliënten zorginstellingen" (WMCZ).
Hoger onderwijs.
Zowel studenten als docenten hebben in de organen een stem. De rechten en plichten van medezeggenschapsraden zijn geregeld in de Wet van 8 oktober 1992, de "Wet op het hoger onderwijs en wetenschappelijk onderzoek" (WHW).

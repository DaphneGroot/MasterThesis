	De portefeuille van: John Bosman
	'Er is iets veranderd in het voetbal. Spelers van negentien, twintig jaar moeten zo nodig van Ajax naar Valladolalid of zo. Ik begrijp dat niet, hoor. Ajax is een ideale leerschool. Ik kan me niet voorstellen dat zulke jongens om sportieve redenen vertrekken.
'Op mijn negentiende kon ik ook weg, naar Itali en naar Frankrijk, naar Toulon. Toen ik dat zag . . . ik kon in drie jaar tijd miljonair worden. Maar Johan Cruyff zei: ''Jij bent er nog lang niet klaar voor. Echt groot geld verdien je trouwens pas na je 26ste.'' Dat is uitgekomen.
'Ik begon bij Ajax met een contract van 25 mille bruto, exclusief premies. Ik was zeventien. Een paar jaar later zat ik aan de twee ton. Veel geld, maar jongens van die leeftijd verdienen nu, zeker in Amsterdam, het twee-  drievoudige. De afgelopen tien jaar heb ik een vrij stabiel salaris gehad. Tussen de vijf ton en het miljoen.
'Verhuizen naar Spanje of Itali heb ik nooit zien zitten. Je moet daar een heel nieuw leven beginnen, dat trok mijn vrouw en mij niet. In Zuid-Europa kon ik meer vangen dan bij KV Mechelen, maar ik dacht: ach, voor die paar ton extra.
'Ik zette vanaf het begin geld opzij. De helft van mijn salaris stortte ik in het pensioenfonds van de vakbond, ik nam een levensverzekering en een lijfrentepolis. Want ik wist heel goed dat ik na mijn carrire nog vijftig jaar door moet. Maar het heeft ook veel met mijn opvoeding te maken. We hadden het thuis niet zo breed. Nog steeds gooi ik mijn muntjes in een spaarpot. Als-ie vol is, breng ik de inhoud naar de bank.
'Alleen mijn huis, dat mag best wat kosten. Ik woon groot en mooi. Mijn vrouw zoekt altijd de woning uit. En ze heeft een dure smaak. Gekregen.
'Toen ik naar FC Twente ging, was ik dankzij het Bosman-arrest transfervrij. Mijn manager en ik konden hogere eisen stellen, want Twente bespaarde zo'n twee miljoen gulden. Of ik zulke gesprekken niet een tikje gnant vind? Nou ja, je moet op zo'n moment natuurlijk wel zakelijk blijven.
'Veel voetballers zijn driftig bezig met beleggen op de beurs. Ook bij FC Twente. Onder de douche hoor je de jongens er over praten. Het hoort bij deze tijd. Het is wel grappig. Vroeger schakelden ze eerst naar pagina 601 van Teletekst, de sportpagina, en nu naar 570, die van de beurskoersen.
'Ik heb vijf jaar geleden slechte ervaringen gehad met beleggen. Flink verloren dus. Mijn fout was dat ik onvoldoende controleerde wat mijn effectenkantoor aan het doen was. Daar heb ik van geleerd. Binnenkort begin ik weer, maar dit keer houd ik de boel goed in de gaten.
'Ik vind het prima dat de Oranje-selectie ruim een ton aan Jean-Marc Bosman heeft gegeven. Ik wou dat ik er zelf bij was geweest. Alle profvoetballers verdienen dankzij hem nu een stuk meer. Maar de voetbalwereld is egostisch, h. Of er eindelijk een benefietwedstrijd komt, moet ik nog zien. Als je mij Bosmans gironummer zou geven? Eh, dat weet ik niet hoor. Ik vind dat de echte topspelers het initiatief moeten nemen.'
Boudewijn Geels


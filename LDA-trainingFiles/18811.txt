Tenneville.
Tenneville (Waals: "Tiniveye") is een plaats en gemeente in de Belgische provincie Luxemburg. De gemeente telt ruim 2500 inwoners. Door de gemeente stroomt de Ourthe.
Kernen.
De gemeente bestaat naast Tenneville zelf nog uit de deelgemeenten
Champlon en Erneuville. Daarnaast liggen nog verschillende dorpjes en gehuchten verspreid over de gemeente. In Erneuville liggen onder meer de gehuchtjes Cens, Tresfontaines, Wembay en Beaulieu. Ten noorden van Champlon ligt het gehucht Journal. In Tenneville liggen onder meer de gehuchten Ramont, Ortheuville en Laneuville-au-Bois.
Demografische evolutie.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
De Ferrariskaart uit de jaren 1770 toont de plaats als het dorpje "Tenneville", met net ten westen de gehuchten "Haute Ramont" en "Basse Ramont". Op het eind van het Ancien RÃ©gime werd Tenneville een gemeente. In 1823 werden de buurgemeenten Ortheuville en Laneuville-au-Bois opgeheven en bij Tenneville gevoegd.
Bij de gemeentelijke fusies van 1977 werden Champlon en Erneuville deelgemeente van Tenneville.
2013-2018.
Het bestuur van Tenneville bestaat uit de lijst IC Tenneville die de meerderheid van de zetels heeft.
Verkeer en vervoer.
De gemeente wordt doorsneden door de N4, de expresweg van Namen naar Bastenaken.

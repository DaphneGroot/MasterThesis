Delfshaven (stadsdeel).
Delfshaven is een bestuurscommissiegebied van de gemeente Rotterdam. Delfshaven telde op 1 januari 2006 70.290 inwoners en heeft een oppervlakte van 5,80 km². Oorspronkelijk was Delfshaven een onderdeel van Delft. In 1795 werd het een zelfstandige gemeente, om in 1886 door Rotterdam geannexeerd te worden.
Delfshaven ontstond in 1389, toen de "Delfshavense Schie" werd gegraven om de stad Delft een verbinding met de Maas te geven. Sindsdien konden de schepen vanuit Delft via de Delftse en Delfshavense Schie de Nieuwe Maas bereiken. Rondom de sluis ontstond het havenstadje 'Delfshaven'. Het had de status van een 'kolonie van Delft'. Een terugslag in de groei vond plaats toen aan het eind van de Hoekse en Kabeljauwse twisten (rond 1490) de Hoeken enorme verwoestingen aanrichtten.
In het begin van de zestiende eeuw telde Delfshaven iets meer dan 100 huizen en 400 inwoners.
Demografische ontwikkelingen.
Tussen ongeveer 1980 en 2000 trokken vele autochtone gezinnen weg uit Delfshaven. Hiervoor in de plaats kwamen nieuwkomers die vaak in achterstandssituaties verkeerden. De werkloosheid steeg en de drugsoverlast nam toe. Halverwege de jaren negentig kwam daartegen verzet, onder leiding van Annie Verdoold. Door de goede samenwerking tussen bewoners, politie, zorginstellingen en gemeente zijn de problemen toen flink afgenomen. Maar vooral in sommige delen van Spangen kunnen nog veel zaken verbeterd worden.
Zetelverdeling deelraad resp. gebiedscommissie.
De onderstreepte getallen vormen de hieruit onderhandelde bestuursmeerderheid.
In 2014 is de deelgemeente opgeheven en vervangen door een 'bestuurscommissiegebied'.

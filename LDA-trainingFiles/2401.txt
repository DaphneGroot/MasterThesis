	Straks springt er eentje van de kerktoren Bennie Jolink gaat toch weer toeren met Normaal
	TROMPETGESCHAL en tromgeroffel doen het voorwerk. Dan klinkt, zelfverzekerd, de stem van Bennie Jolink, sinds de oprichting in 1975 leadzanger van Normaal: Dit is de krachttour veur de superboer. Jolink grijnst, zo veelzeggend kan het begin van een nieuwe single zijn.
Die single kondigt een nieuw album aan, dat eind deze maand verschijnt, en een tournee, Krachttour '97, die morgen tijdens de Zomerfeesten van Hengevelde van start gaat. Voor het eerst zal Normaal nauwelijks nog feesttenten en sporthallen aandoen. De band heeft nu zijn eigen supertent, met een draaiend podium in het midden.
De zanger verkneukelt zich alvast. 'Je komt op en je voelt de blijdschap van de grote massa. Zelf ben je ook blij. Dit is als seks, dit voelt als echte liefde: het gaat nooit vervelen.'
Toch schuift Jolink (50) nu een beetje verlegen met een glas verse jus, en plukt hij een denkbeeldig pluisje van zijn tweed jasje. 'Angst? Nee, angst ken ik niet. Maar vage ongerustheid maakt zich soms van mij meester. De conditie is nog niet goed. Het duurt lang voordat je weer helemaal in shape bent.'
Krachttour '97 is aanzienlijk korter dan de eindeloze reeks veldtochten van de afgelopen decennia. Ze moesten wel, de mannen van Normaal, nu het voortbestaan van de rockband aan een zijden draadje hing. Eind vorig jaar kreeg Jolink grote last van zijn luchtwegen. En, in het verlengde van deze cara-aandoening, last van zijn kop. 'De energie verdween, ik at en sliep niet meer, ik raakte in een spiraal die nog neerwaarts was ook. Mijn vrouw greep in. Zij belde de dokter dat het zo niet langer ging. Ik dacht dat het nooit meer goed zou komen.'
Jolink nam een time-out. Zou hij ooit nog op het podium verschijnen? 'Mij zul je nooit meer horen zeggen dat overspannen mensen aanstellers en slapjanussen zijn. Voor iemand als Prins Claus heb ik veel begrip gekregen.'
Toch durfde hij een bezoek aan de psychiater niet aan. 'Ik zou me, denk ik, gegeneerd hebben.' Zo'n visite was ook niet nodig, zegt hij geruststellend. Hij werd immers gesteund - het klinkt, vindt hij zelf, haast sentimenteel - door een begripvolle omgeving: zijn echtgenote, de jongens van de band. En de fans, niet te vergeten: 'Hun reacties waren, laat ik het maar domweg zeggen, ontroerend. Kom jagen in Ierland, schreven ze, of vrienden van ons hebben een huis voor je in Zwitserland.'
Hij denkt dat het vooral die reacties zijn geweest die hem uiteindelijk over de streep hebben getrokken. In februari sprak Jolink het verlossende woord: tot 2000, het jaar waarin de band 25 jaar bestaat, zal Normaal blijven optreden. De Anhangerschap, de bijna vierduizend leden tellende fanclub, slaakte een diepe zucht van verlichting. 'Soms waren hun reacties bijna beangstigend. Toen het nieuws nog niet bekend was zaten kerels te grienen in het caf. Ik dacht: straks springt er nog een van de kerktoren.'
Voor de fans is Normaal een instituut of - beter nog - een levensstijl. Ze kopen alle platen, ze bezoeken - zingend en drinkend en hkend - alle concerten, ze gaan soms letterlijk met de billen bloot. 'Maar ze hebben het hart op de juiste plaats. Van knokken of agressie is zelden sprake geweest. Ze zijn heel trouw - een begrip dat mij erg aanspreekt.'
Normaal-fans steunen hun helden door dik en dun, ze weten, dankzij het Achterhoeks van die helden, dat dialect ook een pre kan zijn. 'Ze zijn vaak boer, niet zo trendgevoelig, stellen zich wat terughoudend op. Als Normaal ooit een betekenis heeft gehad is het dat wij hun zelfbewustzijn een impuls hebben gegeven.
'En misschien mag ik zo onbescheiden zijn om op te merken dat als wij er niet geweest waren er nu heel wat minder groepen zouden zijn die in het dialect zingen.'
Jolink houdt van zijn taal en zijn geboortestreek. Hij is zelf nog steeds een provinciejongen. 'Op het platteland ben je op elkaar aangewezen - en dat is geen idylle. Als de boer ziek is komt de boerin dat melden aan de buurman, en die neemt, zonder een woord te zeggen, tijdelijk de zorg op zich.'
Hij woont in Hummelo en zingt, vanachter een caf-tafel (met Perzisch tapijt), de lof op zijn geboortedorp. 'Hier kennen mensen elkaar van geslacht op geslacht. Kinderen zijn de klonen van hun vaders en moeders, alles zit in de genen. En van die genen ben je op de hoogte.' Met grote grijns: 'Als die ene familie gaat drinken moet je oppassen. Want daar zitten de handjes nogal los.'
Hij zwaait naar voorbijgangers, vertelt over de oude schoolmeester die hij nog geregeld ziet, hoort, heel beleefd, het verhaal aan van een caf-bezoeker die ook Jolink heet maar toch geen familie is. 'Ze organiseren hier geweldige evenementen. Schuttersfeesten waar dappere mannen, met zwaaiend vaandel, de boze geesten bezweren. Schrijf dat maar niet op. Anders komen er nog te veel vreemden kijken.'
Een jongen, die een deel van het gesprek heeft afgeluisterd, overhandigt Jolink een briefje. Of hij eens wil praten over het IJsselkade-project in Doesburg. De zanger, bril voor op de neus, knikt instemmend. En steekt vervolgens een verhaal af over het natuurschoon van de Achterhoek, en de toenemende recreatiezucht. 'De stadsmensen verpesten het hier. Ze kopen een boerderijtje op het platteland, en stellen vervolgens voorwaarden aan de industrie en het toerisme. Niks mag meer. Ze bederven de prijs, ze bederven de sfeer. Ze interesseren zich nauwelijks voor de tradities van het platteland.'
Ooit probeerde hij het zelf in de stad. Na zijn beeldende-kunstopleiding aan de AKI in Enschede, waar hij 'met lof' afstudeerde, vertrok Jolink in 1968 naar Amsterdam. Bij toneelgroep Studio verzorgde hij de aankleding van de zaal en ontwierp hij affiches - voor zijn affiche van de voorstelling Hoera Amerika! ontving hij een grafische prijs. 'Ik herinner me nog de allereerste vergadering. Daar zat ik, in fluwelen pak met zeventien knopen, de blikken verwachtingvol op mij gericht. T¢t ik mijn bek opendeed, de gezichten stortten in mekaar, je zag ze denken: o, 't is een boer'
Hij verdiende er veel geld dat hij in cafs verbraste, maar was er niet bijster gelukkig. 'Dat gedoe met trends, die hang naar oppervlakkige luxe: het zei me niks, ik was ook te onaangepast. En dan die acteurs - neem me niet kwalijk, jezus christus wat een volk. Je moest op zijn minst biseksueel zijn, anders hoorde je er niet bij. De nichten liepen voortdurend te beweren dat ik ook een nicht was. Niet dat ik last had van bekrompenheid: ik was lid van het DOK, een nichtendisco die tot diep in de nacht open was. Kon je lekker sateetjes eten.' Opgetogen: 'Dat lidmaatschap heb ik nog'
Op een dag kwam hij, op een brug, vijf kerels tegen. 'Van die types die later poten zijn gaan rammen. Cowboy Sjimmie hadden ze geroepen, want ik droeg een cowboyhoed, en had lang haar. Binnen een minuut stonden ze met z'n allen bovenop me te stampen. Moet je nagaan: in Hummelo was dat lange haar nooit een probleem geweest, uitgerekend in Amsterdam wl.'
Na een jaar ging Jolink naar zijn geboortestreek terug. 'Met hangende pootjes.' Hij wilde leraar tekenen worden, en volgde een opleiding aan de MO in Arnhem. Maar hij kwam in conflict met theorien en autoriteiten - 'Het helpt niet als je de lerares kunstgeschiedenis paardenkut noemt' - en brak zijn studie af. Hij wilde schilder worden, maar stuitte op de onwil van beoordelingscommissies die zijn landschapjes niet zagen zitten. 'Ik weigerde mijn klauwen in de subsidiepot te steken.' Uiteindelijk belandde hij in de muziek.
'Waarom wil een mens op een podium staan? Motieven zijn zelden zuiver. Misschien wel vanwege de lekkere wijven.' Is dit grootspraak? Is Jolink ooit volwassen geworden? 'Ik ben geboren als buitenbeentje. Waarschijnlijk was ik een lawaaiierig etterbakje. Maar ik was niet geniepig. Schuld bekende ik zonder slag of stoot, straf accepteerde ik moeiteloos.'
Soms lijkt hij zich met een kwinkslag achter het imago van weleer te verschuilen. 'Ik lijk vaak vrolijk, maar van aard ben ik somber. Ik ben een hypochonder, ik kan nogal agressief zijn.' In het dagelijks leven barst hij geregeld los, in zijn liedteksten presenteert hij meestal het carpe diem. Wees tevreden met wat je hebt, pak een pilsje, concentreer je op een deerntje, en je bent zo weer boven Jan. Af en toe klinkt enig engagement door: als hij tegen de Centrumdemocraten ageert, bijvoorbeeld, of - in het lied Dikke pens, op de nieuwe cd - tegen een portier die op huidkleur en sekse selecteert. 'Het sombere moet je in je teksten niet te veel naar voren brengen. Het sombert al genoeg in mijn hoofd.'
Dat had hij als kind al: Jolink is altijd een piekeraar geweest. Vaak ziek - astma, eczeem, 'operaties aan onzinnige dingen' -, vaak last van een beklemmend vooruitzicht: 'Vroeger zei ik: als ik dertig word heb ik geluk had, als ik veertig word heb ik pech gehad. Veertig leek me de leeftijd van grijze pakken en bedeesde mannen, veertig wilde ik niet worden - en k¢n ik ook niet worden, dacht ik, gezien mijn conditie.'
Toch herinnert hij zich die kinderjaren, zegt hij, als een roze droom. Het grote vrolijke gezin - twee broers, drie zusters -, de moeders van het dorp die de huishoudens bestierden en de zaken regelden. 'Ik ben opgegroeid in een wereld waar de vrouwen het voor het zeggen hadden.' Schamper: 'Feminisme? Ze hebben zichzlf bevrijd.'
'Ik begrijp niet hoe kinderen in de stad kunnen opgroeien. Hier had ik alles: de dieren, de bossen, de hooizolders, de grote Belgische paarden van grootvader die je naar de stal mocht brengen. Dat dat voor de kinderen van nu steeds meer verloren gaat vind ik verschrikkelijk.'
'Mijn zoon - hij is nu 25 - is in Nijmegen gaan studeren, iets met economie en bedrijfskunde, ik had er al op gerekend dat hij voorgoed weg zou gaan. Maar zie: elke vrijdagmiddag wordt er aan de deur gerammeld, hij zoekt hier zijn vrienden op, wij zorgen dat onze koelkast vol is.
'Ik heb hem, op zijn eentwintigste, de eerste akkoorden op de gitaar geleerd. Inmiddels heeft hij een eigen band, al behoorlijk succesvol - ze hebben geregeld bij ons in het voorprogramma gestaan.'
Zal hij nog wat jeugdherinneringen opdiepen? Hij was een fan van het Oude Testament, en bewonderde, tijdens katechesatie, dominee Dun, liberale voorganger van de Nederlands Hervormde kerk in Hummelo. Jolink was in die tijd gelovig. 'Dominee Dun nam me mee naar discussiegroepen, en liet me daar, met stevige stellingen, de knuppel in het hoenderhok gooien. Daarna gingen we naar het caf, en aten we samen een bittergarnituurtje.'
Hij taalde in die tijd niet naar meisjes, hij taalde naar motoren. 'Daar waren we als jongens  chterlijk van bezeten. En die passie gaat goed samen met het geloof: kijk maar naar Staphorst, daar crossen alle jongens.'
Op zijn achttiende werd Jolink een vurig athest. 'Opeens waren er vragen waarop de dominee geen antwoord had.' Hij zwijgt. 'Ik wil hier niet te veel over zeggen. Als er iemand sterft die nog jong is en waar je heel veel van houdt, worden je de wapens uit handen geslagen. Dominee Dun was bijzonder teleurgesteld dat hij me niet kon helpen.'
Hij kucht eens - hoe kan hij weten of dit hem voor het leven getekend heeft? Liever vertelt hij hoe hij steeds de grenzen van het bestaan tartte: hij was een fervent motorracer, hij liep de marathon in New York, hij waagde zich aan parachutespringen.
Na een auto-ongeluk in 1992, waarbij hij zijn linkerarm verbrijzelde, was hij bijna een jaar uit de roulatie. En eerder, in 1986, tijdens een motorrally in Marokko - 'de zwaarste na Parijs-Dakar' - zag hij per ongeluk een ravijn over het hoofd. 'Ik donderde de diepte in, en zag, als veel anderen die een bijna-dood ervaring hebben gehad, in een flits de film van mijn leven aan me voorbijtrekken. Een prominente rol was er voor de dierbaren die al gestorven zijn. Ik kom naar jullie toe, dacht ik.'
Maar hij overleefde het en is, anders dan hij vroeger voor mogelijk had gehouden, zelfs vijftig geworden. 'Toch wel een mooie leeftijd. Je leert te accepteren wat in je genen opgesloten zit, de eigenschappen waar je niet van houdt: ongeduld, chagrijn. Zo langzamerhand krijg je het gevoel dat je iets te vertellen hebt. Niet dat ik heel snugger ben - maar ik denk wl lang na, en ik ontwikkel ideen die ik steeds weer opnieuw toets.'
Hier spreekt de Jolink die liever in boeken duikt - M rquez, 't Hart, John Fowles - dan dat hij zich in het openbare leven begeeft. 'Bekend zijn is niet prettig. Ik wil niet worden aangegaapt.' Het circuit van Nederland Muziekland mijdt hij zoveel mogelijk. Jolink imiteert de beleefde, immer ja-knikkende zanger: 'Voor mensen die zichzelf opblazen ben ik allergischer dan voor huismijt en katten. Van die vreugdeloze figuren die alleen beroemdheid nastreven krijg ik bulten op m'n kop. Vervelend, want dan heb ik bultenzalf nodig.'
Hij vertelt over de sessies met gastmuzikanten in de hooibergschuur naast zijn huis. En formuleert een stil verlangen: 'Wat ben ik jaloers op de jongens van mijn leeftijd die al opa zijn.' De laatste tijd bezoekt hij steeds vaker galeries en musea. 'Het kriebelt. Als ik straks gepensioneerd ben zal ik zeker weer gaan schilderen. Portretten zullen het zijn, van mensen van vlees en bloed die ik aan kan raken.'
Hij rijdt zijn jeep voor, en we zoeven alras door zijn geliefde landschap. 'Jammer dat ik niet eerder geboren ben. Van deze tijd word ik soms een beetje depressief.' Is hij tevreden met zijn carrire? 'Nou, nee, eigenlijk niet. Als het allemaal over mocht zou ik het totaal anders doen. Ik zou naar de kweekschool gaan. En leraar muziek en tekenen worden. Voor lesgeven heb ik aanleg, ik leg graag uit, ik ben, onder veel omstandigheden, een echte onderwijzer.'
Jolink lacht - dit is het calvinisme in hem. 'Ik ben geen podiumbeest. Nat££rlijk is het met Normaal altijd leuk geweest, maar als blijkt dat je aan zo'n bandje bijna kapot gaat ga je er wel anders over denken.'
Hij doceert, terwijl hij uit de ramen van zijn jeep wijst: kijk, daar wonen stadsmensen die zich nooit hebben willen aanpassen, kijk, daar in dat bloemperk heeft een grapjas onlangs aardappelen gepoot. Het zijn de overzichtelijke verhalen van het dorp waarvan hij ooit nog burgemeester hoopt te worden. 'Maar ik zal nooit met mijn macht koketteren.' Nog geen seconde later sist en foetert hij, omdat slome automobilisten de weg bevolken. Hij hoort zichzelf vloeken.
'Het is niet belangrijk of er een al-bestierend wezen is dat zelfs het vuil onder mijn nagels in de gaten houdt.' Bennie Jolink weet wel beter, hij paste al die jaren - in weerwil van zijn imago - op zijn tellen. 'Als de opperrechter wrkelijk bestaat maak ik me geen zorgen. Ik heb me keurig aan de Tien Geboden gehouden, ik heb altijd netjes geleefd.'
Normaal Krachttour, vanaf 7 juni tot eind september tournee door het hele land. Op 30 juni verschijnt de gelijknamige cd.

Foto
	Bennie Jolink FOTO MAARTEN CORBIJN


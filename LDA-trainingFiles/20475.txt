Moritz von Schwind.
Moritz von Schwind (Wenen, 21 januari 1804 - Niederpöcking, 8 februari 1871) was een Oostenrijkse kunstschilder van de Duitse laatromantiek.
1820-1827: studie in Wenen bij onder andere Schnorr von Carolsfeld; vriendschap met Franz Schubert.
1827-1840: studeert bij Peter von Cornelius; krijgt opdrachten van het Beierse vorstenhuis.
1840-1844: jaren te Karlsruhe; vervaardigt onder andere medaillons voor het "Ständehaus" en is werkzaam in de Staatliche Kunsthalle; huwt Louise Sachs in 1842; geboorte van zoon Hermann in 1843.
1844-1847: werkzaam in Frankfurt am Main, onder andere aan de "Sängerkrieg auf der Wartburg".
1847-1855: leeropdracht in München; werkt aan diverse schilderstukken; via Schober connecties met het hof van Weimar; schildert fresco's voor de gerestaureerde Wartburg.
1855-1871: verblijf in München en Wenen (onder andere de Schwind-Foyer van de Hofoper). Opdrachten van de Beierse koning Ludwig II. Werkt aan tekeningen uit de tijd van zijn vriendschap met Schubert (Schubert-Abend; Schubertiade).

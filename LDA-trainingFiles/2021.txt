	'Bedrog bij medisch onderzoek kan fataal zijn'
	'Een frauderende arts wordt in het buitenland meestal uit het artsenregister geschrapt of ontslagen.' De manier waarop de wetenschappelijke fraude van de Almelose neuroloog dr. G. wordt behandeld, verdient geen schoonheidsprijs, zegt de Groningse hoogleraar prof. dr. J. Jonkman. 'Het is een voorbeeld van hoe het niet moet. Justitie en de Inspectie voor de Volksgezondheid hebben genoeg middelen om op te treden. In het buitenland is men in dit soort gevallen spijkerhard.'
In zijn oratie vorige week aan de Rijksuniversiteit Groningen trok Jonkman fel van leer tegen wetenschappelijk wangedrag bij medisch onderzoek. Hij is de eerste hoogleraar kwaliteitsmanagement van geneesmiddelenonderzoek en -productie. Hij is ook directeur van het onderzoeksinstituut Pharma Bio-Research in Zuidlaren.
De frauderende dr. G. over wie Jonkman spreekt, is neuroloog bij het Ziekenhuis Twenteborg in Almelo. Een jaar geleden kwam deze in het nieuws na berichten over fraude met patintengegevens. Voor een groot Europees onderzoek naar behandeling van herseninfarcten had G. vierhonderd patinten verzonnen.
De wetenschappelijke Vereniging voor Neurologie liet een onafhankelijke commissie een onderzoek instellen. Onlangs werd bekend dat de wetenschappelijke fraude is bewezen. De neuroloog heeft zijn lidmaatschap van de vereniging opgezegd. Hij wil niet dat het rapport openbaar wordt gemaakt. Dat is dan ook nog steeds niet gebeurd.
Jonkman is een groot voorstander van openbaarmaking. 'Twintig jaar geleden kon zoiets nog onder het tapijt worden geveegd, maar dat kan niet meer. Onderzoekers moeten ook leren van fouten die worden gemaakt. De overheid heeft daarin een belangrijke rol. Zij heeft allerlei middelen om op te treden. Er kan bijvoorbeeld een aanklacht worden ingediend wegens valsheid in geschrifte. Maar ook de inspectie heeft genoeg in handen. Ik verwacht dan ook dat er iets zal gebeuren.'
Jonkman wijst op de speciale afdeling van de Inspectie voor de Volksgezondheid die sinds vier jaar controle houdt op de internationale richtlijnen voor wetenschappelijk onderzoek met geneesmiddelen, de Good Clinical Practice.  Deze afdeling kan ook in dit geval optreden. 'Dit is de eerste grote zaak die moet worden getest.' De afgelopen jaren zijn er richtlijnen gekomen: kwaliteitsnormen, gedragscodes en wetgeving die wetenschappelijk onderzoek in goede banen moeten leiden en fraude en wangedrag moeten voorkomen.
De onderzoeksorganisaties KNAW en NWO en de vereniging van universiteiten VSNU kwamen in 1995 met de korte Notitie inzake Wetenschappelijk Wangedrag. Daarin staat dat er een meldpunt nodig is, dat anonieme meldingen niet worden behandeld en dat bij een vermoeden van wangedrag de universiteit de KNAW dan wel de NWO een commissie instelt die de zaak onderzoekt.
Jonkman gaat veel verder. 'Het meldpunt is een probleem. In veel gevallen merkt een collega of een medewerker dat er iets fout zit. Deze heeft de plicht dat te melden. De rol van deze verklikkers, de whistle-blowers, is moeilijk. Er zou eigenlijk n vertrouwenspersoon moeten komen, een soort ombudsman, bij wie iemand, desnoods anoniem, kan melden dat er iets aan de knikker is. Een vaste onderzoekscommissie moet het onderzoek dan leiden.'
Het benoemen van een commissie per geval is gevaarlijk, zegt Jonkman, 'Je zag dat bij de affaire-Diekstra. De universiteit raakt in paniek, benoemt hals over kop een commissie die snel met een rapport moet komen. Later krijg je dan kritiek op de samenstelling van de commissie of over de haast waarmee moest worden gewerkt.'
In zijn oratie ter gelegeheid van zijn benoemening tot hoogleraar, gaf Jonkman talloze buitenlandse voorbeelden over hoe alert er daar wordt gereageerd en hoe hard er wordt opgetreden bij wangedrag en wetenschappelijke fraude. De redenering, dat een frauderende arts wel een goede dokter kan zijn, die zijn werk moet kunnen blijven doen, gaat volgens Jonkman niet op. 'Dat kun je niet scheiden. Medisch onderzoek is een essentieel deel van het arts zijn.'
De maatschappij is in hoge mate afhankelijk van de integriteit van de mensen die wetenschappelijk onderzoek uitvoeren, zeker als het gaat om medische research. 'Bedrog bij onderzoek naar levensreddende, medische hulpmiddelen, zoals hartkleppen of pacemakers, kan fatale gevolgen hebben. Door fraude of wangedrag kan een goed geneesmiddel aan patinten worden onthouden, of een nieuw werkzaam geneesmiddel komt pas later beschikbaar.
'Hoogleraar Buck gaf in 1990 aidspatinten valse hoop op een spoedige genezing. En in 1971 lieten in Australi veel vrouwen die imipramine slikten, een abortus verrichten toen een onderzoeker ten onrechte beweerde dat het geneesmiddel zou leiden tot geboorteafwijkingen.'
Hoe vaak wetenschappelijk wangedrag voorkomt, is niet bekend. Jonkman: 'Exacte getallen zijn er niet. Tien jaar geleden zei een lid van het Amerikaanse Congres tijdens een hoorzitting over wetenschapsfraude dat er ''in toenemende mate reden is te geloven dat we slechts een topje zien van een helaas gevaarlijke en belangrijke ijsberg.''
Uit gegevens van de National Science Foundation bleek dat plagiaat - diefstal van woorden en ideen - het meest optreedt: in de helft van de gevallen. Jonkman denkt dat ernstige gevallen van fraude heel weinig voorkomen: enkele promillen. In Nederland is, volgens hem, nog maar weinig onderzoek gedaan naar bedrog in de wetenschap.
De gevolgen van fraude en wangedrag zijn ingrijpend, aldus Jonkman. 'Op het onderzoeksinstituut moet de wetenschappelijk directeur een klimaat scheppen waarin de kwaliteit en integriteit van het onderzoek boven iedere vorm van twijfel zijn verheven. Bij verdenking zijn collega's verplicht dat te melden. Maar niet alleen collega's van frauderende wetenschappers hebben die plicht, ook redacties van wetenschappelijke tijdschriften hebben die verantwoordelijkheid.'
Ten slotte hebben de subsidieverstrekkers, waaronder NWO, maar ook farmaceutische bedrijven, een belangrijke taak bij het signaleren van ongeoorloofd wetenschappelijk handelen. Zij moeten, zegt Jonkman, het onderzoek goed begeleiden, controleren en bij vermoeden van fraude aan de bel trekken. 'Een wetenschapper die bedrog pleegt, kan in Nederland strafrechtelijk en civielrechtelijk worden veroordeeld, maar ook tuchtrechtelijk worden vervolgd. Een wetenschapper in loondienst kan worden ontslagen. In Amerika leidt fraude meestal tot ontslag.'
Waarom pleegt iemand wetenschappelijke fraude? Jonkman noemt een aantal motieven. 'Het kan een drang zijn om je te manifesteren, om aanzien te verkrijgen of macht. Het kan ook gaan om geld. Maar ook de tijdsdruk om snel te publiceren, speelt een rol.
'Daarom is begeleiding van jonge wetenschappers, maar ook hun opleiding, zo belangrijk. De jonge generatie onderzoekers is veel beter opgeleid in de ethiek en de regels voor onderzoek dan de oudere. Wangedrag zal in de toekomst steeds minder voorkomen.'
Suzanne Baart

Foto
	Prof. dr. J. Jonkman FOTO HARRY COCK


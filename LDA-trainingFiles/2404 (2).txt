Avestisch.
"Goede Gedachten, Goede Woorden, Goede Daden"
Het Avestisch is de taal van de Avesta: religieuze literatuur van de Parsi, volgelingen van de heilsprofeet Zoroaster of Zarathustra. Sommige hymnen, namelijk de Gathas, worden aan Zoroaster toegeschreven (6e, ev. 8e eeuw v.Chr.). Deze staan zeer dicht bij de Indische Veda's. Het Avestisch schijnt te berusten op een Oost-Iraans dialect. De taal is oorspronkelijk afkomstig uit de regio rond noordoost Iran en Afghanistan.

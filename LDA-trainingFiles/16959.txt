Lakh.
Een lakh, ook wel lac, is 100.000, honderdduizend, op de manier dat de getallen in het zuiden van Azië worden geschreven. Op deze manier worden de getallen, ook officieel, in India, Bangladesh, Nepal, Sri Lanka, Pakistan en Myanmar gebruikt. Bedragen in roepies worden op deze manier geschreven: bijvoorbeeld ₹ 3,00,000 is 3 lakh roepies, maar ook het aantal inwoners van een grote stad wordt in lakh gegeven.
1 lakh is gelijk aan 100.000, aan honderdduizend.
De getallen worden na 1.000 in groepen van 2 decimalen geschreven, in plaats van in 3 decimalen. De interpunctie binnen de getallen is dus anders. Bovendien worden komma's geschreven, zoals in het Engels, in plaats van punten, zoals in het Nederlands. Op deze manier worden na 1,000 geschreven: 1 lakh = 1,00,000 en 1 crore = 1,00,00,000.

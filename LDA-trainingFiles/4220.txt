	Spitse dialogen en perfect samenspel
	Un air de famille van Cdric Klapisch. Met Jean-Pierre Bacri, Agns Jaoui, Jean-Pierre Darroussin. In Cinecenter Amsterdam, Haags filmhuis, Venster Rotterdam en Springhaver Utrecht.
De lieve Chacun cherche son chat maakte eind vorig jaar nieuwsgierig naar de volgende film van de Franse regisseur Cdric Klapisch. Hij liet niet lang op zich wachten: Un air de famille beleefde zijn premire op het Rotterdamse festival en kreeg van het publiek het hoge waarderingscijfer van 4,29 op een schaal van nul tot vijf. En het ¡s een heel leuke film, meesterlijk in zijn eenvoud en zijn secure uitwerking.
De film is gebaseerd op een succesvol toneelstuk van Agns Jaoui en Jean-Pierre Bacri, die zelf twee van de hoofdrollen speelden. Ook in de film, want de hele toneelcast is zonder wijzigingen overgenomen. Dat heeft het voordeel dat iedereen is ingespeeld en het ensemblewerk volledig kan worden uitgebuit. Met nieuwe spelers was waarschijnlijk een lange repetitietijd nodig geweest om de kracht en de timing te behouden van de flitsende dialogen, die zo bepalend zijn.
Hoewel de film zich, net als het stuk, volledig afspeelt in eenzelfde ruimte, begint hij met een aanloopje van buitenaf. Beelden van een provinciestadje, met in een van de straten het caf Au pre tranquille. In de eerste, nog weinig zeggende kennismaking met de hoofdpersonen draait het om een televisieuitzending. Ene Philippe wordt als pr-man genterviewd, familieleden kijken thuis toe. Later zullen ze commentaar geven op zijn gestotter, waarbij hij zijn optreden vergoelijkt met verwijten over de interviewer die hem niet liet uitspreken.
De entree in het caf is ook nog weinig zeggend. Een juffrouw die kennelijk vaste klant is zit wat te mokken en heeft een stekelige conversatie met de kelner. Beetje traag, beetje landerig, maar achteraf de perfecte opmaat voor een spel dat langzaam op gang komt en dan steeds mooier wordt.
Au pre tranquille is een familiecaf. Moeder, weduwe, woont er met de oudste zoon Henri en diens vrouw Arlette. Henri is de goeie sul van de familie, jongste zoon Philippe de geslaagde zakenman die getrouwd is met Yolande. Dochter Betty is de jongedame die in het begin alleen in het caf zit, nog steeds niet aan de man is en iets heeft met kelner Denis. Een gevarieerd gezelschap dat elke vrijdagavond in Au pre tranquille bij elkaar komt om ergens te gaan eten.
Vandaag is het de verjaardag van Yolande. Iedereen is ter plekke, het wachten is nog op Henri's vrouw Arlette. Het wordt lang wachten, want Arlette blijkt er vandoor en Henri durft dat niet te zeggen. Tijd genoeg om kleine irritaties bloot te leggen en te kiften.
Veel van de volgende grappen komen voort uit de karakters en zijn voorspelbaar. Maar het knappe is, dat je dat vooral achteraf bedenkt. De spitsheid van de venijnige dialogen, die hun kracht in de Nederlandse ondertitels behouden, de timing en het perfecte samenspel waarin de acteurs elkaar niet proberen af te troeven, maken Un air de famille tot een intelligente, snelle, ironische en soms vlijmscherpe komedie, die geen moment vervalt in de kluchtigheid die voortdurend op de loer ligt.
Regisseur Klapisch stelt zich dienend op, houdt zijn camera stil, volgt het spel op de voet en accentueert de dialogen in een haarfijne montage. Door die montage wordt het toneelstuk een film, terwijl door Klapisch' dienende uitgangspunt de kwaliteiten van het stuk volledig tot hun recht kunnen komen.
Is er iets tegen onbekommerd plezier en 'gewoon een leuke' film? Nee, natuurlijk niet. Als hij maar cht leuk is. Zoals Un air de famille. Maar waarom dan in slechts vier theaters? Omdat het een Franse film is, niet gedistribueerd door een grote distributeur en daarom niet passend in het machtige Amerikaanse marktmechanisme.
Peter van Bueren

Foto
	Scenarioschrijver en hoofdrolspeler Jean-Pierre Bacri als Henri in 'Un air de famille'.


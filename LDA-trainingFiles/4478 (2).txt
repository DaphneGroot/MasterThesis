Regionale omroep.
Een regionale omroep is een omroep gericht op een publiek in een subnationaal afgegrensd gebied, een regio.
Nederland.
In Nederland waren regionale omroepen al een tijdlang actief op de radio en in de jaren '90 ontstonden er ook regionale televisiezenders. Deze omroepen zijn publiek en krijgen dus geld van de overheid. De regionale omroepen zijn verenigd in de stichting Regionale Omroep Overleg en Samenwerking. Zie hun site voor webpagina's van de omroepen.
België.
Sinds oktober 1988 bestaan er in België regionale televisiestations. Grosso modo mochten er 2 zenders per provincie komen, elk met hun eigen zendgebied. Daar waar de meeste zenders wachtten op de mogelijkheid tot reclame maken, en de nodige fondsen door sponsors, in de persoon van Roularta met zijn Regionale Reclame Regie, die sinds 1993 actief is, was er toch reeds regionale televisie in Oost-Vlaanderen, met Audio Video Studio (AVS). Daarnaast kent België diverse regionale radiostations. Radio 2 heeft verschillende edities en daarnaast zijn er commerciële regionale radiostations.

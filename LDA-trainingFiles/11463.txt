Jacques Daret.
Jacques Daret (ca. 1400/1405 - ca. 1468) was een Vlaams kunstschilder. Hij werd geboren in Doornik, waar hij leefde en werkte. Daret behoort tot de Vlaamse Primitieven.
Biografie.
Daret volgde samen met onder meer Rogier van der Weyden sinds 1428 een vier jaar durende opleiding tot schilder in het atelier van Robert Campin. Hij maakte echter al tien jaar deel uit van Campins huishouden.
In 1432 werd hij als meester ingeschreven in de Doornikse gilde. Later nam hij zelf leerlingen onder zijn hoede.
Buiten Doornik was Daret werkzaam in Arras (Atrecht), waar hij onder meer polychromie aanbracht op houten beelden. Dit soort van opdracht werd door vele schilders aangenomen in die periode.
Deze panelen vormen de geschilderde luiken van een gebeeldhouwd retabel.

Fulco van Reims.
Fulco (of Fulk) van Reims (? - 17 juni 900) was bisschop van Reims. Hij werd in 900 vermoord door toedoen van graaf Boudewijn II van Vlaanderen. Voordien had hij een belangrijke rol gespeeld in de restauratie van het Karolingische Huis in Frankrijk. Hij was er ook debet aan dat benoorden de Loire koning Karel de Eenvoudige weer aardig veel gezag kon uitoefenen. Bij sommige leenmannen was hij daarom niet zo geliefd.

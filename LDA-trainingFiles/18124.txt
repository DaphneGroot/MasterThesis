 Grote interesse gemeenten voor aandelen Bouwfonds. 
 AMSTERDAM, 20 feb (Reuter) - Bouwfonds Nederlandse Gemeenten zei op donderdag te verwachten dat de voorgenomen aandelenemissie van 175 miljoen gulden geheel bij gemeenten geplaatst kan worden. 
 Gemeenten hebben grote interesse voor aandelen Bouwfonds," aldus het bericht. 
 Bouwfonds kondigde in oktober 1996 een voorstel tot wijziging van de statuten aan die de verhandelbaarheid van het aandeel vergroot en tevens ruimere mogelijkheden biedt voor het aantrekken van nieuw aandelenkapitaal. 
 De vergroting van de verhandelbaarheid vindt onder meer plaats door een splitsing van aandelen, waarbij voor een deel van de aandelen de restrictie vervalt dat deze uitsluitend mogen worden gehouden door Nederlandse gemeenten. 
 Uit een voorlopige opgave blijkt dat 80 procent van de gemeenten haar aandelen wil behouden. 
 Van de overige 20 procent van de gemeenten heeft een beperkt aantal de aandelen te koop aangeboden. 
 "Bij andere gemeenten bestaat een grote belangstelling om te kopen," aldus het bericht. De prijs van de aandelen is vastgesteld op 250 gulden per aandeel. 
 - Redactie Amsterdam +020 - 504 5000. 
 (c) Reuters Limited 1997. 

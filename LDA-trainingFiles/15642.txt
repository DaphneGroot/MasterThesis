Wuustwezel.
Wuustwezel is een plaats en gemeente in de Belgische provincie Antwerpen. De Kempense gemeente telt ruim 20.000 inwoners. Wuustwezel ligt in het noorden van de provincie, tegen de grens met Nederland.
Wuustwezel behoort tot het kieskanton Brecht en het gerechtelijk kanton Kapellen.
Geschiedenis.
De huidige gemeente ontstond op 1 januari 1977 na de fusie van de kerngemeente Wuustwezel met deelgemeente Loenhout. Het gemeentehuis bevindt zich in "Kasteeltje Hens" ('t Hofke) dat de gemeente in 1923 aankocht en drie jaar later in gebruik nam. In Loenhout bevinden zich 16e- en 17e-eeuwse gebouwen. In het gemeentewapen bevinden zich 3 vinken, waarvan verondersteld wordt dat zij aangeven dat er in Wuustwezel drie achtereenvolgende burgemeesters waren met de naam "Vinck".
Kernen.
Wuustwezel heeft naast het centrum nog een deelgemeente, Loenhout. Daarnaast liggen in Wuustwezel-centrum nog het dorp Gooreind en de gehuchten Sterbos en Braken.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Wuustwezel maakt deel uit van het kieskanton Brecht, gelegen in het provinciedistrict Kapellen, het kiesarrondissement Antwerpen en ten slotte de kieskring Antwerpen.
Legislatuur 2007 – 2012.
In de aanloop naar de verkiezingen bundelden sp.a, Groen!, ZP (Zwelgpartij) en Spirit de krachten en richtte ze het progressief samenwerkingsverband PLUS Wuustwezel op. Het kartel behaalde een mooi resultaat en overtuigde 1,91% meer kiezers dan het opgetelde resultaat van de lokale verkiezingen van 2000, goed voor 4 zetels. CD&V behield haar absolute meerderheid en boekte een winst van 3,19% en het Vlaams Belang overtuigde 4,83% (+ 1 zetel) meer kiezers. Grote verliezer van de verkiezingen was VLD, die 11,01% verloor (of 3 zitjes in de gemeenteraad). PVDA+ ten slotte behaalde 1,11%, onvoldoende voor een vertegenwoordiger in de gemeenteraad. Burgemeester bleef Jos Ansoms (CD&V)
Legislatuur 2013 – 2018.
Burgemeester is Dieter Wouters van de CD&V. Deze partij heeft de meerderheid met 13 op 25 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Bezienswaardigheden.
'Oorlogsmonument voor de gesneuvelden van de Eerste en Tweede Wereldoorlog' van Simon Goossens

Burgeroorlog.
De Eerste Slag bij Bull Run tijdens de Amerikaanse Burgeroorlog
Een burgeroorlog is een oorlog waarbij de strijdende partijen deel uitmaken van hetzelfde land of rijk. Burgeroorlogen worden vaak uitgevochten om religieuze, etnische of politieke redenen, maar soms is het eenvoudigweg een strijd tussen twee rivaliserende groepen. De strijd kan gepaard kan gaan met slachtingen of zelfs genocide (volkerenmoord). Ook door de vaak lang aanslepende strijd is de tol aan mensenlevens van de gemiddelde burgeroorlog hoog.
Voorbeelden van bekende burgeroorlogen zijn de Amerikaanse Burgeroorlog, de Russische Burgeroorlog, de Chinese Burgeroorlog, de Ierse Burgeroorlog en de Spaanse Burgeroorlog. Zie voor een vollediger overzicht Lijst van burgeroorlogen.

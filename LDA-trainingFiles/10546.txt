Middenveld.
Het "Tweede dingspel of Beyler dingspel" op de kaart van Drenthe door Cornelis Pijnacker (1634)
Middenveld was het tweede van de zes dingspelen waarin de Nederlandse provincie Drenthe van oudsher was verdeeld. Plaatsen als Westerbork en Beilen behoren ertoe. Beilen was de hoofdplaats van het dingspel. Het dingspel werd ook wel aangeduid met de naam "Beilerdingspel".
Na de restauratie van de Jacobuskerk van Rolde ontwierp de Limburgse glazenier Joep Nicolas nieuwe gebrandschilderde ramen voor deze kerk. Zes van deze glazen geven de Drentse dingspelen weer, waaronder het Beilerdingspel.
Gemeentenaam.
Van 1998 tot 2000 was Middenveld de naam van een gemeente die in dit oude rechtsgebied lag en die nu Midden-Drenthe heet.

	Handelsoverschot Japan daalt tot 104 miljard
	AFP, Reuter
TOKIO
Japan heeft zijn handelsoverschot over 1996 met 32,4 procent zien dalen tot 6,7 biljoen yen (104 miljard). Het overschot is daarmee in dertien jaar niet zo laag geweest.
De terugval is veel forser dan de 5 procent waar de markt rekening mee hield. Het idee was dat de kracht van de dollar, die vorig jaar in waarde steeg van 102 tot 116 yen, een stimulans zou zijn voor de Japanse export. De uitvoer steeg vorig jaar ook met 7,7 procent tot 688 miljard gulden, maar de import ging met 20 procent omhoog tot 584 miljard.


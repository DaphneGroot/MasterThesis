Scherpenheuvel-Zichem.
Scherpenheuvel-Zichem (Frans: "Montaigu-Zichem") is een stad in de Belgische provincie Vlaams-Brabant. De stad telt ruim 22.000 inwoners en ligt op een hoogte van 44 meter. De stad wordt doorsneden door de rivier de Demer.
Scherpenheuvel is met de O.-L.-Vrouwebasiliek het drukst bezochte bedevaartsoord in BelgiÃ«.
Zichem is het meest bekend als de geboorteplaats van schrijver Ernest Claes, in wiens boeken het dorp veelvuldig voor komt, en tevens van de televisieserie Wij, Heren van Zichem.
Kernen.
Sinds de fusie van 1977 bestaat de fusiegemeente Scherpenheuvel-Zichem uit de deelgemeenten Averbode, Messelbroek, Scherpenheuvel, Testelt en Zichem. Het westelijk deel van de vroegere gemeente Kaggevinne werd op dat ogenblik eveneens toegevoegd aan de fusiegemeente maar het is geen deelgemeente. De deelgemeente Scherpenheuvel bestaat verder nog uit het dorp Schoonderbuken terwijl Zichem nog de dorpen Keiberg en Okselaar omvat.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
Tussen Zichem en Diest stond op een heuveltop een eik, in de vorm van een kruis, met een Mariabeeldje (zie boomheiligdom). Volgens de legende vond een herder het beeldje op een dag op de grond. Toen hij het mee naar huis wilde nemen, kon hij op mysterieuze wijze niet meer bewegen. Een schapenboer vond de herder en toen hij het beeld weer op zijn plaats zette, kon de knecht opnieuw vrij bewegen.
Rond het midden van de zestiende eeuw gingen de Vlamingen regelmatig op bedevaart naar de heuvel waar het beeldje staat. In 1602 richtte men een klein kapelletje op. Het aantal bedevaarders bleef toenemen. Veel mensen zochten bescherming tegen de pest.
In 1607 gaven Albrecht en Isabella opdracht om te beginnen met de bouw van een kerk. Het duurde 20 jaar voor ze af was. In 1922 werd de kerk verheven tot basiliek. De basiliek is nog steeds een bedevaartsoord.
2013-2018.
Burgemeester is Manu Claes (CD&V). Hij leidt een coalitie bestaande uit CD&V en Open Vld. Samen vormen ze de meerderheid met 16 op 27 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde meerderheid staan vetjes afgedrukt (*)1994: TR 2012: 1 Voor Allen, ANDERS

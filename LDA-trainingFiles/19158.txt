Roadie.
Een roadie is iemand die meereist met een band of artiest op tournee om alle praktische werkzaamheden te verrichten die noodzakelijk zijn om een liveoptreden mogelijk te maken, zoals het opstellen van de instrumenten, versterkers en luidsprekers, en die na afloop van een concert alles ook weer afbreekt.
De term is afgeleid van het Engelse "road" ("weg") en geeft aan dat roadies een groot deel van hun werkzame leven reizend doorbrengen. Zij reizen vaak vooruit om alle voorbereidingen op tijd te kunnen afronden.

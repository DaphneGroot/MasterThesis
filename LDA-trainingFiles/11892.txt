Departement.
Een departement is een afdeling, vaak gebruikt om een bepaald gebiedsdeel in een land of afdeling van een vereniging of organisatie mee aan te duiden. Zo wordt de benaming in België ook in het onderwijs gebruikt voor een subfaculteit of vakgroep. Tevens wordt het woord departement gebruikt in het leger om een legeronderdeel mee aan te duiden.
Nederland.
In Nederland worden ministeries aangeduid als departementen.
Nederland kende departementen in die zin (in plaats van de "gewesten" of "provincies" die waren afgeschaft) tijdens de Franse Tijd: gedurende de Bataafse Republiek (9 departementen), het Bataafs Gemenebest (8 departementen), het Koninkrijk Holland (9 departementen) en gedurende de inlijving bij het Franse Keizerrijk, begin 19e eeuw.
België.
Bij de Vlaamse overheid houden, sedert de hervorming Beter Bestuurlijk Beleid van 2006, de "departementen" zich voornamelijk bezig met beleidsvoorbereiding, de "agentschappen" met de uitvoering. Als overkoepelende benaming voor een departement en bijbehorende agentschappen wordt de term ministerie gebruikt.

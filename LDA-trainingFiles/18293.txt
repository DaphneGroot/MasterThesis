Partij van de Alliantie van Liberalen en Democraten voor Europa.
De Partij van de Alliantie van Liberalen en Democraten voor Europa (ALDE) is een politieke partij op Europees niveau.
Geschiedenis.
In de begintijd werd de Partij van Europese Liberalen en Democraten afgekort als "LD". De Britse liberaal Graham Watson is voorzitter van de partij. Hij volgde in 2011 de Belgische minister van staat Annemie Neyts op. Tot 10 november 2012 stond de partij bekend onder de naam Partij van Europese Liberalen en Democraten (ELDR).
Partijstructuur.
Bij ALDE zijn liberale partijen uit de lidstaten van de Europese Unie aangesloten. De ALDE vormt samen met de lidpartijen van de Europese Democratische Partij de fractie van de Alliantie van Liberalen en Democraten voor Europa (ALDE; Franse afkorting ADLE), de vierde fractie in grootte in het Europees Parlement. De fractie wordt sinds de zomer van 2009 voorgezeten door de Belg Guy Verhofstadt van de Vlaamse Open Vld.
De Belgische leden zijn afkomstig van Open Vld en de MR. Vanuit Nederland zijn D66 en de VVD bij de ALDE aangesloten.
LYMEC is de jongerenorganisatie van de ALDE, waar zowel de JOVD als de Jonge Democraten lid van zijn.
Externe links.
Alliantie van Liberalen en Democraten voor Europa
Alliantie van Liberalen en Democraten voor Europa

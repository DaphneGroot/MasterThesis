	Beschoten wethouder moet weer geopereerd
	ANP
NIJMEGEN
De Nijmeegse wethouder J. Thielen (PvdA), die vrijdag in de buik geraakt werd bij een schietpartij in een caf√© in Nijmegen, moet opnieuw geopereerd worden. G. van Rumund, fractievoorzitter van de PvdA, die in de arm geraakt werd, kon dinsdag naar huis.
Thielen werd in de nacht van vrijdag op zaterdag geopereerd, maar de chirurgen konden toen de kogel niet vinden. Gisteren is besloten dat de kogel toch verwijderd moet worden. De 45-jarige Nijmeegse schutter, die bekend staat om zijn agressieve gedrag bij dronkenschap, is maandag voor tien dagen in bewaring gesteld.


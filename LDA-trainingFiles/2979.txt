	EAST 17
	Zanger Brian Harvey (22) moet de populaire popgroep East 17 verlaten nadat hij in een radio-interview zei dat ecstasy 'een beter mens' van je kon maken. Harvey verklaarde ooit twaalf pillen tegelijk te hebben geslikt. De drie overige leden van East 17 haastten zich te verklaren dat de inzichten van Harvey de hunne niet zijn. Ook Harvey is inmiddels op zijn schreden teruggekeerd; hij raadt nu iedereen aan nooit ecstasy te nemen.


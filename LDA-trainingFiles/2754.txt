	Met Salon wil David Talbot oude media verlossen van hun truttigheid
	DAVID Talbot is de secretaresse van zijn eerste geldschieter nog steeds dankbaar. Toen hij in 1994 belde met zijn idee voor Salon en vervolgens een stuk inleverde, zorgde zij ervoor dat het op de goede stapel terecht kwam. Haar baas hield van boeken en gaf het literaire idee een kans. Bij de Hollywood-giganten en de groten uit Silicon Valley had Talbot bot gevangen. Filmbazen noch software-producenten begrepen iets van zijn concept. Maar Talbots gedrevenheid was groot.
Al jaren had hij zich gergerd aan de matte stemming en de political correctness in de redactielokalen. De intellectuele uitdaging bij de gedrukte media was er totaal uit. 'Als je nagaat wat een concentratie van talent en geld er aan de westkust is, en welk een journalistieke traditie: het begint al met Mark Twain, Hunter Thompson, Rolling Stone in de jaren zeventig, Wired Magazine in de jaren tachtig. Maar op de meeste redacties waren de journalisten, veertigers zoals ik: behoedzaam, truttig, roomser dan de paus.'
Toen in 1994 de crisis in de krantenwereld van San Francisco een dieptepunt bereikte, kapte Talbot met print en ging on line. Met twee geldschieters en vier man in een kamer begon hij een magazine, waarin eigenzinnig werd geschreven over kunst en literatuur. Inhoud, redactie en nieuwe vormgeving stonden vanaf de eerste uitgave op een eenzaam hoog peil. De elektronische wereld van auteurs en literatuur ('This will never work', hoorde hij dagelijks) groeide verder met rubrieken als Feature en Newsreal, met stukken over sociale en culturele trends van monogamie tot modeltreinenverzamelaars.
Wat Rolling Stone voor de popscene had gedaan, werd Salon voor de literatuur. Salon heeft de beste columnisten, zoals David Horowitz en Camille Paglia, en de beste auteurs komen onder het fileermes van de redactie. De sectie Media Circus is de populairste site onder mediaprofessionals die niets liever doen dan over zichzelf lezen. Voor de laatst verschenen boeken kun je terecht bij Sneak Peaks, voor televisiekritieken bij Blue Glow, reizigers komen aan hun trekken in de rubriek Wanderlust. Een van de grootste Salon-successen is de vrouwenpagina onder de provocerende titel Mothers who think.
Natuurlijk brengt de rubriek het laatste nieuws over de babysitter-rechtszaak in Massachussetts, maar ook artikelen over abortusdokters die toevallig ook moeder zijn. Ook in marketing-opzicht is de pagina een treffer. Ze bracht het percentage vrouwelijke Salon-lezers op 51, geen slecht aandeel voor het nog voornamelijk op mannen georinteerde Internet. Het spel Queen for the Day levert de winnares die de ergste belevenis met haar kind op het net zet, een dag gratis schoonmaken op. Door een man natuurlijk.
Talbot: 'Salons inhoud is uniek gevormd naar het net. Je kunt niet simpelweg een gedrukte krant de computer in schuiven. Je moet iets toevoegen aan de kiosk. Bovendien willen lezers journalisten die ze wat leren, ze uitdagen, hun onuitgesproken gedachten opschrijven. Na de dood van Moeder Theresa putten de media zich uit in heiligverklaringen. Wij hadden het over haar relaties met dictators en haar fundamentalistische visie op abortus. Toen de homogemeenschap werd getroffen door aids, stonden de media als cheerleaders aan de kant uit solidariteit met die arme homo's. Wij stelden de vraag hoe intellectuelen die meedoen aan badhuispraktijken, hun verantwoordelijkheid voor het doden van een medemens zien.
De respons van de lezers is hoog. De traditionele media doen me nog het meeste denken aan toiletjuffrouwen die zo'n strip over het toilet plakken: ''Sanitized for your protection'', gedesinfecteerd voor uw bescherming. Het zijn kinderen van de jaren zestig die nu die kranten runnen. Ze produceren voorspelbare pap. En zijn bang adverteerders te verliezen.'
De vraag of zijn creatieve energie ooit zal worden getemd door een dergelijke overweging beantwoordt Talbot resoluut ontkennend. Zijn adverteerders weten dat ze met Salon een uniek publiek hebben. De lezers zijn genteresseerd in cultuur, hoog opgeleid en koopkrachtig. Een bezoek aan Salon duurt gemiddeld 35 minuten; er zijn vijftigduizend bezoeken per dag. Hits aan een site zijn als muskieten op het water: kort en springerig. Bij Salon zijn de lezers trouw en komen om de dag een half uur langs.
BEGONNEN als tweewekelijks magazine, is Salon, na een wekelijkse uitgave, overgegaan naar een dagelijkse update. De interactiviteit maakt de verhouding met de adverteerders anders dan bij gedrukte media. Hoewel de Chinese muur tussen redactie en commercie bij Salon intact blijft, was het wel even wennen, zegt Talbot. Als web-uitgever ervoer hij dat het interactieve aanbod van goederen en diensten het succes van zijn site aanzienlijk bepaalt. Nu doet hij zijn voordeel met het interactieve gedrag, waartoe de adverteerders uitnodigen. Wie rap is met de bestelknop in de creatieve omgeving van Salon, is waarschijnlijk ook actief in het lezersforum, en andersom.
Talbot vindt het thans normaal om meteen onder de boekrecensie de bestelknop aan te bieden. Een mooie recensie in een krant leidt immers vrijwel nooit tot de koop van het boek. Als hij in de boekhandel komt, is de lezer recensie en titel allang weer vergeten. Bovendien biedt de vaste relatie met Borders, de tweede boekverkoper van de VS, financieel voordeel. Salon krijgt niet alleen 5 procent van elk boek en elke cd die via de website verkocht is, maar ook een percentage op de overige omzet.
Ook de andere samenwerkingsverbanden zijn succesvol. Wie na het lezen van een reisverhaal van Paul Theroux in Wanderlust zelf op reis wil, wordt door reisbureau Wanderlust Marketplace van desktop naar bestemming gebracht. Men hoeft slechts een creditcardnummer in te vullen.
Salon bleek een gouden vondst. In 1996 werd Talbot uitgeroepen tot een van de vijftig belangrijkste mensen van het Internet en zijn magazine tot beste website van het jaar.
In 1998 verwacht, geheel volgens plan, Salon Magazine de eerste winst. Daarna zal de winstcurve snel omhoog schieten, is de prognose. De Salon-lezer zal geen hogere abonnementsprijs hoeven te betalen: Salon zoekt de winst in off-web-diensten, zoals het oprichten van een vriendenclub en het geven van Salon-kortingen. Verder gaat Salon weer terug naar de basis met het leveren van bijdragen aan gedrukte media in Europa als Der Spiegel, Le Monde en The Guardian.
Voor de dienst Print on Demand wordt contact gezocht met een landelijke keten van kopieerwinkels, die dan ook weer adverteerder worden. Binnenkort is de jaarlijkse Salon Book Award te verwachten, met vijf nominaties voor fictie en vijf voor non-fictie. Ook expansie buiten de VS staat op het programma: een Japanse partner is al gevonden, naar een Europese wordt gezocht.
In de beste journalistieke tradities blijft de maatschappelijke functie van Salon voor Talbot de allerbelangrijkste. Op elke pagina kan de lezer zich in het debat storten. Salon heeft het op n na interactiefste lezersforum van het net. De Salon-lezer reageert prompt en fel. Je krijgt er een dikke huid van, zegt Talbot, en je leert te luisteren. Als je vroeger op de krant een boze lezersbrief kreeg, schudde de redactie op haar grondvesten. Nu voelt het anders. Nu draagt elke e-mail aan Salon, hoe kritisch ook, bij aan het succes van de website.
Renske Heddema

Foto
	David Talbot.FOTO LUCA BSCH


 STERKE TOENAME AANTAL BRANDEN IN 1996. 
 VOORBURG, 11 feb (Reuter) - In 1996 was in Nederland sprake van ruim 52 duizend branden en dat is volgens het Centraal Bureau voor de Statistiek (CBS) een toename met een kwart ten opzichte van 1995. 
 Vooral berm-, bos-en heidebranden in het voorjaar van 1996 hebben de toename veroorzaakt, aldus een bericht van het CBS. 
 Het aantal branden lag in de jaren negentig rond 40 duizend per jaar. 
 De stijging van het aantal buitenbranden met 30 procent hangt onder meer samen met het droge weer in het voorjaar van 1996, aldus het CBS. - Redactie Amsterdam +020 - 504 5000. 
 (c) Reuters Limited 1997. 

	Revolutie! Drugs! En verhuist Ajax?
	Het Parool interviewt Gerben Hellinga, de schrijver Ã©n kaartlegger die, met het Chinese orakelboek I Tjing in de hand, zegt alles te kunnen voorspellen.
Hoe zal het Ajax komend seizoen vergaan, vraagt de verslaggeefster.
Niet goed.
'Je ziet ze eerst terugtrekken... hmmmm, dit wordt nog geen seizoen waarin ze iedereen gaan kloppen. Maar er zit wel iets in de lucht (...). Tjee, dit wordt spannend. Revolutie! Ik kan niet zeggen hoe, maar we gaan meemaken dat daar een omwenteling plaatsvindt. En dat kan heel ver gaan. Iets wat vroeger vaststond zal volkomen voorbij zijn... En bij de volgende kaart... Oei, dit gaat ook al schudden!
'Iets heel plotselings manifesteert zich (...). Wachten op een beter veld... Ze zullen toch niet naar een ander stadion gaan? Je zou het haast gaan denken. En die Arena is natuurlijk ook een rotplek. Er staat niet echt: ze gaan een ander veld betrekken. Maar ik kan er ook niet veel anders van maken. Wat dan? Naar De Meer kunnen ze niet terug. Misschien het Olympisch Stadion.
'Ze krijgen trouwens ook een groot drugsprobleem. Niet zelf, maar het publiek. Dat gaat heel ver. Die zitten allemaal zwaar onder de pillen.'
Morten Olsen krijgt het zwaar te verduren.


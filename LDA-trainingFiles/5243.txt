	Hockeyploeg winnaar toernooi in Z-Afrika
De Nederlandse hockeyers hebben zondag het drielandentoernooi in Zuid-Afrika gewonnen. De ploeg versloeg in de finale het gastland met 1-0. Het doelpunt kwam op naam van Remco van Wijk. De Olympisch kampioen bleef in de dubbele serie wedstrijden tegen Zuid-Afrika en ArgentiniÃ« ongeslagen.
Bram Lomans was topschutter van het toernooi met vijf treffers. Remco van Wijk werd tot beste speler uitgeroepen.
Nederland, dat in Zuid-Afrika lang niet op volle sterkte was, is al 22 interlands op rij zonder nederlaag. Oranje verloor meteen na aankomst in Zuid-Afrika weliswaar een keer van het gastland (3-1), maar daarbij ging het om niet meer dan een trainingspartij.


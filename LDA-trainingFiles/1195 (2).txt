Vitas Gerulaitis.
Vitas Gerulaitis, geboren als Vytautas Kevin Gerulaitis (Brooklyn (New York), 26 juli 1954 â€“ Southampton (New York), 18 september 1994), was een Amerikaans toptennisser uit de zeventiger jaren van de twintigste eeuw. Zijn ouders kwamen uit Litouwen. Zijn grootste succes behaalde hij in 1977, toen hij de Australian Open won. In 1994 overleed hij aan de gevolgen van een koolmonoxidevergiftiging, op bezoek bij een vriend.
Gerulaitis was een speler met een klassieke stijl en kon op alle ondergronden uit de voeten. Hij was een van de zeldzame tennissers die op alle grandslamtoernooien partijen kon winnen. Hij heeft alleen de Australian Open op zijn naam geschreven, maar Wimbledon had hij in 1977 kunnen winnen (halve finale 8-6 verloren van Borg) en Roland Garros in 1980 (ook van Borg verloren in vijf sets).
Gerulaitis stond bekend als een van de smaakmakers van het tennis, met een groot gevoel voor sportiviteit en humor. Hij verloor ooit 16 keer van Jimmy Connors achtereen, en toen hij eindelijk een keer won vroeg een journalist of hij er erg mee had gezeten dat hij maar niet van Connors kon winnen. Gerulaitis antwoordde: "Hey, nobody beats Vitas Gerulaitis 17 times in a row".
Hij ligt begraven op Saint Charles Cemetery op Farmingdale, New York.

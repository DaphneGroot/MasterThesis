	Retrospectief Paul Cox op Filmfestival Brussel
	ANP
BRUSSEL
Het Internationaal Filmfestival van Brussel, dat vandaag begint, zet de Nederlands-Australische cineast Paul Cox in de schijnwerpers. Het brengt een retrospectief van zijn zes belangrijkste films, waaronder Man of Flowers (1983), My First Wife (1984) en Vincent (1987). Zijn jongste film Lust and Revenge gaat in Brussel in premi√®re voor de Benelux-landen. Ter ere van Cox vertoont het festival ook de Belgisch-Nederlandse documentaire A journey with Paul Cox van Gerrit Messiaen en Robert Visser.
Ongeveer tachtig procent van de geselecteerde films op het festival is in Europa geproduceerd. Tien films dingen mee naar de Kristallen Ster voor de beste Europese film. Speciale aandacht is er voor de Griekse film. Het Griekse Panorama geeft met dertig producties een overzicht van de Griekse filmgeschiedenis met een extra eerbetoon aan de cineast Michael Cacoyannis.


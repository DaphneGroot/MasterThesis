E-reeks.
Deze grafiek toont hoe de waarden uit de E12-reeks (met een tolerantie van 10%) een (nagenoeg) volledige dekking van één decade (1-10) geven
Een E-reeks is een vastgelegde uniforme reeks van waarden, die op een logaritmische schaal een decade in zo gelijkmatig mogelijke stappen verdeelt.
E-reeksen worden veelal gebruikt bij elektronische componenten, waarbij de ontwerper voor waarden van de eenheden (onder andere weerstand, capaciteit en inductie) moet kiezen uit een gelimiteerde set van "voorkeurgetallen".
Het idee achter de reeksen werd bedacht door de Franse militaire ingenieur Charles Renard in 1952 en zijn vastgelegd door de Internationale Organisatie voor Standaardisatie en in ISO-norm 3.
Renard ging aanvankelijk uit van 5, 10, 20, 40 en 80 stappen per decade (aangeduid met R5 tot en met R80).
Later nam de IEC dit principe over en definieerde de E-reeksen in IEC 60063.
E3 - E24 reeksen.
Scroltabel met de E3, E6, E12 en E24 reeks boven elkaar.
De elementen in een serie zijn om-en-om terug te vinden in de serie daarboven.
De E3 serie wordt zelden gebruikt, behalve voor sommige elektronica componenten met grote variaties zoals condensatoren met extreem hoge waarden (>1 Farad), waarbij de opgegeven tolerantie niet gebalanceerd is, zoals: −30/+50% of −20/+80%. Dit geldt ook bij componenten met minder kritische waarden zoals bij smoorspoelen.
E48 - E192 reeksen.
Vanaf de E48 serie werd een derde decimale positie toegevoegd en zijn de waarden enigszins aangepast. Ook hier geldt weer: de elementen in een lagere serie zijn om-en-om terug te vinden in de serie daarboven.
Scroltabel met de E48, E96 en E192 reeks boven elkaar.
Ook hier geldt weer: de elementen in een serie zijn om-en-om terug te vinden in de serie daarboven.
De E192 serie wordt ook gebruikt voor toleranties van 0,25% en 0,1%.

 SMALL CO NETH FUND INTR. WAARDE +33,3 PCT. 
 AMSTERDAM, 3 sept (Reuter) - De intrinsieke waarde per aandeel Small Companies Netherlands Fund is in het eerste halfjaar van 1996 gestegen van 74,21 gulden tot 97,43 gulden, zo is meegedeeld door beheerder ABN AMRO Bank. 
 "Rekening houdend met de herbelegging van het keuzedividend steeg de intrinsieke waarde met 33,3 procent," aldus ABN AMRO. De beurskoers lag eind juni met een stand van 88,00 gulden overigens nog wel 9,7 procent onder de intrinsieke waarde. 
 Het aantal uitstaande aandelen steeg met 23.807 stuks tot 2,34 miljoen en het fondsvermogen groeide van 172,2 miljoen gulden tot 228,4 miljoen. 
 Volgens ABN AMRO is de verhandelbaarheid van de aandelen Small Companies Netherlands Fund flink toegenomen en was de gemiddelde dagomzet in het eerste halfjaar van 1996 bijna 12 keer hoger dan een jaar eerder. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

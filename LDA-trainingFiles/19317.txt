Nikab.
De nikab (ook "nikaab", "niqab" of "niqaab") (Arabisch: ‏نقاب, "niqāb") is de Arabische benaming voor een sluier die het gezicht bedekt en alleen de ogen vrijlaat.
Dracht.
Het kledingstuk werd traditioneel enkel gedragen door islamitische vrouwen in het Midden-Oosten. Door migratie zijn er tegenwoordig ook in Europa en elders gelovige islamitische vrouwen die het kledingstuk gebruiken wanneer zij zich buitenshuis begeven. Het dragen van een nikab is verboden in België, Frankrijk en Italië.
Omschrijving.
Een nikab bestaat, in tegenstelling tot een boerka, slechts uit een stuk stof vaak van donkere kleur om het gezicht mee te bedekken. Die wordt soms over een gewone hoofddoek heen of aanvullend op een chador gedragen en zit dus niet vast aan andere kledingstukken.
Zichtbaarheid.
De ogen zijn bij de nikab meestal zichtbaar. Het verschil met de boerka is dat in plaats van een gaasje, de ogen volledig zichtbaar zijn door middel van een opening. Het verschil met de hidjab (hoofddoek) is dat alleen de ogen van het gezicht zichtbaar zijn.

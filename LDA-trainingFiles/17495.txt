 "WAO'ERS AAN DE SLAG" GEDEELTELIJK GESLAAGD - CTSV. 
 ZOETERMEER, 21 aug (Reuter) - De doelstelling van het Kabinet om het aantal mensen met een WAO-uitkering te verlagen en WAO'ers die eigenlijk nog kunnen werken weer aan de slag te krijgen is gedeeltelijk geslaagd, aldus het CTSV. 
 Volgens dit toezichtcollege voor de sociale verzekeringen is van de mensen die in 1994 zijn herkeurd en daardoor hun AAW/WAO-uitkering kwijtraakten 22 procent binnen een jaar weer gaan werken of meer uren gaan werken. 
 Een groep van 37 procent heeft inmiddels een andere uitkering maar 36 procent heeft geen enkele vervanging gevonden voor de ingetrokken of verminderde WAO-uitkering. 
 Vijf procent is binnen een jaar alsnog volledig arbeidsongeschikt verklaard, aldus het CTSV. 
 In totaal maakt 58 procent van de goedgekeurden of gedeeltelijk goedgekeurden nu in mindere mate gebruik van de sociale zekerheidsregelingen. 
 In 1994 en 1995 is het aantal WAO'ers afgenomen maar in de loop van vorig jaar werd die daling minder groot. De daling was volgens het CTSV niet alleen het gevolg van de herkeuringen maar voor een belangrijk deel van een lagere instroom. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

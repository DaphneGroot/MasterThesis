	Optimistische beeldenexpositie van Hammacher (100) in Krller-Mller Museum Je hoort de materie zuchten en steunen
	Van onze verslaggeefster
Judith Koelemeijer

OTTERLO
Zal hij dankzij de kunst zo oud geworden zijn? Bieden schoonheid, inspiratie en een niet aflatende verwondering de beste bescherming tegen ziekte en verval? Het kan bijna niet anders. Wie zoals de kunsthistoricus, publicist en oud-museumdirecteur prof. dr. A. Hammacher nog op zijn honderdste zo'n levendige, optimistische en enthousiasmerende expositie maakt als Experiment en Ruimte in het Krller-Mller Museum, moet zich welhaast onsterfelijk weten.
Het hedendaagse cynisme in de kunstwereld heeft geen vat op hem gekregen. Hammacher gel¢¢ft in kunst, met hart en ziel - en dus in het leven. Met de expositie lacht hij de dood recht in het gezicht uit. Hij viert er, niet toevallig, de geboorte van de moderne beeldhouwkunst.
Natuurlijk, het was 'de goden verzoeken'. Althans, dat verzuchtte Hammacher zelf toen het Krller-Mller Museum hem twee jaar geleden vroeg of hij ter gelegenheid van zijn honderdste verjaardag geen expositie wilde maken. Maar hij zei ja. Hammacher wilde sculpturen laten zien van vier Spaanse kunstenaars die hij beschouwt als belangrijke wegbereiders in de beeldhouwkunst: Picasso (1881-1973), Gonz lez (1876-1942), Mir¢ (1893-1983) en Chillida (1924). In de periode dat hij zelf directeur was van het Krller Mller, van 1947 tot 1963, was dat er nooit van gekomen.
De expositie toont van elke kunstenaar zo'n vijftien sculpturen, die een kraakhelder concept illustreren. Hammacher wil geen doorsnee geven van het veelzijdige, omvangrijke oeuvre van de vier. Hij laat alleen werken zien die duidelijk maken waarin de kunstenaars volgens hem vernieuwend zijn geweest. Bij Picasso en Mir¢ is dat het 'experiment', de ongebreidelde fantasie en lef waarmee ze nieuwe materialen en vormen uitprobeerden, en bij Gonz lez en Chillida is dat de 'ruimte', het exploreren van de ruimte binnen en buiten het beeld.
Geen wonder dat de bezieling van de expositie afspat. Hier hoeft niets te worden bewezen, hier wordt onderzocht. Van Picasso zijn er onder meer een gemproviseerde mensfiguur van ijzerdraad, grillige diersculpturen en een vrouwenbeeldje uit afvalhout, en uit elke sculptuur spreekt, zoals Hammacher schrijft in een essay in de begeleidende catalogus, dat plezier in het experiment, ' zo zuiver van inval, zo heerlijk onbevangen en ontspannen als moeilijk bij anderen te vinden is'.
Gonz lez werkt voornamelijk met ijzer, zijn beelden zijn abstracter. Hij onderzoekt wat volumes en openingen doen, wat een 'strenge vorm' onderscheidt van een 'rigide vorm'. Hij 'tekent in de ruimte', zoals hij zelf zei. Dat is duidelijk te zien in bijvoorbeeld de petite danseuse; een rank figuurtje van aan elkaar gelaste resten, balancerend op n been, de armen geheven. Een snelle, doeltreffende schets in ijzer.
Mir¢ durft het meest aan het toeval over te laten. 'Neem de tijd te kijken en verbind een doos met een lepel, een broodje met een steen, een kruk met een ei', zei hij, 'en zij ondergaan een gedaanteverandering'. Deze aanbeveling moeten we letterlijk nemen. Mir¢ gebruikt de meest bizarre afvalmaterialen, en weet steeds verrassende combinaties te creren. Zoals in L'quilibriste (1969), een humoristische sculptuur-op-stelten. Grappig zijn ook Monsieur et Madame, waarbij geen misverstand kan bestaan over de vraag wie meneer en mevrouw is: meneer is de zwarte, vierkante barkruk met het blok erop, en mevrouw is de rode, ronde kruk met een geel ei op de zitting.
De vierde kunstenaar, Chillida, is van een latere generatie. Hij gaat door op de vernieuwing van zijn voorgangers. Zijn beelden zijn het meest abstract. Maar ook hier voel je de onderzoekende geest, die keiharde stenen doorboort, ijzeren stangen over elkaar heen laat krullen, massieve blokken - net niet! - uit evenwicht brengt. Je hoort de materie als het ware zuchten en steunen.
Wie overigens denkt dat Hammmachter met deze expositie zijn 'come-back' maakt, heeft het mis. Hij is nooit weggeweest. Hammacher debuteerde in 1919 in het Utrechts Dagblad als kunstcriticus en heeft inmiddels een omvangrijk kunsthistorisch oeuvre op zijn naam staan; na zijn pensionering in 1963 publiceerde hij nog studies over onder anderen de Engelse beeldhouwer Barbara Hepworth, Ren Magritte en Seurat.
'Als mijn vrouw en ik samen zijn, praten we altijd over kunst', heeft hij ooit gezegd. Hammacher zal het directeurschap nooit als baan gezien hebben, kunst is heel zijn leven. Hij trekt in zijn essays steevast verbanden met literatuur en muziek, kreeg in 1948 zelf de P.C. Hooftprijs, en heeft zich altijd omringd met kunstenaars en schrijvers, onder wie Gerrit Rietveld en Rik Roland Holst.
Hoewel hij altijd de vernieuwing opzocht, veroorzaakte Hammacher zelden schandalen of opschudding - zoals zijn toenmalige collega Sandberg van het Stedelijk Museum. Daarvoor was hij waarschijnlijk te beminnelijk, te veel de gentleman met het onafscheidelijke vlinderstrikje. Te weinig uitgesproken misschien ook. Hammacher is een kunstliefhebber van de oude soort; een alleseter die meer gelooft in personen dan in stromingen.
Toch was Hammacher zijn tijd soms ver vooruit. Hij breidde de collectie uit met een hoogwaardige verzameling beeldhouwkunst, van onder anderen Rodin, Lipchitz, Zadkine en Moore, en droomde begin jaren vijftig al van een beeldentuin. Een beeldenexpositie 'zomaar in de open lucht' - zoals Het Polygoon Journaal meldde - was in die tijd een nog ongekend fenomeen. Hij heeft er jaren voor moeten vechten, de gemeente lag steeds dwars, maar toen de tuin in 1961 uiteindelijk open ging, groeide hij al snel uit tot de 'moedertuin' bij uitstek, een voorbeeld in Europa.
Nu staan in diezelfde prachtige Veluwe-tuin, tussen de herfstbladeren, een aantal beelden van Chillida. Luisteren naar de steen heet een massief blok dat half doorboord is. Onwillekeurig leg je je oor ertegen. De wind suist.
Even lijkt het of je prof. Dr. A. Hammacher hard hoort lachen.
Experiment en Ruimte. Krller-Mller Museum Otterlo, tot en met 18 januari. Catalogus  49,50.

Foto
	Links: Les Baigneurs van Picasso (1956). Rechts: L'quilibriste van Mir¢ (1969). La Prire van Gonz lez (1935).


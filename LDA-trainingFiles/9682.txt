Palindroom.
Een palindroom (van het Grieks: "πάλιν", "opnieuw" en "δρόμος", "(door)lopen") of keerwoord is een woord waarin de letters symmetrisch gerangschikt zijn, zodanig dat het woord van achter naar voren gelezen hetzelfde is als van voor naar achter. Bij uitbreiding gebruikt men het begrip ook voor volledige zinnen, voor getallen, en soms voor datums. Lange palindromen zijn haast altijd zeer gekunstelde woorden of zinnen.
Nederlandse zinnen per woord.
Bij deze vorm van palindroomzinnen worden de woorden van achter naar voor gelezen, niet de letters.
Moses Kiptanui.
Dit palindroom werd bedacht naar aanleiding van het wereldrecord 3000 meter steeplechase van 8.02,08 van Moses Kiptanui in 1992.
Een muzikaal palindroom in de muziek van Guillaume de Machault
Muziek.
Een bekend muzikaal palindroom, waarbij de muziek zowel voorwaarts als achterwaarts uit hetzelfde notenmateriaal bestaat, treft men aan in de 47e Symfonie in G-majeur van Joseph Haydn. Daarin wordt in het derde deel, het menuet, het materiaal exact gespiegeld.
Ook andere componisten hebben met het idee van muzikale palindromen gespeeld, zoals Béla Bartók ("5e strijkkwartet"), Alban Berg (3e acte van de opera "Lulu"), Guillaume de Machault (het motet "My end is my beginning and my beginning is my end"), Paul Hindemith ("Ludus Tonalis"), Igor Stravinsky ("The Owl and the Pussycat") en Anton Webern (2e deel van symfonie opus 21).
In vaktermen spreekt men ook van retrograde inversies, wanneer een componist een thema of reeks op palindromische wijze hanteert. In de barokmuziek treft men soms ook kreeftcanons aan, waarbij de muziek op palindromische wijze wordt gecomponeerd. De compositietechniek om een thema of reeks te spiegelen wordt veelvuldig gebruikt in dodekafonische muziek.
Reclame en popcultuur.
In de reclame en popcultuur worden er ook vaak (niet-bestaande) palindromen bedacht. Een paar voorbeelden zijn de Pokémon Girafarig, Eevee en Alomomola of het wasmiddelmerk Omo. Een voorbeeld uit de popcultuur is het nummer "BoB" van Weird Al Yankovic, dit nummer bestaat volledig uit palindromen en is een remake van het nummer "Subterranean Homesick Blues" van Bob Dylan. Ook de naam van de derde elpee (1969) van de Amerikaanse band Grateful Dead, Aoxomoxoa, was een palindroom.
Getallen.
Gehele getallen van 2 of meer cijfers kunnen ook palindromen zijn. Soms beschouwt men ook de enkele cijfers als palindroomgetallen.

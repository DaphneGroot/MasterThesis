	Kok feliciteert Juliana en Bernhard
	ANP
HILVERSUM
Premier Kok heeft dinsdagochtend via de radio prinses Juliana en prins Bernhard gefeliciteerd met hun zestigjarig huwelijk. Het prinselijk paar viert het feest met de leden van het koninklijk huis op safari in Afrika.
'Ook na de troonsafstand hebben de koningin-moeder en de prins grote betrokkenheid getoond met alles wat er in onze samenleving gebeurt. Laten we hopen dat we nog vele mooie en fijne jaren met hen kunnen doorbrengen', aldus Kok.
Bij paleis Soestdijk zijn gisteren honderden schriftelijke felicitaties (brieven en telegrammen) binnengekomen, meldt een woordvoerster van de Rijksvoorlichtingsdienst.


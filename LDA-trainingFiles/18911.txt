Écaussinnes.
Écaussinnes (Waals: "Les Scåssenes") is een gemeente in de Belgische provincie Henegouwen. De plaatsnaam werd voor het eerst in de 12e eeuw vermeld onder de naam "Scalcinis".
Ze telt ongeveer 11.000 inwoners. De gemeente is in 1977 ontstaan uit de fusie van drie kleinere gemeenten, alle met Écaussinnes in naam; vandaar dat men in het taalgebruik soms van "des Écaussinnes" spreekt. De gemeente wordt doorkruist door het riviertje Sennette. In het oosten loopt het Kanaal Brussel-Charleroi. Het industriegebied van Feluy langs dit kanaal, ligt voor een groot gedeelte op het grondgebied van Ecaussinnes.
Kernen.
Écaussinnes telt drie deelgemeenten, namelijk Écaussinnes-d'Enghien, Marche-lez-Écaussinnes en Écaussinnes-Lalaing. Ecaussinnes-d'Enghien in het noorden heeft de grootste kern, en daar staat dan ook het gemeentehuis. De kleinere dorpskern van Écaussinnes-Lalaing vormt in feite één geheel met die van Écaussinnes-d'Enghien, enkel ervan gescheiden door de Sennette. Een paar kilometer naar het zuiden, eveneens langs het riviertje, ligt de dorpskern van Marche-lez-Écaussinnes.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Écaussinnes bestaat uit een coalitie van de lijst EC.PLUS en ACE.

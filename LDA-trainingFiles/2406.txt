	'In de donkerste dagen van ons land heeft Gullit ons verlicht'
	Van onze verslaggever
Paul Onkenhout

JOHANNESBURG
Ruud Gullit is van harte welkom in Zuid-Afrika, vanzelfsprekend, en een wens van velen in het land gaat vanavond in vervulling. Maar in kleine kring is ongenoegen gerezen over het gedrag van de beoogde eregast die zich slechts na vele pogingen liet overreden om naar Johannesburg te komen. Daar krijgt Gullit vanavond de hoogste Zuid-Afrikaanse onderscheiding, de State Award.
Vandaag komt Gullit aan in Johannesburg en in het kolossale First National Bank-stadion, Soccer City  in de volksmond, gesitueerd tussen Johannesburg en Soweto, zal hij vanavond president Nelson Mandela in de armen vallen.
Evenals aan de wedstrijd tussen Zuid-Afrika en Nederland ter ere van de inauguratie van Mandela tot president, is aan de komst van Gullit een schimmig en langdurig spel vooraf gegaan. Pas onlangs, na tal van verzoeken, zei de manager van Chelsea dat hij bereid was zijn vakantie te onderbreken.
Eerder had zijn Engelse zaakwaarnemer, John Smith, de Zuid-Afrikaanse voetbalbond SAFA laten weten dat Gullit de uitnodiging naast zich neerlegde. Zelf verklaarde Gullit van niets te weten, tot onbegrip van de Nederlandse ambassade in Zuid-Afrika, de SAFA en de KNVB die hem, onafhankelijk van elkaar, per brief en fax hadden genviteerd.
'Faxen raakten kennelijk spoorloos', zei de woordvoerder van de ambassade, Paul Bekkers, gisteren. 'Daar begrepen ze hier niets van. Toch is besloten hem de State Award wl te geven.'
Niet n buitenlandse voetballer is in Zuid-Afrika zo populair als Gullit sinds hij in 1987 werd gekozen tot beste speler van Europa en in Parijs zijn prijs opdroeg aan de toen nog in gevangenschap levende Mandela.
Volgens Danny Jordaan, bestuurslid van de SAFA, is in Nederland het effect van de daad nooit op de juiste waarde geschat. In Zuid-Afrika werd het uitgelegd als een politieke aanval op het regime en putten vele strijders tegen de apartheid er inspiratie uit.
Jordaan: 'In de donkerste dagen van ons land heeft Gullit ons verlicht.'
Bekkers: 'Gullit is hier een symbool van non-discriminatie en fair play. Het is sensationeel dat juist deze man naar Zuid-Afrika komt. Een wens van vele mensen in dit land wordt vervuld.'
Aan de hand van de SAFA zal Gullit vandaag tal van plaatsen bezoeken die herinneren aan de bittere en langdurige strijd voor democratie en gelijkheid van rassen. Na ontmoetingen met een delegatie van de SAFA en de Zuid-Afrikaanse internationals wordt hij onder meer rondgeleid langs de woning van Mandela. De lunch gebruikt hij in de woongemeenschap van miljoenen zwarten, Soweto.
Voetbal is, anders dan rugby en cricket, in Zuid-Afrika een sport van de zwarten en ook daarom is de komst van Gullit er zo opzienbarend. Onmiddellijk na de afschaffing van de apartheid en het opheffen van de sportboycot werd getracht het Nederlands elftal tot een wedstrijd te verleiden, ¢¢k door de ambassade.
'We vonden dat belangrijk voor de bilaterale betrekkingen, het is leuk en de mensen hier willen het', aldus Bekkers. Pas dit jaar echter werden de plannen concreet, na een bezoek van een delegatie van het Nederlandse ministerie van VWS vooral. Een fel pleidooi van de SAFA werd gesteund door staatssecretaris Terpstra.
Tegelijkertijd zegde de KNVB toe dat het bereid is tot het afsluiten van een samenwerkingsverband met de SAFA. Gebrek aan kennis en ervaring speelt de Zuid-Afrikaanse voetbalbond parten. Pas in 1992 werd het isolement opgeheven en keerde het land terug in de internationale voetbalarena.
De inauguratie van Mandela werd eerder in Johannesburg herdacht met wedstrijden van de nationale ploeg tegen Argentini en Brazili. Voor Zuid-Afrika is het tijdstip van de herdenking allesbehalve ideaal. Zondag speelt de ploeg, eveneens in het FNB-stadion, tegen Zambia een cruciale kwalificatie-interland voor het WK in Frankrijk.
Bondscoach Barker hecht meer belang aan die wedstrijd en zal daarom vanavond niet het beste opstellen wat Zuid-Afrika heeft te bieden. In het elftal wordt op het middenveld wel een plaats ingeruimd voor de vorige maand door Ajax gecontracteerde Benedict McCarthy.
Bafana bafana (Zoeloe voor 'de jongens') speelt een belangrijke rol in de eenwording Zuid-Afrika. Sport in het algemeen en, vanwege de grote liefde van de zwarte gemeenschap, voetbal in het bijzonder, wordt als vredesstichter beschouwd in een land dat verzeild is geraakt in een spiraal van geweld.
Niet voor niets legde Mandela, nadat Zuid-Afrika vorig jaar in eigen land Afrikaans kampioen werd, de nadruk op de gemengde samenstelling van de ploeg. One nation, one victory, zei hij, en evenals de wereldtitel van de rugbyers werd de triomf beschouwd als een grote stap voorwaarts.
Het merendeel van de spelers is zwart, maar de populairste international is blank, Mark Fish. Hij speelde, voordat hij door Lazio Roma werd gecontracteerd, voor de trots van Soweto, Orlando Pirates, bezocht regelmatig de townships aan de randen van Johannesburg en is in de zwarte gemeenschap de ideale ambassadeur van de goedwillende blanken.
Het is echter een zwarte Nederlander die vanavond in Soccer City het meeste aandacht zal trekken. Pas vandaag, op de dag van de Nelson Mandela Inauguration Challence, zal Ruud Gullit de uitwerking beseffen van de woorden die hij indertijd schijnbaar nonchalant en onvoorbereid uitsprak op een podium in Parijs.


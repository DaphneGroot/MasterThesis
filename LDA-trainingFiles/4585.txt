	Groningse Gouden Eeuw was 'armzalig zooitje'
	Van onze verslaggever
Wio Joustra

GRONINGEN
De komende drie maanden trekt een fraai gedecoreerde, goudkleurige bus door het Groninger landschap. Het voertuig is onderdeel van een complot om deze zomer zo veel mogelijk toeristen te laten kennisnemen van de 'Gouden Eeuw in Groningen'. Het complot is zo groots en slim van opzet, dat het zelfs is genomineerd voor de nationale Toerisme Prijs 1997.
De vraag die zich bij zo'n pretentieuze titel van een culturele manifestatie opdringt, is of Groningen een geheel eigen kunstzinnige bloeiperiode heeft gekend, die misschien die van de rest der Nederlanden in de schaduw heeft gesteld. Dat zou een enorme verrassing zijn. Want was het niet Johan Huizinga, een zoon van het Groninger land, die in Herfsttij der Middeleeuwen de zeventiende eeuw afschilderde als een tijdperk waarin de Hollanders de toon zetten en de noordelijke cultuur weinig voorstelde?
Dichter Driek van Wissen plaatste daarom zaterdagavond, bij de officile opening van de manifestatie in het provinciehuis, een kritische kanttekening bij de stelling dat 'in de Gouden Eeuw in Groningen het artistieke leven in stad en provincie bloeide als nooit tevoren'. Het is alsof je zegt: 'Er hadden nog nooit in de wereldgeschiedenis aardiger mensen op de aardbodem rondgelopen dan Adam en Eva.'
De Gouden Eeuw in Groningen duurde van 1650 tot ongeveer 1725. Dat betekent dat de bloeiperiode vijftig jaar later begonnen isdan in het Westen, en 25 jaar later opgehouden. 'Op zichzelf al een opmerkelijk inhaaleffect', aldus Van Wissen, 'dat zich in de eeuwen daarna heeft doorgezet vanuit het principe van de stimulerende achterstand'.
Die zelfspot is misschien niet geheel terecht. Tenslotte speelde Groningen in de tweede helft van de zeventiende eeuw een voorname rol bij het verzet tegen machtige vijanden als Engeland, Frankrijk en de bisschoppen van Mnster en Keulen, die de jonge republiek klein probeerden te krijgen. De bisschop van Mnster, die vanwege de vele bommen die hij op Groningen afvuurde de bijnaam 'Bommen Berend' kreeg, werd met glans weerstaan. Ofschoon het met de precisie van het Duitse offensief wel meegevallen schijnt te zijn, ontleende de stad veel prestige aan het ontzet van 1672.
Om de grootsheid van de stad en haar verdedigers te markeren, werden veel kunstopdrachten verstrekt. Groningen had toen al een landadel die over de ruggen van armlastige land- en veenarbeiders schatrijk was geworden. In de Ommelanden lieten de rijke borgbewoners hun borg voorzien van kostbare opsmuk, en betrokken zij de dorpskerken bij hun glorie. En in de stad lieten de welvarende patricirs hun imposante onderkomens, zoals het Huis met de Dertien Tempels in de Oude Boteringestraat, rijkelijk versieren.
Een Nederlandse Fries, Hermannus Collenius (1650 - 1723) en een Duitse Fries, Arp Schnitger (1648 - 1719), wisten van de praalzucht der Groninger nouveau riche het meest te profiteren. Maar het getuigt van zelfoverschatting om aan de middelmatige en wisselvallige schilder Collenius - die op geen enkele manier kan worden vergeleken met topschilders van de Gouden Eeuw als Rembrandt, Hals en Vermeer - een nogal barok en ornamenteel uitgevallen Gouden Eeuw op te hangen.
Collenius schilderde vooral historiestukken en portretten van Groningse edellieden, die een opvallende fysieke gelijkenis vertonen. Op jonge leeftijd bezocht hij waarschijnlijk Itali, onder invloed van die reis schilderde hij op het landgoed Nienoord scnes ontleend aan de Metamorphosen van Ovidius. Iedere scne verhaalt de relatie tussen god en mens. De scnes in de danszaal van Nienoord zijn de best bewaarde symbolen van Groningens Gouden Eeuw.
Toegegeven, er waren nog wat goede vaklieden in de provincie werkzaam als schrijnwerker, en Groningen had bouwmeester Allert Meijer, beeldhouwer Jan de Rijk en een enkele zilversmid. Maar daarmee hield het toch al gauw op. 'Welbeschouwd was het hier maar een armzalig zooitje', zegt Van Wissen.
Een historische aanleiding voor de 'Gouden Eeuw in Groningen' ontbreekt. Toch 'verdienen Collenius en zijn tijdgenoten het om eens goed in de schijnwerpers te worden gezet', vindt conservator archeologie van het Groninger Museum, Egge Knol. De manifestatie 'moet mensen verbazen over wat voor moois Groningen heeft voortgebracht en hoe fraai de provincie is'.
En daarvoor is alles uit de kast gehaald: niet alleen wordt de Gouden Eeuw tentoongesteld in het Groninger Museum, maar ook in vier borgen - Menkema in Uithuizen, Verhildersum in Leens, Fraeylema in Slochteren en Nienoord met het Nationaal Rijtuigmuseum in Leek - en in een aantal Groninger kerken. En Conservator Freerk Veldman van Menkema en Verhildersum heeft een fraaie monografie over Hermannus Collenius samengesteld.
Groningen maakt thans een zodanige culturele bloei door dat ongetwijfeld in het volgende millenium een tentoonstelling wordt opgezet over de hedendaagse kunst onder de titel: 'Gouden Eeuw in Groningen'. Van Wissen: 'Groningen is vandaag de dag het Florence van het Noorden. Het bekende Stendhal-syndroom, een totale geestelijke verdwazing wegens een teveel aan kunstzinnige indrukken, ligt in stad en ommeland op de loer.'
Gouden Eeuw in Groningen. Tot en met 14 september.

Foto
	Hermannus Collenius: 'Portret van Warner Gerhard Emmen' (1700-1705).


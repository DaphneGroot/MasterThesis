	Redant assistent ploegleider Priem
	Van onze verslaggever
HOOGEVEEN
De Belgische wielrenner Hendrik Redant wordt in de loop van het komend seizoen de nieuwe assisent-ploegleider van de Nederlandse TVM-formatie. De 34-jarige Redant beëindigt na de Amstel Gold Race zijn elfjarige profcarrière en wordt dan de voornaamste hulp van TVM-ploegleider Cees Priem.
De benoeming van Redant werd donderdag, tijdens de ploegpresentatie van TVM, bekend gemaakt. Redant volgt halverwege dit jaar Ad Wijnands op. De TVM-leiding sprak voor de functie ook met oud-wereld- en Olympisch kampioen Hennie Kuiper maar koos voor Redant.


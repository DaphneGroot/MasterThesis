Job (boek).
Het boek Job (Hebreeuws: אִיוֹב; "Iyyôb") is een van de boeken in de Hebreeuwse Bijbel. In het jodendom behoort "Job" tot de afdeling Geschriften van de Tenach. In het boek wordt het lijden van de vrome en rechtvaardige Job beschreven, alsook de zoektocht van zijn vrienden naar de oorzaak van het lijden dat hem overkomt. Een centrale vraag waarop de personages in het boek antwoorden proberen te formuleren is zodoende waarom Job als rechtvaardig man moet lijden. Over de afkomst en betekenis van het Hebreeuwse "Iyyôb" (Job) bestaat discussie, waardoor het zeer moeilijk is om de juiste betekenis te achterhalen. Mogelijke vertalingen zijn 'de gehate' of 'waar is mijn vader?'
Inhoud.
27, Tate Gallery Londen, Satan stort zijn plagen over Job uit
Thema.
Het thema van het boek wordt soms samengevat als: "Is lijden een goddelijke straf voor de zonde?" Jobs drie vrienden geven hierop een traditioneel bevestigend antwoord. Zijn vrienden verdedigen ook de complementaire stelling dat geluk en welvaart het bewijs zijn van goddelijke beloning, en dat, als Job zijn fouten zou erkennen, zijn lot onmiddellijk weer zou omkeren.
In zijn antwoord stelt Job dat hij rechtvaardig is, en dat zijn tegenspoed dus geen straf kan zijn. Dit werpt de mogelijkheid op dat God handelt naar willekeur. Jobs vrouw raadt hem aan God te vervloeken en te sterven. Hierop antwoordt Job: "Zouden wij het goede van God ontvangen, en het kwade niet?" De climax van het boek vindt plaats wanneer God Job antwoordt, niet met een uitleg van het waarom van Jobs lijden, maar met een vraag: waar was Job toen God de wereld schiep? Job antwoordt hierop met verootmoediging. God roept de drie vrienden ter verantwoording, want ze hebben niet passend gesproken over hem, zoals zijn knecht Job.
Geografisch.
Het land Uz wordt soms gelinkt aan het koninkrijk Edom
In Job 1:1 wordt de plaats meegegeven waar het verhaal zich afspeelt: "In het land Us woonde een man die Job heette. Hij was rechtschapen en onberispelijk, hij had ontzag voor God en meed het kwaad." De precieze ligging van het land Uz is onbekend, maar de streek wordt meestal in verband gebracht met Edom.
Job.
In Job 1:1-5 wordt Job omschreven als een zeer rijk en gelovig man. Job 1:3 omschrijft zijn rijkdom als volgt: "Hij bezat zevenduizend schapen en geiten, drieduizend kamelen, vijfhonderd span runderen, vijfhonderd ezelinnen en een groot aantal slaven en slavinnen. Hij was de aanzienlijkste man van het Oosten" (vs3). Ook zijn trouw aan God wordt in het inleidende hoofdstuk sterk benadrukt: "De HEER vroeg aan Satan: ‘Heb je ook op mijn dienaar Job gelet? Zoals hij is er niemand op aarde: hij is rechtschapen en onberispelijk, hij heeft ontzag voor God en mijdt het kwaad.’" (vs8).
De satan.
Het is belangrijk om op te merken dat de satan die Job op de proef stelt volgens veel uitleggers niet gelijk is aan Satan zoals die wordt omschreven in het Nieuwe Testament. Het woord "satan" is afgeleid van het Hebreeuwse "ha-satan" wat zoveel betekent als 'de tegenstander'. In het boek Job is het duidelijk dat 'de tegenstander' probeert om de ondergang van Job te bewerkstelligen en zo God te laten inzien dat alle mensen slechts God dienen uit eigenbelang. Alhoewel de satan hier nog niet beschreven wordt als het hoofd van alle kwade machten, is het echter wel duidelijk aan de beschreven houding tegenover God en de antwoorden die hij geeft aan God dat hij in veel opzichten hier toch mee overeenkomt. Het is daarom niet juist om de satan hier slechts uit te leggen als Jobs tegenstander.
God.
God wordt in het boek Job maar sporadisch met de naam JHWH beschreven. Deze naam, waarmee hij zich een paar honderd jaar na Abraham aan het Israëlietische volk bekendmaakte, komt voor in proloog en epiloog, als God zelf in hoofdstuk 38 het woord neemt, en verder nog maar één keer. Vaak wordt hij in Job "El Shaddai" genoemd, de naam waarmee hij bij de aartsvaders in Genesis bekend was. Dit alles wekt de sfeer van Genesis op. Het weinige gebruik van JHWH is voor bepaalde geleerden een argument om Job een niet-joodse afkomst toe te schrijven, waardoor het verhaal een universeel karakter krijgt.
Boekrol van Job in het Hebreeuws
Elifaz, Bildad en Zofar.
In Job 2:11 worden Elifaz, Bildad en Zofar voorgesteld als drie vrienden van Job. Elifaz is afkomstig uit Teman, Bildad uit Suach en Zofar uit Naäma. Nadat zij hoorden van Jobs beproevingen zochten zij hem op en geven elk een toespraak om hem een hart onder de riem te steken.
Elihu.
De persoon Elihu neemt een aparte plaats in tijdens het verhaal. Doordat hij niet eerder genoemd is in het werk, staat hij los van de drie vrienden die al in de introductie bij Job arriveren.
Auteur.
Een joodse talmoedische traditie stelt dat Mozes het boek geschreven kan hebben.
Datering van het boek.
Een unaniem antwoord op de vraag naar het ontstaan van het Bijbelboek Job ontbreekt. Archeologische vondsten ondersteunen bovenstaande argumenten immers niet, doordat het Bijbelboek Job telkens als volledig gevonden wordt. Het laatst getuigde de ontdekking van de Dode-Zeerollen hiervan. Job was aanwezig als volledig Bijbelboek, zoals we dat vandaag kennen.
Taal.
Deze discussie is ook afhankelijk van de tijd waarin het boek werd geschreven, maar ook hier lopen de meningen uiteen. John Day ziet heel wat overeenkomsten met het Hebreeuws na de ballingschap, waardoor het boek relatief laat werd geschreven. Ian Young daarentegen ziet in de taal het archaïsche Bijbels Hebreeuws en plaatst het dus heel vroeg in de Bijbelse ontstaansgeschiedenis.
Wijsheid en poëzie.
Job maakt deel uit van de Geschriften, en hoort daarbinnen tot de wijsheidsliteratuur. Het is te plaatsen in dezelfde groep als Prediker, Spreuken en de deuterocanonieke boeken Wijsheid van Salomo en wijsheid van Jezus Sirach.
Parallellismes zijn er op veel meer niveaus; ook op het niveau van stanza, strofe enz.
Dode-Zeerollen.
In de Dode-Zeerollen zijn fragmenten van vier Hebreeuwse en één Aramees handschrift van het boek Job gevonden. Deze zijn in ieder geval van voor 68 AD, wat erop wijst, dat het boek toen al in de huidige vorm wijd verspreid was. Het boek zal dus nog ouder zijn. 4Q101 bevat zelfs fragmenten van Job in Oud Hebreeuws schrift; mogelijk dus van voor 200 v. Chr.; al is het mogelijk dat dit oude alfabet voor religieuze literatuur langer in gebruik is gebleven.
Historiciteit.
Er bestaat geen historisch bewijs over het werkelijke bestaan van de persoon Job zoals die wordt beschreven in het Bijbelboek. Het boek Job behoort niet tot het genre geschiedschrijving. De eerste indruk is die van poëzie, van kunst en van wijsheidsliteratuur.
Ezechiël (boek) noemt in 14:14 drie zeer rechtvaardigen: Noach, Dan(i)ël en Job. Doordat Dan(i)ël volgens Bijbeluitleggers niet verwijst naar de Bijbelse Daniël, maar naar de legendarische rechtvaardige en wijze held die we kennen uit de kleitabletten die gevonden zijn bij Ugarit., is het mogelijk dat het ook bij Noach en Job om legendarische personages gaat.
De meeste joden nemen aan dat Job geen historisch persoon is geweest. Zo schreef bijvoorbeeld Rabbijn Simeon ben Laquish dat Job nooit bestaan heeft. In deze opvatting is Job een literaire creatie door een profeet, bedoeld om een goddelijke boodschap over te brengen. Ook christelijke theologen vatten het gedicht lang niet altijd historisch op.
Referentie naar het Bijbelboek.
Het boek Job wordt geciteerd in Hebreeën 12:5, en in I Korinthiërs 3:19. Job zelf wordt genoemd in de Brief van Jacobus 5:11.

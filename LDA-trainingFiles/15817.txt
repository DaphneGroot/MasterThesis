Friese Wouden.
Tot de Friese Wouden worden de gemeenten Kollumerland en Nieuwkruisland, Dantumadeel, Achtkarspelen, Opsterland, Smallingerland, het grootste gedeelte van Tietjerksteradeel en noordelijk Ooststellingwerf gerekend. Ook een groot gedeelte van de Groninger gemeentes Grootegast en Marum voldoen aan het karakter van de Friese Wouden. De Dokkumer Wouden zijn onderdeel van de Friese Wouden en zijn waarschijnlijk het oudst bewoonde deel.
Bewoners van de Friese Wouden worden "wâldpiken", "wâldsjers" of "heidepiken" genoemd.
Als bewoners van de Friese Wouden het onderling over "heidepiken" hebben, worden echter inwoners van Twijzelerheide bedoeld.
De bewoners van de Friese Wouden en die van de Kleistreek mogen elkaar graag wat vriendelijk spottend beschimpen.

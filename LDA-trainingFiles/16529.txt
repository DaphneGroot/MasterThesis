The Quarrymen.
The Quarrymen - soms gespeld als The Quarry Men - is een Britse popgroep opgericht door John Lennon in 1956, met als bandleden Pete Shotton (wasbord), Eric Griffiths (gitaar), Bill Smith (bas) en Rod Davis (banjo). De naam Quarrymen werd gekozen omdat Lennon en andere bandleden leerlingen waren van de Quarry Bank High School in de wijk Allerton in Liverpool.
Na het eerste optreden kwamen er twee nieuwe leden bij, Paul McCartney en George Harrison. In deze bezetting namen ze in 1958 in de amateur-studio van Percy Phillips hun eerste twee songs op: "That'll Be the Day" en "In Spite of All the Danger". Hierna werd de naam van de groep gewijzigd in "The Silver Beetles" en weer later in The Beatles. In 1959 werd de band uitgebreid met Pete Best (drums) en Stuart Sutcliffe (bas).
In 2008, exact 50 jaar na hun eerste single, namen The Quarrymen in de huidige bezetting - met onder anderen het originele bandlid Rod Davis - een tweede single op: "Never Stop Rockin' Rollin.

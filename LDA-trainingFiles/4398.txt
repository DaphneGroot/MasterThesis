	Stille kracht verworden tot wat flauwe rituelen
	De Stille Kracht van Louis Couperus. Bewerking Ton Vorstenbosch, regie Mette Bouhuijs. In Stadsschouwburg Utrecht, 16 januari. Daar t/m 19 januari. Tournee.
Couperus, Vondel en Heijermans zijn dit seizoen de toverwoorden in het Nederlandse theater. Na het succes een paar jaar geleden van Ger Thijs' Couperus-bewerking Kleine Zielen bij het Nationale Toneel, hebben ook de vrije producenten zich op het Nederlands repertoiretoneel gestort. Schakels van Heijermans, eerder dit seizoen uitgebracht, bleek artistiek en commercieel een succes. Van De Stille Kracht zijn de meer dan honderd voorstellingen in het land nagenoeg uitverkocht. Twee miljoen gulden heeft deze toneelproductie gekost, n van de duurste ooit in dit land gemaakt.
In opdracht van Impresariaat Jacques Senf maakte Ton Vorstenbosch een bewerking van Couperus' roman uit 1900. Legendarisch is de televisieserie van Walter van der Kamp waardoor De Stille Kracht in n klap openbaar kunstbezit werd.
Een boek van 206 bladzijden, zes uur televisie en nu dan ruim twee uur toneel - Couperus' gedachtengoed wordt steeds meer samengevat. Vorstenbosch schreef een toneelstuk dat - en dat is zijn verdienste - De Stille Kracht voor iedereen toegankelijk maakt, ook voor wie het boek niet kent. In die zin is het een zelfstandig kunstwerk.
Maar ook een eenzijdig kunstwerk en enkel toegespitst op de anekdote van een Hollandse gemeenschap op Java, die zich daar niet thuis voelt. We komen veel te weten over het leven van resident Van Oudijck, zijn overspelige vrouw Leonie en zijn verveelde kinderen. Over de Javaanse ziel, waar Couperus' boek toch n grote zoektocht naar is, worden we weinig wijzer.
Vorstenbosch geeft het stuk bovendien een duidelijke politieke boodschap. 'Wij horen hier niet, wij hadden hier nooit moeten komen', zeggen de personages herhaaldelijk, alsof het een soort Indische Srebrenica! betreft. Couperus vond dat misschien ook wel, maar was daarin veel minder expliciet, en vooral veel subtieler.
De Stille Kracht is productie-theater, geen regisseurstoneel. Het is ondanks de sobere vormgeving n en al decoratie. Het toneelbeeld wordt gedomineerd door een bruinbladerige speelvloer en een groot bamboebos. De handelingen bestaan vooral uit een paar stevige vrijpartijen van Leonie, gesprekjes van de ambtenaren en het geroddel van hun vrouwen die zich te pletter vervelen in dit land. Regelmatig zit er op het podium een groepje Indische mensen voor de couleur locale. De confrontaties tussen Van Oudijck en de Javanse regent, dus tussen de Europese en de Oosterse cultuur, lijken van ondergeschikt belang.
Daarmee verliest de voorsteling zijn basis. De stille krachten die de Nederlanders teisteren, worden hier een paar flauwe rituelen die een dieptepunt bereiken in de befaamde douche-scne waarin Leonie met sirih wordt bespuwd. Margot Dames (Leonie) lijkt eerder een uit de ziekenboeg van Vrouwenvleugel weggelopen hysterica dan een door een intense angst bevangen echtgenote.
De regie van Mette Bouhuijs is ambachtelijk en dienstbaar aan de decoratie - mooie plaatjes en een zwierige mise-en-scne. In haar acteursregie blijft ze aan diezelfde buitenkant. Peter Tuinman maakt van de resident meer de veldwachter van Java dan een man die worstelt met de invulling van zijn gezag in dat vreemde land, en in zijn uiteenvallend gezin. Het rondborstige acteren van Tuinman gaat volledig aan die innerlijke verscheurdheid voorbij, hoe vaardig hij ook van de ene scne in de andere stapt. Dat geldt ook voor Margo Dames die met haar ietwat hese stem verleidelijk n verveeld probeert te zijn, maar ordinair en gewoontjes blijft. Ze heeft wel stijl, maar geen klasse, zoals Pleuni Touw die had in de tv-versie.
Zo moet deze voorstelling behalve tegen het fenomeen Couperus toch ook onvermijdelijk opboksen tegen die tv-beelden. Die andere legendarische scne waarin Caro van Eyck zich aan de voeten van Van Oudijck werpt, wordt ook bij lange na niet gevenaard. Alleen Linda van Dyck als Eva Eldersma die met haar soires nog enig cultureel vertier probeert te brengen, toont een vergelijkbare klasse. In een paar prachtige scnes laat ze zien dat ingeleefd acteren ook zonder uiterlijk vertoon kan. Haar aanwezigheid in deze productie is van onschatbare waarde.
De spreekwoordelijke broeerig-Javaanse sfeer wordt vormgegeven door krekels op band, stoom uit de vloer en rook uit de coulissen. Je kunt net zo goed een sateetje op de grill leggen en Anneke Grnloh op de pick-up. Of een gamelanorkestje uitnodigen.
Hein Janssen

Foto
	Margo Dames en Peter Tuinman in De stille kracht. FOTO PAN SOK


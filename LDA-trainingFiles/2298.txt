	Morgen is alles weer anders
	ZIJ WAS telefoniste bij (toen nog) 008. Hij zocht op korte termijn een nieuwe secretaresse.
Zij: 'Nee, ik zit prima bij 008.'
Hij: 'Slaap er nog een nachtje over.'
Zij: 'Ik doe het toch niet.'
Hij: 'Probeer 't voor een weekje. . .'
Zij: 'Ik heb nog nooit op een PC gewerkt'
Maar Paul Liedorp, manager bij PTT Telecom, kreeg zijn zin. Marian Orie werd secretaresse, een hele goeie zelfs. Sinds kort is ze weer terug op haar oude stek: nu 8008, niet als telefoniste, maar als manager van 55 telefonistes.
Elk jaar veranderen pakweg zes op de honderd werknemers intern van functie. Moderne, veranderingsgezinde bedrijven vinden dat veel te weinig. Mobiliteit is het nieuwe toverwoord: aan je stoel plakken is er niet meer bij. Om de werknemers te helpen beweeglijk te blijven richten veel grote bedrijven mobiliteitsbureaus op.
Bij IBM is de gemiddelde duur van een functie teruggebracht naar drie jaar. Bij PTT Telecom district Den Haag is dat zelfs twee jaar. 'De enige constante is de wetenschap dat morgen alles weer anders is', verzucht Peter Woltman, directeur Personeelszaken van PTT Telecom.
Sinds 1994 is mobiliteit bij PTT Telecom een strategisch doel. Net als bij IBM. 'Je moet het zien als preventief onderhoud. Voorkomen dat mensen mentaal verstarren, vastroesten aan hun stoel', legt Peter Kuyf van het mobiliteitsbureau van IBM uit. 'We moeten wel want de samenleving, de techniek en het bedrijf veranderen ook voortdurend'.
Tot medio jaren '90 waren IBM en PTT Telecom in de eerste plaats spullenboeren. De een leverde computers, de ander telefoons. Maar de spullenboeren van vroeger worden omgeturnd naar service-organisaties. 'Het m ken van de computers vereist steeds minder mankracht. De groei zit in het bieden van service, dus in mensen', legt Peter Kuyf uit. 'D  r zit de toegevoegde waarde in, niet in die stukken ijzer.'
Spullenboeren hebben andere werknemers nodig dan service-organisaties. 'Maar je kunt moeilijk zeggen: shit, ik heb 30 duizend verkeerde mensen in dienst en 30 duizend nieuwe Willy Wortels aantrekken die over pakweg vijf of tien jaar ook weer uit de tijd zijn. Je kunt beter eens goed kijken naar wie je allemaal in dienst hebt, wat ze willen en wat ze kunnen', aldus Paul Verburgt, directeur van PTT Telecom district Den Haag.
'De meeste mensen kunnen meer dan hun omgeving denkt, dan ze zelf denken. Iedereen krijgt een etiket opgeplakt. Een goede monteur is al snel een geboren techneut. Een slimme verkoper is al snel voor zijn vak in de wieg gelegd. Maar vaak doet zo'n etiket de mensen onrecht. Het leidt ertoe dat we vooral kijken naar wat mensen n¡et kunnen, erg calvinistisch natuurlijk. Wij proberen te zien wat mensen wl kunnen.'
Marion Orie, een typische herintreedster, was van plan op haar dooie akkertje haar pensioen te halen bij 008 in een part-time baantje. Inmiddels maakt ze carrire in een full-time baan. 'Ik had gn idee dat ik leiding zou kunnen geven aan andere mensen. Had ik zelfs nooit over nagedacht. Maar het gaat me ontzettend makkelijk af.'
Zijn mensen van nature mobiel? 'Niet dus', grijnst Janny Wassili, nu manager van 8008 en destijds betrokken bij de opzet van de eerste van de twaalf mobilshops die PTT Telecom inmiddels rijk is. 'Je moet mensen masseren, je moet ze verleiden. Maar achteraf hebben ze zelden spijt. Meestal hoor je: dit had ik veel eerder moeten doen. Maar mobilteit verkoopt zichzelf. Iedereen die vindt dat hij er op vooruit is gegaan, is reclame voor het verschijnsel. Maar dan heb ik het natuurlijk wel over vrijwillige mobiliteit.'
Elf jaar lang deed Paul Meijer de orderafhandeling voor IBM. Af en toe met frisse tegenzin, bekent hij achteraf. 'Eigenlijk wilde ik de verkoop in en IBM vond ik vooral een logge en bureaucratische organisatie.' Begin dit jaar kwam d mededeling: Beste Paul. Met ingang van 1 april vervalt je huidige functie. Gezamenlijk zullen we zoeken naar een nieuwe baan. 'Sja, dat was wel even slikken.'
Paul vond op redelijk korte termijn een nieuwe functie bij IBM, in de verkoop nog wel. 'Ik voel me nu veel beter thuis bij IBM. De organisatie wordt steeds minder bureaucratisch. Er komt steeds meer ruimte voor creatieve ideen. Maar ik heb mezelf ook beter leren kennen door die psychologische testen en persoonlijkheidstesten bij het mobliteitscentrum. Ik weet nu ook waarom IBM mijn ideen nooit oppikte. Met mijn ideen was niks mis, maar wel met de manier waarop ik ze presenteerde.'
Werknemers worden niet graag gesignaleerd in een mobiliteitscentrum. Zo'n bureau is er immers voor de kneusjes, voor de slachtoffers van een reorganisatie, voor de overtolligen. Dat gold voor de eerste generatie mobiliteitsbureaus die vooral tot taak hadden de personeelsomvang terug te brengen. De mobiliteitsbureaus van IBM en PTT Telecom hebben die opdracht uitdrukkelijk n¡et. IBM mijdt zelfs de term mobiliteitsbureau en spreekt van een Job Development Center: een loopbaanadviesbureau.
'Medewerkers komen hier op eigen initiatief. Soms zijn het medewerkers van wie de functie verdwijnt. Die helpen we: zodat ze zichzelf aan een nieuwe baan kunnen helpen - intern of extern. Maar er komen ook medewerkers die iets bij willen leren of die zich afvragen of ze geschikt zijn voor een leidinggevende positie.' Psychologe Edith Bazen van IBM benadrukt dat IBM'ers het loopbaanadviesbureau/mobiliteitsbureau ook kunnen gebruiken om hun marktwaarde op peil te houden. 'Dat is ook in het belang van IBM. Vrijwel alle cursussen kunnen op kosten van IBM en in de baas zijn tijd gevolgd worden.'
Maar de meeste medewerkers zijn op hun hoede als het mobiliteitscentrum ter sprake komt. 'Je ziet ze denken: Oh jee, ze willen me kwijt', lacht Janny Wassili. 'Soms is dat natuurlijk ook zo. Maar we bieden mensen een kans om na te gaan wat ze graag willen. Om voeling te houden met de ontwikkelingen binnen PTT Telecom, zodat ze volgend jaar niet met de oren staan te klapperen als hun functie verdwijnt of als hun werk of afdeling ingrijpend van karakter verandert.'
Ook medewerkers die een hele nieuwe carrire willen opbouwen, kunnen aankloppen bij een van de mobilshops van PTT Telecom. 'Laatst kreeg ik iemand over de vloer die dolgraag bedrijfsmaatschappelijk werker wil worden. Dan zeg ik: we betalen je opleiding, je mag in onze tijd naar school, maar als je dat vak cht wilt uitoefenen moet je buiten de PTT gaan zoeken. Want de PTT stoot dat soort taken juist af.'
EIND VORIG jaar kondigde Ben Verwaayen aan dat de helft van de 30 duizend medewerkers voor het jaar 2000 van functie of van werkadres moet verkassen. Zo'n massale operatie gaat niet pijnloos, bekent Verburg. 'Het bedrijf heeft nooit meer rust. Daar kan niet iedereen tegen. Bovendien is dat heel lastig te managen. Vooral het middel-management heeft daar moeite mee: die zien met lede ogen aan hoe hun goede medewerkers als eerste vertrekken. En voor de medewerkers zijn gedwongen verhuizingen natuurlijk veelal een crime.'
Wie verwacht dat mobiliteit weer uit de mode raakt zodra de spullenboeren van weleer zijn omgevormd tot service-organisaties, heeft het mis. De levensduur van functies blijft voorlopig krimpen. Veel IBM'ers hebben nu al helemaal geen functie meer in de vertrouwde zin van het woord. 'We werken steeds vaker in projecten', legt Peter Kuyf uit. 'Met ieder nieuw project verandert je taak, de aard van het werk, je werkplek, je verhouding tot je collega's en dus ook je functie.'
Functies verdwijnen ook steeds sneller door technologische vernieuwingen. 'Een pc gaat nu nog zes maanden mee. En dan komt er weer een nieuwe generatie.' Voor de techniek van de telefonie geldt dat nog sterker. 'De digitalisering van de centrales was tien jaar eerder klaar dan gepland. Dat moet je eens goed tot je door laten dringen', vertelt Verburgt. 'Veel monteurs hebben de tijd nog meegemaakt dat de centrales moesten worden afgestoft.'
In zo'n snel veranderende omgeving moeten werknemers op meerdere plekken inzetbaar zijn, all-round zijn. Wereldwijd slanken hoofdkantoren af. PTT Telecom is wat dat betreft geen uitzondering. 'En dan is het wel zo handig als die mensen nog wat anders kunnen', meent Verburgt. Hetzelfde geldt voor de technici van PTT Telecom die massaal worden omgeschoold om de verkoop in te kunnen.
'Maar de essentie is dat in de huidige concurrentieslag de kwaliteit van je mensen doorslaggevend is', vult Wassili aan. 'Je moet uit je mensen halen wat er in zit. Bij 8008 werken nogal wat vrouwen die part-time werken, omdat ze het werk willen combineren met kinderen. Maar als die vrouwen mr in huis hebben moet je dat benutten. Dat is bedrijfsbelang.'
Ook nieuwkomers worden geselecteerd op hun mentale beweeglijkheid. 'Vooral voor toekomstige managers zoeken we een ander type mens', vertelt Peter Woltman. 'Ambitieus, georinteerd op actie en snel. Geen zekerheidszoekers dus, maar zelfs een beetje lefgozers. Op een gegeven moment hadden we zelfs teveel van dat soort Wim Dik-kloontjes.'
Ook bij IBM vangen zekerheidszoekers bot. Hippo's (high-potentials), zoals jong toptalent wordt genoemd, krijgen bij IBM een contract voor maximaal vier jaar. PTT Telecom doet dat anders, maar bereikt hezelfde effect. Peter Woltman: 'Van deze jonge mensen verwachten we dat ze zich ontwikkelen, dat ze steeds bter worden. Blijven ze kwalitatief onder de norm dan worden ze dringend verzocht elders werk te zoeken. UP or OUT noemen we dat.'

Foto
	TEKENING POEKA VELDMAN


Tripscompagnie.
Tripscompagnie op de topografische kaart van 1928
Tripscompagnie (Gronings: "Tripskomnij") is een lintdorp aan een van de kanalen in Oost-Groningen in Nederland. Het wordt gedeeld door drie gemeenten Hoogezand-Sappemeer, Menterwolde en Veendam.
Het dorp is ontstaan langs het Tripscompagniesterdiep dat in 1640 gegraven is in opdracht van Adriaan Trip om de turf uit de omliggende venen te kunnen winnen. Het dorp ontstond 8 jaar later. Na de vervening is akkerbouw belangrijk geworden. Veel boerderijen in het dorp zijn van het Oldambtster type.
Van 1863 tot 1983 was er een lagere school in het dorp. Na de sluiting van de school heeft het gebouw de functie van dorpshuis gekregen. Van 1898 -1923 was de aardappelmeelfabriek l'Esperance in het dorp gevestigd. In Tripscompagnie wordt door Nedmag magnesiumzouten gewonnen voor industriÃ«le doeleinden.

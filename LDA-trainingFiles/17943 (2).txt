Zuster (religie).
Een moniale, non (van het laat-Latijn "nonnus" = oud, gebruikt voor eerbiedwaardige personen) of (klooster)zuster is een katholieke of orthodoxe vrouw die de kloostergeloften van armoede, zuiverheid en gehoorzaamheid heeft afgelegd om een religieus leven te leiden.
Religieuzen.
Het begrip "non" komt voor het eerst voor bij HiÃ«ronymus (4e eeuw) voor Godgewijde mannen ("nonni") en vrouwen ("nonnae"). Alleen voor de laatsten wordt dit woord nog gebezigd, in Nederland doorgaans in de volksmond of met een pejoratieve connotatie. Door die bijklank is "zuster" er thans meer gebruikelijk; in Vlaanderen blijft "non" gebruikelijk in de spreektaal.
Monialen ("moniales") of slotzusters zijn vrouwelijke contemplatieve religieuzen, die strikt binnen de clausuur van een klooster verblijven en zich zo aan een vorm van afsluiting van de buitenwereld houden. Buitenzusters zijn daarentegen zogeheten actieve religieuzen, die zich ook buiten de muren van het convent bewegen, bijvoorbeeld voor onderwijs, verpleging, missiewerk of allerlei sociale taken, waarin sommige congregaties gespecialiseerd zijn. Net als monialen dragen buitenzusters van oudsher een habijt.

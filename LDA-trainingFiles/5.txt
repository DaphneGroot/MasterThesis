	BOMMELDING
	De politie heeft een 44-jarige Amsterdammer opgepakt op verdenking van een valse bommelding. De man belde de politie op 24 december met de mededeling dat er een semtexbom was aangebracht onder een auto op de Ceintuurbaan. De politie nam de bommelding serieus en sloot de Ceintuurbaan bijna twee uur lang af. Een bom was er niet. De politie vond wel een dreigbrief op de auto van de 36-jarige eigenaresse. Die bleek afkomstig van de nu gearresteerde ex-vriend van de vrouw.


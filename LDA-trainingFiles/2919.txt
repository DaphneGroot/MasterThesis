	Hiddink voelt druk maar angst heeft hij helemaal niet
	Van onze verslaggever
Paul Onkenhout
 NOORDWIJK
De bondscoach frommelt wat aan een brilletje, slaakt een zucht en zegt: 'Ik heb niet de makkelijkste weg gekozen, maar daar zit ik hier ook niet voor.'
En dus inviteerde Guus Hiddink, aarzelend, Patrick Kluivert voor de wedstrijd tegen Belgi. 'Ik heb naar eer en geweten een beslissing genomen.'
Van diverse kanten werd hem dringend aangeraden voor de makkelijkste weg te kiezen. Hiddink voelde zich geattaqueerd, nog voordat hij een besluit had genomen, en onder zware druk gezet. 'Er is een actie gestart. Een hetze. Het spel is op de wagen gezet.'
Hiddink spreekt zich niet duidelijk over zijn aanvallers en hun mogelijke beweegredenen uit. 'Voor iedere belangrijke interland worden zulke spelletjes gespeeld.' In dit geval werd de aanval geopend door de grootste krant en het grootste voetbaltijdschrift van Nederland.
De krant, de Telegraaf, raadde hem agressief aan Kluivert niet te selecteren. Het blad, Voetbal International, stelde in een open brief aan Johan Cruijff dat alle belanghebbenden, van KNVB tot de zwarte spelers, geen vertrouwen meer in Hiddink zouden hebben. 'Flauwe woordengevechten', noemt hij het.
En de redenen: 'Ze hebben publicitaire belangen, of privbelangen. Ze hanteren een dubbele moraal. Ach, die man, die mensen die dat schrijven, zijn karikaturen geworden. Ze staan niet meer dichtbij het voetbal.'
Hiddink voelt druk, maar geen angst. 'De aanvallen verrassen me ook niet. In deze positie kan je het verwachten. Maar het benvloedt mij niet. Ik heb een weg gekozen en die blijf ik volgen. Zonder oogkleppen op, maar vastberaden.'
Lang heeft hij getwijfeld of hij Kluivert op zou roepen. Hij sluit zijn ogen niet voor wangedrag van spelers, maar werkelijk houvast biedt hem maar n selectie-criterium. 'Is de speler in vorm? Past hij in het concept?
'Maar dat betekent niet dat ik met een wijde boog om de  ndere feiten heenloop. Ik neem externe factoren mee in mijn overwegingen. Maar de sportieve prestaties van een speler geven de doorslag.'
Hij nam het besluit om Kluivert te selecteren na een lang gesprek in Milaan met de speler. Daarover doet Hiddink geen mededelingen: 'Maar in zo'n gesprek zeg ik echt wel wat hoor.' Tot de rol van nationale bewaker van normen en waarden voelt hij zich niet aangetrokken.
'Ik hecht aan fatsoen natuurlijk, aan alle nobele zaken. Maar is het niet zo dat zich buiten het veld altijd dingen hebben afgespeeld die tegen het licht gehouden konden worden? In dit geval lijkt de dubbele moraal een rol te spelen.'
De andere internationals zegt Hiddink niet te hebben geraadpleegd. 'Ik leg zoiets niet op het bordje van de spelers. Dat is mijn stijl niet. Het is mijn standpunt, mijn mening, en mijn beslissing. Maar als achteraf blijkt dat de spelers het er mee eens zijn, is dat natuurlijk erg prettig.'
Een terugblik op de affaire tijdens het Europees kampioenschap in Engeland, met Edgar Davids als provocateur, maakt meer duidelijk over zijn standpunt. 'Dat speelde zich b¡nnen de ploeg af. Davids negeerde de afspraken die we hadden gemaakt. Bij onvrede zouden direct de betrokken personen worden aangesproken. En niet de pers, zoals hij deed.
'Maar dat incident was duidelijk gerelateerd aan het voetbal. En daarom greep ik hard in. En dat zal ik bij een eventuele volgende gelegenheid weer doen. Vorig jaar in augustus hebben we een gedragscode afgesproken. Wie desondanks de fout ingaat, kan rekenen op een stevig gesprek.'
Davids heeft hij niet uit het oog verloren. 'Ik heb contact met hem. Hij speelt weer, na zijn blessure, en dat is goed.'
Op de vraag of Davids weer kandidaat-international is, zegt Hiddink: 'We hebben contact en er zijn goede afspraken gemaakt.'


	Cruijff heeft weer helemaal gelijk
	 Schitterende eerste zin van het voorwoord in Ajax, Barcelona, Cruijff, Het ABC van een eigenzinnige maestro: 'Ik heb begrepen dat er rond mijn vijftigste verjaardag veel over mij wordt geschreven.'
Cruijff heeft gelijk: ongeveer 2000 pagina's in boeken en tijdschriften, dat is veel. Maar verklaarbaar is het wel: Cruijff is Cruijff en 50 is geen 49, of 51.
In het ABC (uitgeverij Vassallucci,  29,90) bundelden Barend en Van Dorp vraaggesprekken die ze vanaf 1974, voor Vrij Nederland en Nieuwe Revu n op televisie, met Cruijff voerden.
Heeft de journalistiek jouw leven erg veranderd, vragen ze in 1985.
'Ja, natuurlijk. Alleen al het idee dat je niet zegt wat je denkt, naar buiten toe, dat wil nog niet zeggen dat ik het niet denk, want ik denk het priv t¢ch.' En even later: 'Zoals je weet ben ik een meester in geen antwoorden geven.'
Het beste boek dat over Cruijff is geschreven, is Cruijff, Hendrik Johannes, fenomeen, van Nico Scheepmaker. Met dat boek is iets raars aan de hand: het verscheen voor de eerste keer in 1972, voor de tweede keer, uitgebreid, in 1984, en onlangs voor de derde maal, opnieuw uitgebreid, bij weer een andere uitgeverij, Nijgh & Van Ditmar  f39,90).
Scheepmaker is in 1990 overleden. Nieuw zijn de delen drie en vier; drie bestaat uit columns die hij van 1985 tot zijn dood schreef, over Ajax vooral, niet specifiek over Cruijff. De stijlbreuk is pijnlijk: vanaf deel drie is het een  nder boek. Deel vier, een deeltje eigenlijk, is geschreven door Erik van Muiswinkel, en is een eerbetoon aan Cruijff en Scheepmaker.
Waar Cruijff! Van Jopie tot Johan ophoudt, gaat El Cruijff! (Luitingh-Sijthoff,  29,90), verder. Het boek beslaat de (vooral Spaanse) periode 1973-1996. Bert Hiddema reconstrueert de episode aan de hand van gesprekken met journalisten en heeft tal van archieven geraadpleegd.
Dat had een saai en voorspelbaar boek tot gevolg kunnen hebben, maar El Cruijff! is goed geschreven en bevat tal van verrassende invalshoeken, details en (onbekende) anekdotes. Soms lijkt het zelfs of Hiddema daar was waar ook Cruijff was.
Het beste, en enige, kwartaalblad over voetbal is Hard Gras ( 16,90, uitgeverij Veen). Er is er een jarig, is de titel van nummer 10. Twee langere stukken slechts ditmaal, een essay van NRC-journalist Smeets ('Hoe Johan Cruijff Nederland vorm gaf') en een interview met Cruijff uit 1971, overgenomen uit Elsevier, van Godfried Bomans, plus tal van gedichten en artistieke impressies.
Bomans: 'Lees je veel?'
Cruijff: 'Nee, ik lees alleen voor de ontspanning, als u begrijpt wat ik bedoel.'
Bomans: Ja, ja, ik begrijp wat je bedoelt.'
Uitgeverij Anthos bracht twee boeken uit. Klaas Vos bewerkte 38 radio-interviews voor NOS Langs de Lijn tot Ik heb nog met Johan Cruijff gespeeld.
In Veertien over nummer 14 knuffelen Nederlandse, Spaanse en Belgische publicisten en journalisten met Cruijff.



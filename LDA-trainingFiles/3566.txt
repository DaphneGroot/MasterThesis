	Hermetische taal Gyorgy Kurtag is niet eenvoudig
	Werken van Kurt g, Schnberg, Berg, Webern, door het Symfonieorkest van het Koninklijk Conservatorium olv Reinbert de Leeuw. 25 november. Den Haag, Conservatorium. Herhaling: Utrecht, Vredenburg, 27 november. Het eerste wapenfeit van het componistenproject in Den Haag rondom de Hongaar Gyrgy Kurt g is een concert van het Symfonieorkest van het Koninklijk Conservatorium onder leiding van Reinbert de Leeuw. Zowel het orkest als het grotendeels uit studenten bestaande publiek gaf de empfindsame Hongaarse componist, die is gestrikt voor een gastdocentschap van twee jaar, na de uitvoering van zijn orkestwerk Stle een warm, stampvoetend onthaal.
De tijd dat conservatoriumstudenten nauwelijks belangstelling toonden voor eigentijdse muziek is voorbij. Zij realiseren zich, net als de initiatiefnemers, dat de confrontatie met een levende componist zeer motiverend kan werken.
Dat bleek ook al tijdens eerdere projecten waarin het werk van Stockhausen, Messiaen, Cage, Kagel en Ligeti centraal stond. Voor musici als Kathinka Pasveer, Ellen Corver en Micha Hamel waren sommige van die afleveringen baanbrekend in hun carrire. Ook in dat opzicht zijn de componistenprojecten van grote betekenis voor het Nederlandse muziekleven.
Makkelijk is het werk van Kurt g niet. Er is een routinier als De Leeuw voor nodig om de bijna hermetische taal van Stle uit 1994 te ontcijferen. In het bescheiden oeuvre van Kurt g overheerst de intimiteit van kamermuziek, waarin alle aandacht uitgaat naar de kleinere verbindingen tussen de noten, de intervallen en motieven. Daarom wordt zijn muziek vaak vergeleken met die van Webern, hoewel Kurt g geen reeksencomponist is.
In Stle, zijn enige orkestwerk, zit daar ineens een gigantisch orkestapparaat van vierdubbel bezet hout en koper, twee harpen, cymbalom, twee piano's, uitgebreid slagwerk en strijkers op het podium. Kurt g richt met Stle een bovenmenselijk groot gedenkteken op ter nagedachtenis aan zijn vriend, de componist en dirigent Andr s Mih ly.
In de steeds terugkerende pulserende akkoorden (een stapel tertsen) van het tweede en derde deel (lamentoso disperato con moto) trekken de werkers van het orkest het monument geleidelijk rechtop. De associatieve ¢nlogica waarmee de muzikale gebaren elkaar opvolgen en terugkeren is Oost-Europees, maar roept ook herinneringen op aan de mysterieuze opera A King Riding van Klaas de Vries.
In de andere werken van het programma kon het Conservatoriumorkest zich scherpen aan meer vertrouwde manieren van musiceren. Bijvoorbeeld in het variatiespel met het basthema en de blokachtige instrumentatie van de Passacaglia van Webern. Of in het zwijmelende samenspel en de dramatische verhaallijn in Verklrte Nacht van Schnberg. In het subtiele pendelen tussen kamermuzikale intimiteit en orkestrale extraversie sloten de vijf Altenberg Lieder van Berg nog het meest aan bij Stle.
Michael van Eekeren


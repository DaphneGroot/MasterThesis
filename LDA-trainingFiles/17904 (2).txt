Ecopassage.
Ecoduct over de A50 bij Woeste Hoeve
Een ecoduct, ecopassage, wildwissel, natuurbrug, dierenviaduct of wildviaduct is een kunstwerk waar wilde dieren een drukke verkeersweg kunnen kruisen.
Door een dichtbevolkt land lopen veel wegen met druk verkeer, iets wat veel dieren bij het oversteken met de dood moeten bekopen. Soms worden om veiligheidsredenen deze wegen met hekken afgerasterd, waardoor het leefgebied van veel dieren te klein wordt en soms het voortbestaan van diersoorten in gevaar komt.
Om dieren een veilige oversteek te laten maken worden er kunstwerken aangelegd, speciaal voor dieren.
Een ecoduct is een ongelijkvloerse wildwissel.
In Nederland zijn ecoducten onderdeel van de ecologische hoofdstructuur, bedoeld om de biodiversiteit te bevorderen. Het ecoduct is breed en wordt met beplanting zo natuurlijk mogelijk ingericht om zo een ongestoorde wildpassage mogelijk te maken.
In een "ecombiduct" is de passage gecombineerd met een kleinwildtunnel. De tunnel is vooral effectief voor dieren die bijvoorbeeld licht- en geluidshinder ondervinden van weg- en spoorverkeer.
Naast het ecoduct bestaan ook de "ecotunnel" of "ecopassage", die onder een barrière zoals een weg of spoorweg doorgaat, en het "eco-aquaduct", dat een passage geeft aan waterdieren.
Er zijn ook gelijkvloerse wildwissels. Aan beide zijden van de weg is de afrastering over een afstand van enkele honderden meters onderbroken. Borden waarschuwen het verkeer voor overstekend wild. Soms is er een wildrooster om te verhinderen dat de dieren de weg gaan volgen.
Ecoducten in Vlaanderen.
Ecoduct Kikbeek over de E314 in Opgrimbie
Om de impact van de ecoducten te monitoren werd door het Departement Leefmilieu, Natuur en Energie (LNE) van de Vlaamse overheid een studiebureau aangesteld. Met filmmateriaal, zandbedden, inktplaten en bodemvallen voor de kleinste passanten werd de inventaris opgebouwd. De Kikbeek wordt gebruikt door everzwijnen, vossen, hazen, reeën, hermelijnen en bunzingen, naast heel wat vleermuizen, reptielen, amfibieën en ongewervelden zoals de franjestaart, de watervleermuis, de gladde slang, de heidekikker en de rugstreeppad. Bij de Warande werden onder meer steenmarters, bosvleermuizen, reeën, vossen, everzwijnen, bunzingen, de hazelworm, de levendbarende hagedis en zelfs wasberen geregistreerd. Daarnaast werden ook zeldzame reptielen en insecten waargenomen, zoals de in Vlaanderen bedreigde lederloopkever.
Ecoducten in Nederland.
Nederland telt per 2015 66 ecoducten. Het aanleggen wordt gecoördineerd door het Meerjarenprogramma Ontsnippering (MJPO). Het programma loopt van 2005 tot 2018 in het kader van de ecologische hoofdstructuur.
Rijkswegen.
Ecoduct 'Harm van de Veen', over de A1
Bovenaanzicht Ecoduct Leusderheide, over de A28
Provinciale wegen.
Ecoduct "Treeker Wissel" over de N227

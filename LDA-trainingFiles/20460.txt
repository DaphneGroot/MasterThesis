Barbara (voornaam).
Barbara (m. barbaros) is een van oorsprong Griekse meisjesnaam, die letterlijk "barbaars" betekent. Voor de Grieken betekende "barbaars" niet "woest" of "wild", maar "buitenlands", "niet-Grieks", "vreemd" en "onderontwikkeld". De naam Barbara hangt ook samen met het Oudindische "barbara" wat "stamelend" betekent (in het Grieks in de zin van: niet Grieks, met een onverstaanbare taal). De naam maakte vanaf rond 1400 opgang in het Nederlandstalig gebied.
De Grieken gebruikten de benaming 'Barbaros' voornamelijk voor de Trojanen, die de Grieken als 'vreemden' en 'onderontwikkelden' beschouwen. Dit idee is uiteraard gevoed door de tien jaar durende Trojaanse oorlog. Deze oorlog is door Homerus in de Ilias beschreven. De Kelten werden door de Grieken barbaroi genoemd.
Vanaf de tijd dat in het Romeinse Rijk het christendom staatsgodsdienst wordt krijgt het ook een religieus afkeurende betekenis.
De feestdag van St. Barbara, de heilige Barbara van NicomediÃ«, valt op 4 december.

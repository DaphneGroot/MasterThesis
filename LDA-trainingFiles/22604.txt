Paintball.
Paintball is een sport die ontstaan is in de Verenigde Staten, waar het voor het eerst gespeeld werd in de jaren 80. Het is de bedoeling dat men elkaar beschiet met verfballetjes (gevuld met een onschadelijk gelatine-kleurstoffenmengsel).
In 1970 gebruikte James Hale van Daisy Manufacturing voor het eerst een geweer als paintballgeweer. Dit geweer was ontwikkeld voor boeren om bomen en vee te markeren. Het eerste paintballspel werd in New Hampshire gespeeld in 1981 door Bod Gurnsey, Hayes Noel en Charles Gaines.
De kracht achter de balletjes is niet gering, vooral vanaf korte afstand. Een schot op het lichaam kan pijnlijk zijn. Niet zelden heeft een speler een blauwe plek na het schot. Een schot op het hoofd kan zelfs ernstige verwondingen veroorzaken, vooral van dichtbij. Daarom zijn gelaatsmaskers verplicht bij paintball.
Speltypen.
Er bestaan spellen voor zowel de recreatieve als de professionele gebruiker.
Spelsoorten.
Dit speelt zich hoofdzakelijk in bossen af, maar kan ook in stedelijke omgevingen gedaan worden. Er wordt vaak zo realistisch mogelijk gespeeld. In "woods" wordt vooral gespeeld met mechanische paintballmarkers, maar het kan net zo goed met elektronische markers.
Type Markers (wapens).
Er zijn 2 soorten markers of wapens, elektronische en mechanische.
De paintball-ballen.
De ballen zijn gemaakt van gelatine. Dit wordt ook gebruikt voor omhulsels van capsules (pillen). De eigenschappen hiervan zijn dat het oplost als het in aanraking komt met water. De ballen moeten daarom droog bewaard worden. Zachte ballen zullen snel kapot gaan in de loop. Er staat namelijk wel 60 bar op zo'n CO2-patroon. Binnenin zit een vloeistof die ook gemaakt is van gelatine, waarbij een kleurstofje is toegevoegd. De ballen zijn biologisch afbreekbaar. De ballen hebben een diameter van ongeveer een centimeter (kaliber.43), of 1,73 centimeter (kaliber.68).
Wetgeving rond het paintballen.
Volgens de Nederlandse wet is paintballen alleen toegestaan voor personen van 18 jaar en ouder. Dit is vanwege de wapens die bij het spel gebruikt worden. Volgens de Nederlandse wapenwet vallen wapens die werken op lucht- of gasdruk in de categorie IV. Voor het bezitten van dit soort wapens uit deze categorie is weliswaar geen wapenvergunning nodig, maar ze mogen niet gebruikt worden door noch in het bezit zijn van minderjarigen (buiten huiselijk gebruik). Het wordt aangeraden om de marker gedemonteerd te vervoeren (in losse onderdelen). En op locatie in elkaar te zetten.

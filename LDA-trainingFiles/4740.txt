	Pozie sterk in Friese literatuur
	Gave hoogtepunten, zowel naar inhoud als naar vorm en stijl, zoals De reade bwarre van Trinus Riemersma, zijn de laatste jaren incidenten gebleven. Dit is de conclusie van Bouke Oldenhof in zijn beschouwing over de stand van zaken in de hedendaagse Friese literatuur in de taheakke bij het Lyts Hnboek fan de Fryske Literatuer (Fryske Akademy/Afk;  34,50).
De bijlage is een helaas alleen voor Friestaligen leesbare aanvulling van het handboek van Klaes Dykstra, dat in 1976 voor het eerst verscheen en dat twee decennia later het werk van meer dan driehonderd Friese schrijvers en dichters opsomt, van Bernlef tot Albertine Soepboer.
Dit 'Beknopt handboek van de Friese literatuur' geeft in kort bestek een zo volledig mogelijk overzicht van de Friese literatuur, vanaf het begin van de Middeleeuwen. Ook komen literaire stromingen en tijdschriften aan bod. Een uitvoerig register maakt het boek toegankelijk voor eenieder die zich in de Friese literatuur wil verdiepen.
De reade bwarre ('De rode kater', 1992) is een hoogtepunt in de naoorlogse Friese literatuur. Het boek doet denken aan Max Havelaar van Multatuli, maar vooral aan De Kapellekensbaan van Louis Paul Boon. De roman is een complexe leeservaring en kan worden genterpreteerd als een afrekening met de mythe van een braaf, vroom en vredig Friesland.
De pozie blijft volgens Oldenhof het sterkste genre in de Friese literatuur. Vooral het werk en de optredens van de blinde dichter Tsjebbe Hettinga, de 'Friese Dylan Thomas', hebben indruk gemaakt. Maar ook Baukje Wytsma, Harmen Wind, Piter Boersma, Jacobus Smink en Margryt Poortstra hebben hun kwaliteit bewezen. Recente debutanten als Wilco Berga, Eile Martens van der Wal en Jacobus Piters Wiersma moeten dat nog waarmaken.
Ook de kinder- en jeugdliteratuur is een sterke kant van de Friese literatuur, aldus Oldenhof. Met Rink van der Velde en anderen beschikt Friesland daarnaast over begaafde vertellers. Wat proza betreft houdt het op het ogenblik niet over. Slechts Hylkje Gonga, Durk van der Ploeg, G. Willem Abma, Poortstra en Eppie Dam publiceren regelmatig.
Oldenhof toont zich daarover enigszins bezorgd. 'Het beeld van de Friese literatuur in de jaren zeventig en tachtig werd bepaald door de golf jonge schrijvers, die zich aan het einde van de jaren zestig, begin jaren zeventig openbaarde. Daarin onderscheidt de Friese literatuur zich niet van een algemeen maatschappelijk beeld in Nederland. Van een nieuwe generatie in de jaren tachtig kan hoogstwaarschijnlijk niet worden gesproken.
'Voor een vitale Friese literatuur is nieuw talent van groot belang. De Friese literatuur is mede afhankelijk van de verspreiding en de positie van het Fries als taal. Tegelijkertijd zijn de kansen voor het Fries beter als kan worden gewezen op een waardevolle literatuur. Er zijn genoeg schrijvers waar veel van verwacht kan worden.'
Wio Joustra


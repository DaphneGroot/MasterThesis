Lene Hau.
Lene Hau in haar laboratorium te Harvard
Lene Vestergaard Hau (Vejle, 13 november 1959) is een Deense hoogleraar natuurkunde te Harvard. Zij slaagde er in 1999 in om voor enkele milliseconden het licht stil te laten staan.
Lene Hau studeerde wis- en natuurkunde in Aarhus, waar ze interesse kreeg in de kwantummechanica. Voor haar promotie-onderzoek werkte ze enige tijd bij CERN in Gen√®ve, maar brak dat af om in 1988 naar de universiteit van Harvard te gaan.
In 1991 promoveerde ze alsnog voor haar werk bij CERN.
In Harvard kreeg ze de Gordon McKay leerstoel voor toegepaste natuurkunde en werd ze tevens "Principal Investigator for the Atom Cooling Group" bij het Rowland Institute.
In een (8 februari 2007) wordt een experiment beschreven hoe Lene Hau en haar medewerkers op Harvard licht hebben omgezet in materie en weer terug. Daarbij werd gebruikgemaakt van Bose-Einstein condensatie.

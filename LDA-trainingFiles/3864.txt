	Opportunisme met onvolmaakte lichamen
	Het klassieke voorbeeld is koorts. Bij een infectieziekte is die geen onderdeel van de kwaal, maar juist van de bestrijding ervan. Wanneer een arts in zo'n geval koortswerende middelen voorschrijft, helpt hij eerder de parasiet dan de patint. Het boek kwam precies op tijd, op een moment dat breed over een nieuwe darwinistische geneeskunde werd gediscussieerd. Why we get sick werd een wetenschappelijke bestseller.
Dat smaakt naar meer, moet Williams hebben gedacht. Al snel verscheen Plan and purpose in nature, thans in het Nederlands uitgebracht als: De natuur als ontwerper. Het is een titel die de lezer al meteen op het verkeerde been zet.
Want Williams wekt er de verwachting mee dat hij iets nieuws te vertellen heeft over het evolutieproces, iets dat ontwerp-elementen in de natuur zou aantonen, of doelgerichtheid een plaats zou geven binnen de darwinistische evolutietheorie. Immers, zowel in de periode v¢¢r Darwin, als na het verschijnen van The origin of species zijn er tal van onderzoekers geweest die uit het goed functioneren van allerlei organen (het oog is altijd ht voorbeeld) afleiden dat al dit moois een ontwerper nodig heeft en dat domme, natuurlijke selectie niet genoeg is om de werking ervan te verklaren.
Al na enkele bladzijden blijkt dat de vraag naar het ontwerp in de natuur niet op het programma van Williams staat, althans dat hij er niets nieuws over heeft te melden. De natuur als ontwerper levert het standaardverhaal van het moderne darwinisme. Natuurlijke selectie is verantwoordelijk voor alles wat we in de natuur aan diversiteit in structuur en functie mogen aanschouwen. Daarbij is nimmer sprake van een rationeel ontwerp.
Williams maakt dat op eenvoudige wijze aannemelijk door op allerlei ontwerpfouten in ons lichaam te wijzen. Zelfs het onvolprezen oog is niet zonder structurele mankementen. In plaats van achter het netvlies om, lopen zenuwen en bloedvaten over dit vlies heen, hetgeen het oog minder efficint maakt dan mogelijk was geweest.
Niet alleen lichamelijke structuren, ook allerlei gedrag van organismen is verre van functioneel voor het grotere goed van de soort. Paaiende zalmen zoeken alleen voor zichzelf een goed plekje, woelen dat goed om zonder er rekening mee te houden dat soortgenoten daar al nageslacht hebben achtergelaten. Als ze daar wel op zouden letten en met een wat mindere plek genoegen namen, zouden er waarschijnlijk meer jonge zalmpjes worden geboren.
De moderne evolutietheorie wijst theorien over offers ter wille van de soort als leidend beginsel van de hand. Elke zalm afzonderlijk maximaliseert de eigen kansen op zoveel mogelijk nageslacht. Het enige dat in de evolutie telt, is het doorgeven van de eigen genen aan de volgende generatie en elk gedrag dat daarbij helpt en erfelijk is, zal zich door natuurlijke selectie in de soort verspreiden, ook als dit voor de soort als geheel minder dan optimaal is.
Is dit nieuws? Voegt dit iets toe aan ons denken over doelgerichtheid in de natuur? Voegt Williams iets toe aan de gevestigde darwinistische opvattingen? Brengt hij een beslissende slag toe aan critici van het darwinisme?
Niets van dat alles. Williams heeft een braaf werk met standaardopvattingen over evolutie in de wereld gezet. Daar is op zichzelf niets tegen. Er zijn echter meer dan genoeg boeken over dit thema en veel betere dan De natuur als ontwerper. In een behoefte voorziet dit werk dan ook niet.
Wiliams heeft aan dit boek nog een merkwaardige draai gegeven. Al lezende blijkt het meer en meer te gaan over de vraagstukken die in Why we get sick aan de orde kwamen: over problemen tijdens de zwangerschap, over veroudering, over onhandige ontwerpfouten in het lichaam. Wie Why we get sick uit de kast pakt en een aantal relevante passages hieruit legt naast die uit De natuur als ontwerper, zal merken dat Williams flink uit het eerste boek heeft zitten parafraseren. Het betoog gaat wat korter door de bocht en er zitten minder voorbeelden in, maar verder lopen tal van zaken mooi naast elkaar.
Dat komt terug in de illustraties. Op bladzijde 153 van De natuur als ontwerper heeft de schrijver precies dezelfde illustratie neergezet als in Why we get sick werd gebruikt om te laten zien hoe luchtpijp en slokdarm elkaar in de weg kunnen zitten en welke provisorische oplossing de natuur daarvoor heeft aangedragen. Op bladzijde 162 staat een schema dat met enkele verwarrende veranderingen in de volgorde zo uit Why we get sick is overgenomen. Zo zitten er nog een aantal letterlijk overgenomen dingen in dit 'nieuwe' boek.
Al deze zaken wijzen op opportunisme om het succes van Why we get sick onder een andere titel verder uit te baten. De conclusie is duidelijk: De natuur als ontwerper is een overbodig werk. Wie zich wil buigen over de thema's daarin, doet er beter aan Why we get sick aan te schaffen. D t was wel een goed boek.
Louis Boon
George C. Williams: De natuur als ontwerper
Contact;  29.90
ISBN 90 254 2173 3

Foto
	Paaiende zalmen. FOTO KINA


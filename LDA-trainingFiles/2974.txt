	KUROSAWA
	Cineast Akira Kurosawa maakt op 86-jarige leeftijd zijn debuut als regisseur van een reclamespot voor televisie. Calpis heet het yoghurtdrankje dat Kurosawa in een suikerzoet filmpje met computer-animaties aanprijst. In april zal de commercial, die First Love heet en is gebaseerd op jeugdherinneringen van de wereldberoemde cineast, voor het eerst in Japan worden uitgezonden.


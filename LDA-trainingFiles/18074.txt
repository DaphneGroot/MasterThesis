 FUGRO VERKOOPT DELEN MILIEUDIVISIE. 
 DEN HAAG, 3 feb (Reuter) - Ingenieursbedrijf Fugro zei maandag dat het de Noord-en Zuid-Amerikaanse en de Engelse onderdelen van haar milieudivisie had verkocht aan het Amerikaanse ENSR Corporation, een dochtermaatschappij van de Duitse RWE Groep. 
 Fugro meldde dat er geen overeenstemming is bereikt met ENSR over de verkoop van haar milieu-activiteiten in Nederland, Luxemburg en Nigeria. 
 "De Milieu Divisie blijft bestaan met activiteiten in Europa en Afrika," aldus Fugro in een bericht. 
 Er werden geen mededelingen gedaan over de prijs. 
 De overname door ENSR is met terugwerkende kracht effectief van 1 januari dit jaar. De aan ENSR verkochte bedrijven bieden werk aan ongeveer 370 personen en zetten in 1996 voor ongeveer 68 miljoen gulden om. 
 ENSR, een dochter van RWE, is gevestigd in Acton, Massachusetts, in de Verenigde Staten. 
 - redactie Amsterdam +31 20 504 5000, Fax +31 20 504 5040. 
 (c) Reuters Limited 1997. 

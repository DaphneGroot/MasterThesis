	PERSOONLIJK
	GERARD DIELESSEN (41) wordt hoofdredacteur van NOVA, de dagelijkse actualiteitenrubriek van de NPS en de VARA op Nederland 3. Hij volgt Ad van Liempt op die op eigen verzoek terugtreedt. Dielessen is nu algemeen hoofdredacteur bij de Wegener Uitgeverij Gelderland-Overijssel, waar hij leiding geeft aan vijf dagbladen: de Apeldoornse Courant, de Arnhemse Courant, het Deventer Dagblad, het Gelders Dagblad en het Overijssels Dagblad. Daarvóór werkte hij achtereenvolgens bij het Utrechts Nieuwsblad, als redactiechef bij het Journaal en als eindredacteur bij het Jeugdjournaal.


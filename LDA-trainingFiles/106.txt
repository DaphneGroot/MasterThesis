	VPRO's last uitzending radioprogramma af
	Van onze verslaggever
AMSTERDAM
Het conflict tussen de VPRO-directie en de makers van het radioprogramma Welingelichte Kringen duurt voort. De eerste uitzending van het nieuwe jaar werd vrijdag afgelast omdat de directie de uitzending nog altijd wil verplaatsen naar een minder chique locatie.
In plaats daarvan gaf radiodirecteur Heerma van Voss zijn mening over wat hij noemde 'de kwestie Hebron van de Nederlandse journalistiek'. Enkele dagen geleden kondigde Heerma van Voss al aan dat hij ervan uitging dat het 22 jaar oude programma ten einde is.


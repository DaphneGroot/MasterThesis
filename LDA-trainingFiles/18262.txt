 AEX-(1)AHREND - WINST 96 F 41,8 MLN (33,5). 
 Ahrend meldt: 
 Ahrend behaalde in 1996 een netto winst van Hfl. 41,8 miljoen, 25% hoger dan 
 1995 (Hfl. 33,5 miljoen). Dit is in overeenstemming met de eerder gepubliceerde 
 voorlopige cijfers. De winst per aandeel steeg met 22% naar Hfl. 5,42 (1995: 
 Hfl. 4,43). Het bedrijfsresultaat nam in 1996 toe met 23% tot Hfl. 62,8 miljoen 
 (1995: Hfl. 51,2 miljoen). 
 In 1996 groeide de omzet van Ahrend met 9% tot Hfl. 748,6 miljoen (1995: Hfl. 
 689,0 miljoen). In de sector Kantoorinrichting was de omzetgroei 8% tot Hfl. 
 452,0 miljoen, een toename die volledig autonoom was. De groei in de sector 
 Kantoorartikelen en -diensten was 10% tot een omzet van Hfl. 296,6 miljoen. Deze groei was vrijwel volledig autonoom. 
 De omzetverhouding tussen de sectoren Inrichten en Kantoorartikelen en -diensten 
 wijzigde zich in 1996 nauwelijks: 60/40. Het aandeel van de in Nederland 
 behaalde omzet nam toe tot 64% (1995: 61%). 
 De kasstroom uit activiteiten steeg van Hfl. 42,9 miljoen in 1995 tot Hfl. 70,8 
 miljoen in 1996, dankzij goede resultaten en een relatief lager werkkapitaal. 
 De investeringen in vaste activa en acquisities bedroegen Hfl. 25,8 miljoen. De 
 rentabiliteit van het gemiddeld totaal geinvesteerd vermogen bedroeg 20,8% voor 
 rente en belastingen (1995: 18,3%). 
 Inrichten 
 Van een duidelijk marktherstel zoals in Nederland was in de ons omliggende 
 landen nog geen sprake. In deze sector steeg de Nederlandse omzet met 11%, mede 
 door het binnendringen in andere marktsegmenten. In Duitsland was de omzet 
 stabiel, ondanks een dalende markt. In Belgie daalde de omzet ten opzichte van 
 1995, maar in Engeland stegen de verkopen. De fabrieken waren goed bezet. De 
 totale omzet in de sector Inreichten was Hfl. 452,0 miljoen (1995: Hfl. 419,0 
 miljoen). Het bedrijfsresultaat nam toe tot Hfl. 56,0 miljoen, 17% hoger dan 
 1995. 
 Kantoorartikelen en -diensten 
 De Europese markt groeide in 1996 licht, en vertoonde een verdergaande 
 concentratie van aanbieders. Ahrends omzet groeide met 10% tot Hfl. 296,6 
 miljoen (1995: Hfl. 270,0 miljoen). Het bedrijfsresultaat verbeterde met 39% tot Hfl. 11,5 miljeon (1995: Hfl. 8,3 miljoen). 
 Ahrend versterkte deze sector door twee kleine acquisities. In Nederland werd 
 per 1 juli 1996 Datarex overgenomen, een specialist in professionele 
 computersupplies (jaaromzet Hfl. 4,0 miljoen). Per 1 janauri 1997 werd in 
 Berlijn Papier Baum overgenomen (jaaromzet Hfl. 11,0 miljoen). 
 Dividend en aandelensplitsing 
 Over 1996 bedraagt het gewone dividend Hfl. 1,90 per aandeel (1995: Hfl. 1,55) 
 naar keuze uit te keren in contanten dan wel in aandelen. Bovendien werd in mei 
 1996 een bonusdividend van 1% in aandelen uitgekeerd. De daarvoor benodigde 
 aandelen werden in 1996 op de beurs aangekocht. 
 Aan de Algemene Vergadering van Aandeelhouders zal worden voorgesteld het 
 aandeel Ahrend te splitsen in de verhouding 2:1. 
 Verwachting 
 Voor 1997 verwacht Ahrend, gezien de orderbinnenkomst in beide sectoren en de 
 goede fabrieksbezetting, onvoorziene omstandigheden voorbehouden, een verdere 
 verbetering van de winst. 
 De Algemene Vergadering van Aandeelhouders wordt op 13 mei a.s. om 11.00 uur 
 gehouden in 'Park Plaza', Rokin 78 te Amsterdam. De halfjaarcijfers worden 
 gepubliceerd op 19 augustus 1997. 
 (c) Reuters Limited 1997. 

Ravels.
Ravels is een plaats en gemeente in de Belgische provincie Antwerpen. De gemeente behoort tot het kieskanton en het gerechtelijk kanton Arendonk. Hoewel de gemeente vernoemd is naar de grootste deelgemeente, Ravels, staat het gemeentehuis in Weelde omdat dat centraler in de gemeente ligt. De inwoners van Ravels, de Ravelsenaars of Ravelaars, dragen de bijnaam "Ravelse Pieren".
Geschiedenis.
De vroegste benaming van Ravels is "Ravenslo" en dook reeds op in 1165. Hiervan is niet met zekerheid geweten of dat de tussen-s op een bezitsvorm wijst ("ravenbos") dan wel dat het om een persoonsnaam gaat. Op 1 januari 1977 vormden de gemeenten Poppel, Weelde, de wijk Kijkverdriet van Oud-Turnhout en de oude gemeente Ravels de nieuwe gemeente Ravels. Op 15 oktober van hetzelfde jaar werd de Ravelse heemkundekring "Nicolaus Poppelius" opgericht.
Wapenschild.
In het wapenschild van de Ravelse fusiegemeente staan de drie oorspronkelijke patroonheiligen zij aan zij afgebeeld. Van links naar rechts: Sint-Servatius ("Ravels"), Sint-Michiel ("Weelde") en Sint-Valentinus ("Poppel").
Woonkernen.
De gemeente Ravels bestaat uit drie deelgemeenten: Ravels (met inbegrip van Eel), Poppel en Weelde (met inbegrip van Weelde-Station).
Topografie.
Het laagst gelegen gebied (+/- 22m) ligt bij Aarle in het noorden van Poppel, de hoogste punten (35m) zijn verspreid over de deelgemeente Ravels. Doorheen Ravels loopt de waterscheidingslijn tussen de stroomgebieden van de Schelde (ten westen) en de Maas (ten oosten).
Samenstelling.
De Kempense gemeente telt ruim 14.000 inwoners, waarvan meer dan 25% de Nederlandse nationaliteit heeft.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Ravels ligt in het kieskanton Arendonk en het provinciedistrict Turnhout. Deze maken deel uit van het kiesarrondissement Mechelen-Turnhout en de kieskring Antwerpen.
Legislatuur 2012 - 2018.
Het kartel sp.a-Groen!-VLD uit de vorige legislatuur werd opengebroken. Open Vld trok naar de kiezer onder de naam 'Dorpslijst Ravels'. Burgemeester is Walter Luyten (CD&V).
Resultaten gemeenteraadsverkiezingen sinds 1976.
Het aantal zetels van de gevormde meerderheid wordt in het vet weergegeven
Bezienswaardigheden.
"«Een molenaar schijnt een dief te zijn, mij dunkt dit kan niet mogelijk zijn, wat behoeft hij om geld te geven, daar hij van de wind moet leven.»"
Cultuur.
In de deelgemeente Ravels bevindt zich nabij de Sint-Servaaskerk het gemeenschapscentrum De Wouwer. Hier wordt een verscheidenheid aan optredens georganiseerd en is tevens de gemeentelijke bibliotheek gevestigd.
Streekspecialiteit.
In Poppel wordt de Poppelse Janhagel vervaardigd.
Jeugdbewegingen.
Hiernaast zijn er ook nog de lokale verenigingen Jeugdhuis De Sjepap (Weelde, Weeldestraat) en Quiza's Child Play (Eel, Eelstraat).
Gemeentelijk sportcentrum.
" 't Molenslop " in Weelde biedt plaats aan een sportzaal, een polyvalente ruimte, een vechtsportruimte en twee squashlokalen.
Zwemmen.
In 2012 werd het volledig vernieuwde gemeentelijk zwembad te Weelde geopend. De bodemhoogte kan worden afgesteld in functie van de leeftijdscategorieën.
Voetbal.
Na afloop van de gewone competities meten deze zich per leeftijdsafdeling met mekaar in de "Beker van Ravels".
Tennis.
De tennisclub RWP (Ravels Weelde Poppel) beschikt over 8 gravelterreinen en is gelegen in de deelgemeente Ravels nabij de terreinen van KFC Flandria.
Volleybal.
Nabij KFC Flandria en tennisclub RWP is VC Power Ravels gevestigd.

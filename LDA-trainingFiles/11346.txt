Boxtel (gemeente).
Boxtel is een gemeente in de provincie Noord-Brabant, gelegen in de Meierij van 's-Hertogenbosch. De gemeente telt inwoners (, bron: CBS), heeft een oppervlakte van 65 km² (waarvan 0,07 km² water) en ligt op een hoogte van 9 meter.
Boxtel is gelegen aan de rivier de Dommel en ligt te midden van de driehoek Tilburg, Eindhoven en 's-Hertogenbosch. Dit maakte Boxtel al vroeg tot een verkeersknooppunt. Na een gemeentelijke herindeling in 1996 is het nabijgelegen Liempde bij Boxtel gevoegd; een deel van Gemonde dat bij Boxtel hoorde ging toen over naar de gemeente Sint-Michielsgestel.
Topografie.
Topografische gemeentekaart van Boxtel, Klik op de kaart voor een vergroting
Autosnelwegen.
Bij Boxtel loopt de autosnelweg A2. De aanleg was in 1996 gereed. Daarvoor was dit de N2.
Stations.
Boxtel heeft sinds 1865 een treinstation, Station Boxtel. De kern Liempde kende eveneens een station aan de spoorlijn Boxtel-Wesel (het Duits Lijntje). Voor de landbouwdagen te Liempde werd vroeger eveneens een evenementenhalteplaats ingericht ter hoogte van het Landgoed Velder.
Stedenband.
Boxtel onderhoudt een jumelage met Wittlich in Duitsland.

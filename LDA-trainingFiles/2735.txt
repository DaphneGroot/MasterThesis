	Crisis Azi komt bankpresident Wellink niet slecht uit
	Van onze verslaggevers
Nico Goebert
Frank Kalshoven

AMSTERDAM
Twee metaforen gebruikt president A. Wellink van De Nederlandsche Bank om de financile crisis in Azi te duiden. Maar zijn 'crisistrein' die door de regio reist en nu halt houdt op station Zuid-Korea, zal vermoedelijk niet doorreizen naar Nederland. De 'naschokken van de aardbeving die in Thailand begon', zullen hier naar verwachting nauwelijks voelbaar zijn. De crisis in Azi zal hooguit een klein effect sorteren op de Nederlandse economie: een beetje minder inflatie en een onsje minder groei.
Wellink, die een halfjaar geleden Wim Duisenberg opvolgde als hoogste man van de centrale bank, lijkt er een intellectueel genoegen in te scheppen de crisis in Azi te fileren en uit te serveren.
'Er moet een onderscheid gemaakt worden tussen de bewegingen op de beurzen en wat er in de onderliggende economie gebeurt', begint hij.
Aandelen op Aziatische beurzen verloren in de voorbije maanden tientallen procenten van hun waarde, en deze bewegingen leken - soms - de beurzen in New York, Londen en Amsterdam mee omlaag te trekken. 'Dit overslaan is psychologie', zegt Wellink.
Deze psychologie richt weinig schade aan. Want, weet Wellink, 'grote bewegingen op de beurzen hebben onder normale omstandigheden weinig effect op de rele economie'.
Als voorbeeld noemt hij de - westerse - beurskrach van 1987. 'In 1988 groeiden de economien in alle getroffen landen sneller dan in 1987.' Zou het Damrak besmet raken met het Hongkong-virus, dan is dat 'sneu voor de mensen die in aandelen belegd hebben', maar het effect op groei en werkgelegenheid in Nederland is vermoedelijk klein.
Azi heeft niet alleen moeilijk verklaarbare psychologische, maar vooral ook goed verklaarbare economische problemen. Lange tijd groeiden de economien met dubbele cijfers, en nu lopen de 'tijger-economien' tegen twee grenzen aan. 'Alle betrokken landen hadden een overgewaardeerde munt, en ze hebben allemaal een zwakke financile sector.'
Een munt is vlug gedevalueerd, merken de Aziatische landen dezer dagen. Maar de consequenties zullen zich nog lang doen voelen. 'Die landen lopen nu een groot inflatierisico. Alle import-artikelen worden duurder. De centrale banken zijn hierdoor gedwongen een krap monetair beleid te voeren. De rentes moeten omhoog, en dat zal negatief uitpakken voor de economische groei', verwacht Wellink.
Ook een herstructurering van de financile sector hoeft volgens hem weinig tijd te kosten. 'Ervaringen uit het verleden leren dat zich dat binnen korte tijd voltrekt.'
Maar ook de herstructurering van het bankwezen, inclusief faillissementen zoals die van de Japanse Yamaichi Bank, gaan ten koste van de economische groei. 'De komende jaren vertraagt de groei in Azi', verwacht Wellink dan ook.
Hervormen ging de afgelopen jaren traag in Azi. Steeds was er weer een andere aanleiding voor uitstel. 'De aanstaande verkiezingen in Zuid-Korea bijvoorbeeld, maakten het de regering moeilijk om de realiteit onder ogen te zien.' En in het geval van Zuid-Korea, lid van de club van rijke landen Oeso, in nationaal inkomen de elfde economie ter wereld, leidt uitstel van hervormingen tot problemen elders in de wereld.
Maar Wellink ziet verandering. 'Dat de Japanse regering financile instellingen sluit, zoals de Yamaichi Bank, zie ik als een heel duidelijk markeringspunt. Bovendien zal het Internationaal Monetair Fonds in Zuid-Korea hervormingen afdwingen. Korea krijgt die substantile noodhulp niet zomaar.'
Hervormingen of geen hervormingen, de groei in de Aziatische regio gaat omlaag. En anders dan een beursdip, kan zo'n groeivertraging wel effect hebben op de Nederlandse groei en werkgelegenheid.
De directe gevolgen zijn volgens Wellink 'vermoedelijk beperkt' - zo groot zijn de belangen van Nederlandse bedrijven in Azi niet, en ook de export is relatief bescheiden. De indirecte gevolgen op de groei, via het volume van de wereldhandel, zullen belangrijker kunnen zijn. Tienden van procenten, becijferde de Bank voor Internationale Betalingen, BIS. Niet iets om de krant mee te openen.
Vanwege de bloeiende Nederlandse conjunctuur lijkt de Nederlandse 'chef anti-inflatie' niet eens ongelukkig met een groeivertragende gebeurtenis. De Nederlandse
inflatie is opgelopen tot 2,5 procent.
'Dit inflatieniveau is geen echt probleem', zegt Wellink, maar een verdere stijging kan Nederland in problemen brengen bij het afleggen van het examen voor deelname aan de derde fase van Economische en Monetaire Unie: Nederland dreigt dan niet te kunnen voldoen aan de gestelde inflatie-eis. 'Dat zal ons toch niet gebeuren', roept Wellink uit.
Zes weken geleden verhoogde De Nederlandsche Bank de rente. Deze actie was, als altijd, Europees gecordineerd - Nederland volgde gewoon de Duitse rentestap -, maar Wellink greep de gelegenheid aan om te wijzen op het inflatiegevaar. En hij is er nog steeds niet gerust op.
'Nederland zit al in een hoogconjunctuur, en de Duitse en Franse economien moeten nog aan hun conjuncturele opgang beginnen. Nederland wordt dan mee omhoog getrokken. Onze groei komt dan boven de 4 procent per jaar.'
Denk daarbij aan de huidige spanningen op de arbeidsmarkt, aan het kabinet-Kok dat in het verkiezingsjaar verkiest een 'pro-cyclisch' begrotingsbeleid te voeren, en aan een mogelijke heropmars van de koers van de dollar, en Wellinks inflatiezorgen staan op een rij.
Een lichte groeivertraging door strubbelingen in het verre Azi, komt dan eigenlijk als geroepen. 'Een gemengde zegen, dat wel', zegt Wellink.

Foto
	Bankpresident A. Wellink: 'De groei kan in Nederland wel boven de 4 procent uitkomen'. FOTO DANIEL KONING - DE VOLKSKRANT


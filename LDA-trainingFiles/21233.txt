Provinciale weg 207.
De provinciale weg 207 (N207) loopt van Bergambacht naar Hillegom-Zuid in Hillegom, door Zuid- en Noord-Holland en is bijna 52 kilometer lang.
Vanaf de N210 bij Bergambacht gaat de weg door de Krimpenerwaard, en vervolgens via Gouda, Alphen aan den Rijn, Leimuiden, en Nieuw-Vennep naar de N208 bij Lisse. Tussen Bergambacht en Gouda volgt de weg het trac√© van de voormalige Tramlijn Gouda - Schoonhoven. Tussen Leimuiden en Hillegom, in Haarlemmermeer, heet de provinciale weg de "Leimuiderweg".
Al jaren speelt de vraag of de capaciteit van de N207 moet worden vergroot. De eerder geplande aanleg van busstroken tussen Alphen aan den Rijn en de rijksweg A4 bij Leimuiderbrug is halverwege het project gestopt. Alleen op het stuk Alphen aan den Rijn - Kruisweg zijn twee busstroken aangelegd. Buslijn 197 is door Connexxion in 2004 opgeheven. Ook zijn er investeringen gedaan in de vorm van fietstunnels. De buscorridor wordt vanaf 2011 voorbereid en de uitvoering is ingepland voor 2012.
Langetermijnstudie.
De provincie Zuid-Holland heeft in 2005 de langetermijnstudie voor de N207 opgestart. Deze studie kijkt naar de "corridor" in de vierhoek Gouda, Leiden, Leimuiden, Bodegraven. Niet alleen het autoverkeer, maar ook het openbaar vervoer wordt meegenomen in deze studie.

	Moeder SBS 6 dient klacht in tegen RTL 5
	Van onze verslaggever
AMSTERDAM
Het moederbedrijf van televisiezender SBS 6 heeft bij de Europese Commissie een klacht ingediend tegen RTL 5. Het Amerikaans/Scandinavische SBS vindt dat RTL 5 Nieuws en Weer onvoldoende haast maakt om nieuwszender te worden.
De Holland Media Groep (HMG, eigenaar van RTL 4, 5 en Veronica) is door Brussel gedwongen haar programmering vanaf 1 januari te wijzigen. Om te voorkomen dat HMG te dominant wordt op de Nederlandse reclamemarkt, eist Europees commissaris K. van Miert dat RTL 5 haar algemene karakter afschudt.


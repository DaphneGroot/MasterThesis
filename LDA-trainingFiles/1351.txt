	OCE
	OCÃ‰-Van der Grinten, producent van kopieermachines, printers en tekenkamerapparatuur in Venlo, heeft de winst vorig jaar met ongeveer 56 procent zien stijgen tot 169 miljoen gulden. Per aandeel verbeterde het resultaat met 36 procent tot ruim negen gulden. Dit blijkt uit voorlopige cijfers die bestuursvoorzitter dr. H. Pennings vrijdag bekendmaakte in zijn nieuwjaarsspeech. In 1997 verwacht Pennings een verdere toename van omzet en winst. De omzet steeg vorig jaar met 43 procent tot ongeveer 4,2 miljard gulden. Hiervan is ongeveer een kwart (750 miljoen) afkomstig van de vorig jaar overgenomen printerdivisie van Siemens Nixdorf.


Servais Knaven.
Kassei voor Servais Knaven op de Allée Charles Crupelandt in verband met de winst van Parijs-Roubaix in 2001
Henricus Theodorus Josephus (Servais) Knaven (Lobith, 6 maart 1971) is een Nederlands ploegleider en voormalig wielrenner. Hij was professional van 1994 tot en met 2010. Momenteel is hij ploegleider bij het Britse Team Sky.
Biografie.
De bakkerszoon uit Lobith won in 2001 de 99ste editie van de bekende wielerklassieker Parijs-Roubaix. Twee jaar later won Knaven op sensationele wijze de etappe naar Bordeaux in de Ronde van Frankrijk. Knaven nam zo nu en dan ook deel aan zesdaagsen. In 2007 kwam hij uit voor T-Mobile, dat in 2008 tweemaal van naam veranderde.
Voorafgaand aan de Acht van Chaam van 2008 werd hij benoemd tot lid in de Orde van Oranje-Nassau wegens zijn verdiensten voor de wielersport.
In 2010 reed Knaven voor de zestiende keer (op evenzoveel deelnames) Parijs-Roubaix uit. Met zijn drieënveertigste plaats evenaarde hij het record van de Belg Raymond Impanis. Knaven sloot een poging dit record te verbreken, niet uit. Op maandag 12 april 2010 maakte hij echter in het programma "Holland Sport" bekend met zijn laatste jaar bezig te zijn, en als laatste wedstrijd de profronde van Etten-Leur op 15 augustus zou rijden.
Vanaf 2011 is hij een van de ploegleiders bij de Britse formatie Team Sky. Hij was eerder al kortstondig ploegleider bij zijn oude ploeg Team Milram.
Resultaten in voornaamste wedstrijden.
(*) tussen haakjes aantal individuele etappe-overwinningen

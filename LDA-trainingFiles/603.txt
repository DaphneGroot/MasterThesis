	Lijken gevonden van man en twee jongens
	ANP
BREDA
 De politie heeft in een bos tussen Ulvenhout en Chaam de stoffelijke overschotten gevonden van een man en twee jongens van ongeveer tien jaar. De politie denkt dat het een vader en zijn twee kinderen betreft. De man heeft waarschijnlijk zijn kinderen omgebracht en daarna de hand aan zichzelf geslagen, aldus de politie.
De lijken werden vrijdagavond omstreeks tien uur ontdekt door een voorbijganger. De lichamen lagen langs een pad in het bos nabij de Heistraat in de gemeente Chaam. Vlakbij stond een personenauto geparkeerd, die waarschijnlijk van de man is. Wat er precies is gebeurd, kon de politie zaterdagochtend vroeg nog niet zeggen.


Historisch overzicht van kabinetsformaties in Nederland.
Deze pagina geeft een historisch overzicht van kabinetsformaties in Nederland en hun lengte, sinds de Tweede Wereldoorlog. De formatie van een Nederlands kabinet gaat de ene keer veel sneller dan de andere keer. Soms moeten verschillende mogelijke coalities worden onderzocht, waarbij de onderhandelingen na enige tijd stoppen omdat men niet tot overeenstemming komt.
De kabinetten in dit overzicht die verder inspringen zijn op de voorgaande kabinetten gevolgd zonder verkiezingen. De aangegeven lijmpogingen zijn die gevallen waarin het kabinet zijn ontslag heeft aangeboden, maar later die ontslagaanvraag weer introk. De kabinetten Beel II, Zijlstra, Biesheuvel II, Van Agt III en Balkenende III waren minderheidskabinetten om de periode tot de verkiezingen te overbruggen.

Alphen aan den Rijn (gemeente).
Alphen aan den Rijn () is een gemeente in de Nederlandse provincie Zuid-Holland, aan de Oude Rijn tussen Leiden, Gouda, Bodegraven en Ter Aar.
Voorgeschiedenis.
De huidige gemeente Alphen aan den Rijn is in de loop van een aantal eeuwen gevormd uit diverse eerdere bestaande bestuurseenheden.
In 1449 ontving Jacob Coppier van Kalslagen het Hof van Alphen in eigendom van de toenmalige Graaf van Holland. Hij bezat ook de Heerlijkheid Rietveld en was de eerste Ambachtsheer (dat wil zeggen de bestuurder namens de graaf). Na een periode onder Spaanse heerschappij werd in 1625 Hendrik Stevin, zoon van de uitvinder Simon Stevin, ambachtsheer.
De ambachtsheerlijkheid Alphen en Rietveld was vervolgens in bezit van Catharina de Wilde, die het kocht voor 58.000 gulden. Toen zij in 1766 was overleden kocht Theodorus de Smeth de heerlijkheid waarna de heerlijkheid tot heden in dat laatste geslacht bleef, later echter alleen titulair.
Tijdens de Bataafse republiek, 1795, wordt het ambt van Ambachtsheer afgeschaft. De functie wordt vervangen door die van burgemeester, maire in het Frans. Zo werd in 1815 Leendert Ciggaer, maire van Alphen genoemd in een notariële acte.
Gemeente Alphen aan den Rijn.
De gemeente Alphen aan den Rijn ontstond op 1 januari 1918 toen de gemeente Alphen werd samengevoegd met Aarlanderveen en Oudshoorn.
In 1964 werd een gedeelte van de gemeente Zwammerdam toegevoegd; een ander deel van die gemeente werd toegevoegd aan de gemeente Bodegraven.
Op 1 januari 2014 zijn Alphen aan den Rijn, Boskoop en Rijnwoude gefuseerd tot een nieuwe gemeente, die de naam "Alphen aan den Rijn" kreeg. Deze fusiegemeente had bij aanvang ruim 106.000 inwoners.
De gemeente bestaat uit de kernen Aarlanderveen, Alphen aan den Rijn, Benthuizen, Boskoop, Hazerswoude-Dorp, Hazerswoude-Rijndijk, Koudekerk aan den Rijn en Zwammerdam.
De oppervlakte van de gemeente bedraagt 132,49 km², waarvan 5,91 km² water. Per had de gemeente een inwoneraantal van (bron: CBS).
Geografie.
Topografische gemeentekaart van Alphen aan den Rijn. Klik op de kaart voor een vergroting
Uitzicht over de wijk Ridderveld vanaf een flat aan de Vliestroom
Aangrenzende gemeenten.
Alphen aan den Rijn werkt op bestuurlijk gebied nauw samen met de gemeenten Nieuwkoop en Kaag en Braassem in het "Rijnstreekberaad", waarin overlegd wordt over gemeenschappelijke en grensoverschrijdende zaken conform de Wet gemeenschappelijke regelingen. Hierbij kan het gaan om zowel beleidsafstemming en belangenbehartiging als de aanpak van concrete, uitvoerende projecten. De betrokken gemeenten maken sinds 1 april 2010 deel uit van de regio Holland Rijnland.
Gemeentelijke herindeling.
In 2012 werd het plan gelanceerd om de fusiegemeente die per 1 januari 2014 zou ontstaan "Rijn en Gouweland" te noemen. Deze naam ondervond veel kritiek, vooral uit Alphen aan den Rijn. Daardoor ontstond de situatie dat er onderling geen overeenstemming over de fusienaam ontstond. De gemeenten Boskoop en Rijnwoude vroegen de minister van Binnenlandse Zaken om alsnog een neutrale gemeentenaam aan te wijzen. Daar kwam het echter niet van, waardoor de normale regels werden gevolgd die bepaalden dat Alphen aan den Rijn de naam van de fusiegemeente werd, omdat dit de grootste plaats in de gemeente is.
College en gemeenteraad.
Burgemeester van Alphen aan den Rijn is sinds 15 december 2014 de in Alphen geboren Liesbeth Spies (CDA).
Samenstelling gemeenteraad.
1. GroenLinks deed in 1986 mee onder de naam Progressief Alphen
2. De ChristenUnie werd t/m 1998 vertegenwoordigd door de RPF en het GPV
3. In 2013 vonden vervroegde verkiezingen plaats wegens de fusie met de gemeenten Rijnwoude en Boskoop.

 NBM RONDT OVERNEMING HABO-DOCHTER AF. 
 DEN HAAG, 6 jan (Reuter) - Bouwconcern NBM-Amstelland NV heeft meegedeeld dat zij de in september aangekondigde overneming van HABO Grond-, Weg-en Waterbouw BV heeft afgerond. 
 HABO GWW is actief op het gebied van trambanen en bovenleidingen, wegenbouw en buizen-en kabellegging en boekt een jaaromzet van 35 miljoen gulden. 
 Alle circa 125 medewerkers gaan mee over naar NBM-Amstelland. HABO GWW wordt een zelfstandige werkmaatschappij van NBM-Amstelland Infrastructuur & Milieu. Deze groepsmaatschappij van NBM-Amstelland behaalde in 1995 met 1760 medewerkers een omzet van 570 miljoen gulden. 
 (c) Reuters Limited 1997. 

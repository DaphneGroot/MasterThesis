Aforisme.
Een aforisme is een korte, bondige uitspraak, vaak niet meer dan een regel lang. Aforismen zijn vaak grappig, paradoxaal en/of absurd en bevatten vaak een boodschap van wijsheid.
Beroemde klassieke auteurs van aforismen zijn Fran√ßois de La Rochefoucauld, Georg Christoph Lichtenberg en Nicolas Chamfort. Ook twintigste-eeuwse auteurs als Franz Kafka en Karl Kraus hebben het genre beoefend.
Een wat langere uitspraak, vaak in dichtvorm, wordt epigram genoemd.
Toepassing.
Aforismen worden veel gebruikt in de filosofie. Bekende voorbeelden zijn de Tractatus van Ludwig Wittgenstein en verschillende boeken van Friedrich Nietzsche.

	BEDRIJFSRESULTATEN
	MCDONNEL DOUGLAS, producent van defensie-uitrusting, zag zijn winst in het vierde kwartaal stijgen van 187 miljoen dollar tot 207 miljoen dollar en over het hele jaar van 707 tot 788 miljoen dollar. In beide gevallen ging het om recordbedragen.
De omzet ging in het vierde kwartaal omhoog van 3,73 tot 4,09 miljard dollar, maar daalde over geheel 1996 van 14,3 miljard dollar tot 13,8 miljard dollar. McDonnell moest het vooral hebben van de militaire divisie. In de civiele vliegtuigbouw is de onderneming vrijwel van de markt gedrukt door Boeing en het Europese consortium Airbus Industrie.


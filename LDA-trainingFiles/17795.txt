 ATAG VERWACHT LAGERE WINST 1996. 
 ULFT, 1 nov (Reuter) - Atag Holding NV verwacht dat de nettwowinst uit gewone bedrijfsuitoefening 30-40 procent lager zal zijn dan die van het voorgaande jaar. 
 "Ook in het vierde kwartaal zullen de aanloopkosten van de nieuwe CV-ketel-serie en de terughoudende markt voor keukenapparatuur een drukkendd effect op her resultaat hebben." 
 "Gezien de relatief grote invloed van het vierde kwartaal op de resultaten voor het gehele jaar voorzien wij voor geheel 1996 een nettowinst uit gewone bedrijfsuitoefening die 30-40 procent lager zal zijn dan die van het voorgaande jaar," aldus Atag. 
 In 1995 bedroeg de nettowinst 28,4 miljoen gulden. 
 Atag zei verder dat de omzet in de eerste negen maanden met ruim 24 procent gestegen is tot 714 miljoen gulden. De stijging is hoofdzakelijk het gevolg van acquisities. 
 - redactie Amsterdam +020 - 504 5000. 
 (c) Reuters Limited 1996. 

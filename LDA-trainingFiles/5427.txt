Pisa (stad).
Pisa is een stad in Italië nabij de mond van de rivier Arno in de regio Toscane. Het is tevens hoofdstad van de provincie Pisa. De stad telde in 2015 89.940 inwoners, "Pisano" (enkelvoud) en "Pisani" (meervoud) genaamd. De stad is vooral beroemd om zijn "scheve toren".
Geschiedenis.
In de middeleeuwen was Pisa een van de vier maritieme republieken van Italië, samen met Venetië, Genua en Amalfi. In de 12e en 13e eeuw beleefde Pisa zijn glorietijd en veroverde de stadstaat onder andere Sardinië. In 1284 werd Pisa echter verslagen door Genua. In 1406 werd Pisa veroverd door de Florentijnen en was het definitief gedaan met de zelfstandigheid. Het behoorde later tot het Groothertogdom Toscane tot het in 1871 opging in Italië. Zie voor meer informatie: Republiek Pisa.
De wellicht bekendste Pisaan ooit, Galileo Galilei, heeft zijn naam gegeven aan de internationale luchthaven van Pisa, de belangrijkste luchthaven van Toscane. Pisa is verder een vaste stopplaats voor treinen van Rome en verder richting Genua en Frankrijk en terug, en overstapplaats voor bestemming Florence.
Sport.
AC Pisa 1909 is de professionele voetbalploeg van Pisa en speelt in de Arena Garibaldi - Romeo Anconetani.
Verkeer en vervoer.
Pisa is bereikbaar via de lokale weg SGC Florance-Pisa-Livorno vanaf Florence. Pisa heeft een luchthaven, de Luchthaven Pisa Galileo Galilei. Pisa heeft ook een treinstation Station Pisa Aeroporto.

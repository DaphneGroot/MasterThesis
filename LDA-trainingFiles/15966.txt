Constantin Guys.
Ernest Adolphe Hyacinthe Constantin Guys (Vlissingen, 3 december 1802 – Parijs, 13 maart 1892) was een Nederlandse oorlogscorrespondent, aquarellist en tevens illustrator voor Britse en Franse kranten.
Baudelaire noemde hem "de schilder van het moderne leven". Naast oorlogsscènes, vaak met paarden, schilderde Guys ook vaak revueartiestes, bordeelhoudsters, etc.
Guys werd in Nederland aan de vergetelheid ontrukt door het boek "Au pair" van Willem Frederik Hermans, waarin één van de hoofdpersonen eindeloze monologen over deze kunstenaar houdt.

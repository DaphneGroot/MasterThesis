Althea Gibson.
Althea Gibson (Silver, Clarendon County, South Carolina, 25 augustus 1927 – East Orange, Essex County, New Jersey, 28 september 2003) was een Amerikaans tennisspeelster.
In 1957 en 1958 nam Gibson deel aan het Amerikaanse Wightman Cup-team. Tevens werd zij in diezelfde jaren uitgeroepen tot Amerikaans sportvrouw van het jaar.
In 1958 stopte ze met amateurtennis. In dat jaar schreef ze haar autobiografie: "I always wanted to be somebody".
In 1960 reisde ze rond met de Harlem Globetrotters om demonstratietennis te spelen.
In 1959 bracht ze een LP-album uit: "Althea Gibson Sings". In datzelfde jaar speelde ze de rol van Lukey in de speelfilm The Horse Soldiers. Later, in 1966, speelde ze ook een rol in een aflevering getiteld "Play to win" van een Amerikaanse TV-serie ("Thirty-Minute Theatre"), die op 7 november 1966 werd uitgezonden.
In de periode 1964–1978 was ze beroepsgolfspeelster, maar daarin was ze niet echt succesvol.
In 1971 werd ze opgenomen in de internationale Tennis Hall of Fame.
In de periode 1971-1973 pakte ze het tennissen weer op, maar nu in de professionele status. In 1973 bereikte ze in het dubbelspel de eerste ronde van de US Open.
Ze overleed op 76-jarige leeftijd in New Jersey aan de gevolgen van kanker.
Prestatietabel grand slam, enkelspel.
SR = verhouding tussen aantal gewonnen en gespeelde toernooien.

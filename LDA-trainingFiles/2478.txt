	Hier ergens ligt mijn dossier
	TOON DE JONG kun je een beroepsactievoerder noemen. In zijn huisje in Nijmegen staat de scanner altijd aan. Een bosje antennes in de piepkleine achtertuin vangt signalen op van politieradio's uit het hele land.
Niet dat er veel zinnigs te beluisteren valt, zegt Toon. 'Bijna alles gaat tegenwoordig in crypto. Het enige dat je dan hoort is wat getjilp. Maar soms vergeten ze de crypto aan te zetten. En dan vang je nog wel eens wat op.' Laatst gebeurde dat bij de ontruiming van een kraakpand in Nijmegen. Mooi dat Toon er nog op tijd bij was.
Op de schoorsteenmantel staan archiefdozen met opschriften 'Nuts', 'Sociale Dienst' en 'Scanner diversen'. Twee parkieten vliegen los rond. 'Ik heb een hekel aan beesten in kooien.' Aan de muur hangt een prikbord vol buttons met de tekst 'Atoomenergie? Nee bedankt' in alle denkbare talen.
Daar tegenover hangen foto's van Achiem Jansen, Toons onafscheidelijke poedeltje dat hem vergezelde op alle demonstraties en actievergaderingen. 'Ze heeft zelfs een keer een ME'er in zijn been gebeten toen hij me wilde arresteren.' Na achttien jaar trouwe dienst heeft Achiem drienhalve maand geleden de geest gegeven.
Toon is vijftig en al meer dan de helft van zijn leven actief in de actiebeweging. 'Ik ben altijd al opstandig geweest. Ik weet niet waarom.' Zijn loopbaan is een staalkaart van de actiebeweging sinds de jaren zeventig. Toon demonstreerde begin jaren zeventig al tegen de komst van Afcent, het militaire hoofdkwartier van de NAVO, naar Brunssum. Hij vergezelde 'rooie reus' Dirk de Vroome op zijn kruistochten tegen de autoriteiten.
Toon was er bij toen de uraniumtransporten van Urenco in Almelo geblokkeerd werden, hij stond pal om de plaatsing van kruisraketten op Woensdrecht te verhinderen, bivakkeerde in Borssele en Dodewaard, knokte tegen de ontruiming van kraakpanden en was weer present toen de Europse leiders onlangs in Amsterdam waren om te onderhandelen over een nieuw verdrag. 'De meesten van mijn leeftijd zijn al ingeslapen. Ik hou niet van dat gezapige.'
Deze vloedgolf van subversieve activiteiten kan de waakzame ogen van de Binnenlandse Veiligheidsdienst (BVD) niet ontgaan zijn. Toon is ervan overtuigd dat hij jarenlang in de gaten is gehouden. 'Mijn post was soms opengemaakt, ik werd gevolgd.' Zijn BVD-dossier moet even lang en opwindend zijn als zijn actie-carrire. Maar dat valt tegen. Tenminste het deel van zijn dossier dat Toon te zien heeft gekregen.
De eerste twee pagina's geven onder het kopje 'De Jong, Tonny, bouwvakarbeider-werkloos', een overzicht van Toons activiteiten volgens de BVD. Dat begint met een demonstratie tegen Afcent op 24 december 1971. Vervolgens wordt onder meer gemeld dat Toon in september 1972 meedeed aan een demonstratie van huismoeders in Heerlen voor een oversteekplaats, een dreigbrief schreef naar de Zuid-Afrikaanse ambassade, in een kraampje van 'Gered Gereedschap' stond tijdens de Vredesweek van 1986, en in maart 1987 als 31ste op de kandidatenlijst van PSP/CPN stond voor de Statenverkiezingen in Limburg. 'Niet gekozen', meldt de rapporteur volledigheidshalve.
De rest van het elf pagina's tellende dossier bestaat uit een verslag van een vergadering van de Vietnambeweging Limburg in 1972, waarbij Toon aanwezig was; de mededeling dat hij in november 1980 met een Volkswagen Kever 'beplakt met stickers van onder meer Kernenergie Nee dank u en van de PSP' de grens overstak, en een kopie van een interview met Toon in een Nijmeegs krantje. Op een schriftelijk verzoek van het hoofdkantoor van de BVD om de volledige personalia en politieke antecedenten van Toon door te geven, meldt een rapporteur in 1972: 'T. de Jong is altijd aanwezig daar waar iets te demonstreren valt.' Daar is geen woord van gelogen.
Maar niets over Dodewaard, de kraakbeweging, de kruisraketten, Geen woning geen kroning en de anti-kernenergiebeweging. Bezopen, zegt Toon. 'Dit is nog geen schijntje van wat er werkelijk over mij moet zijn.'
De verklaring daarvoor is te lezen in een begeleidende brief. Er zijn wel meer documenten over Toon, maar die mag hij niet zien, meldt het schrijven. 'Omdat daardoor bronnen van de BVD bekend zouden kunnen worden of omdat daardoor een nog actuele werkwijze openbaar zou kunnen worden, waardoor het goed functioneren van de BVD en daardoor de veiligheid van de Staat ten behoeve waarvan deze dienst werkzaam is, zou kunnen worden geschaad.'
Riet Stekhuizen (47), ook uit Nijmegen, heeft niet zo'n actieverleden als Toon. Maar ze kreeg in 1992 wel bezoek van de BVD op haar werk. Riet werkte als banenpooler bij de politie in Nijmegen, waar ze dossiers moest schonen. 'Op een goed moment moest ik bij mijn baas komen. In zijn kantoor zat al iemand. ''Wie is dat?'', vroeg ik. ''Een meneer van de BVD'', was het antwoord. Ik schoot in de lach.'
Het lachen verging Riet. Ze kreeg te horen dat ze omgang had met criminele organisaties. Ze kon haar biezen pakken. Ook Riet heeft inzage geist in haar BVD-dossier, benieuwd naar de reden van het BVD-bezoek. Het enige dat ze kan bedenken, is dat ze ooit een telefoontje heeft gepleegd voor een illegale vluchteling. Maar alles wat ze te zien kreeg, was een verslag van het gesprek waar ze zelf bij was.
Drie jaar geleden werden de dossierkasten van de BVD opengewrikt. De eerste die dat lukte, was Nijmegenaar Bert van Baggum, die in juni 1994 een voet tussen de deur kreeg bij de Raad van State. Tot die tijd weigerde de BVD elk verzoek om inzage categorisch, met verwijzing naar de staatsveiligheid.
Dat kon niet meer, oordeelde het hoogste rechtsorgaan. Burgers hebben in beginsel het recht om hun dossier in te zien op grond van de Wet Openbaarheid van Bestuur (WOB). Als dat in het belang van de staatsveiligheid niet wenselijk is, moet de dienst dat in elk individueel geval motiveren.
Van Baggum kreeg negen regels tekst te zien. Sindsdien zijn er bij de BVD bijna zeshonderd verzoeken tot inzage binnengekomen. Over de manier waarop de dienst die behandelt, lopen de meningen uiteen. 'We zijn ruimhartig binnen de grenzen die de wet stelt', zegt BVD-verantwoordelijke mr. H. de Groot.
Het tegendeel is waar, meent adviseur Roger Vleugels, die honderden inzagevragers juridische bijstand verleent, onder wie de leden van de Vereniging Voorkom Vernietiging (VVV). 'Elke inzage moet extreem worden afgedwongen. De BVD pleegt obstructie. Ze willen tot elke prijs maskeren welke gegevens liggen opgeslagen.'
Die mening is ook Louis Svke van de Vereniging SIP (Steunpunt Inzage PID-dossiers) in Nijmegen toegedaan. 'Meteen na de Van Baggum-uitspraak zei de BVD dat ze hemel en aarde zou bewegen om inzage zo beperkt mogelijk te houden. Ze houden op allerlei manieren de deur dicht.'
De Binnenlandse Veiligheidsdienst is gevestigd in een modern fort in Leidschendam. Het uit gele baksteen en grijze platen opgetrokken gebouw, wordt omgeven door een slotgracht. De ingang is bereikbaar via een betonnen brug. Camera's houden het gebouw van alle kanten in het oog.
Ergens in dit gebouw ligt ook mijn dossier, naast dat van honderdduizenden andere Nederlanders. Actievoerders, maar ook hoogleraren, Kamerleden, ministers, Molukkers, rechts-extremisten en opstandige Koerden. Maar ik krijg mijn dossier niet te zien omdat de anti-militaristische beweging - waarin ik tien jaar geleden actief was - nog steeds de belangstelling heeft van de BVD, aldus de brief waarin mijn inzageverzoek wordt afgewezen.
@@0IER@@0 AT IK al jaren braaf mijn brood verdien als journalist van de Volkskrant, doet er niet toe. 'Het door u genoemde actieterrein is nog altijd actueel. Informatie daarover is derhalve voor de taakuitoefening van de BVD ook nog steeds actueel.' En dus niet voor andere ogen bestemd.
Zelfs de vraag ¢f er een dossier bestaat over mij, blijft open. Want elk antwoord, redeneert de dienst, zegt al veel. Als het 'ja' is, weet de persoon in kwestie dat hij in de peiling wordt gehouden. Maar ook een ontkenning maakt de aanvrager wijzer dan de BVD wenselijk acht.
'Verzoekers die weten dat zij vanwege hun activiteiten bij de BVD bekend zouden moeten zijn, komen er via een dergelijke mededeling immers achter dat hun handelen voor de BVD verborgen is gebleven.' De veiligheid van de staat wordt daarmee geschaad. 'Dat zal u te meer duidelijk worden, als u bedenkt dat als de BVD aan n persoon daarover mededeling zou doen, ook ieder ander in beginsel recht op die informatie zou hebben.'
'Per undas adversas', vrij vertaald: tegen de stroom in, staat er op het visitekaartje van het plaatsvervangend hoofd van de BVD, A. Koerten. Hij ontvangt niet in zijn kantoor, maar in een kamertje naast de ingang, zodat de bezoeker niet verder het gebouw in hoeft. Koerten laat het woord doen door De Groot, die sinds kort verantwoordelijk is voor de afhandeling van inzageverzoeken.
Na de Van Baggum-uitspraak was de BVD gedwongen een beleid te ontwikkelen voor inzages. Daarbij hanteert de dienst een ijzeren voorwaarde, die ook door de rechter is erkend, legt De Groot uit. Die is dat alleen inzage wordt verstrekt in gegevens die niet behoren tot het 'actueel kennisniveau', want dat biedt zicht op de manier waarop de dienst werkt.
'Het is moeilijk uit te leggen wat actueel is en wat niet. Iemand die tien jaar geleden antimilitarist is geweest, kan nu bijvoorbeeld best op de VVD stemmen. Maar als we informatie over hem weggeven, laten we ook zien wat we van dat onderwerp weten.' Omdat het onderwerp nog actueel is voor de BVD, is alle informatie daarover dat ook.
De Groot voelt er niets voor uitgebreid uit te leggen welke terreinen actueel zijn en welke niet. Maar uit het jaarverslag 1995 valt op te maken waarin de BVD zoal belang stelt. Genoemd worden onderwerpen als 'racisme en anti-allochtonen geweld', extreem rechts, de PKK, de ETA en de IRA, radicale islamitische organisaties, en de brede categorie 'politiek gewelddadig activisme'.
Het begrip 'actueel kennisniveau' wordt opgerekt en misbruikt om zo min mogelijk te hoeven prijsgeven, zegt Svke van het SIP. 'Een voorbeeld: anti-apartheid is volgens de BVD niet actueel. Maar als ze vinden dat een anti-apartheidsactie thuishoort bij autonomen of radicaal-links, krijg je nog niks te zien. Etikettenschwindel noem ik dat.'
Het SIP heeft ook de aanval ingezet op de tweede pijler van het inzagebeleid. Dat is de weigering van de BVD om inzageverzoeken te behandelen van mensen die alleen hun naam opgeven. De dienst eist van alle verzoekers dat ze opgeven in welk verband ze denken door de BVD te zijn bespioneerd, het zogeheten 'contextenbeleid'.
Behalve een principile - de BVD wil niet laten blijken of ze persoondossier heeft - heeft het opgeven van contexten vooral een praktische grond, benadrukt De Groot. 'Als mensen geen context opgeven, weten we niet waar we moeten zoeken.'
Dat het voor een inlichtingendienst toch een simpele handeling zou moeten zijn om een naam uit het archief te lichten, bestrijdt hij. 'Iedereen denkt te weten hoe ons archief in elkaar zit, maar ze weten het niet. Wij hebben geen telefoonboek.'
De BVD registreert mensen niet zozeer op naam, maar op onderwerp, aldus De Groot. 'Daarin volgen wij het need to know-principe.' Hij kijkt even opzij naar Koerten. 'Mag ik dat uitleggen?' Het plaatsvervangend hoofd knikt. 'Dat wil zeggen dat onze medewerkers alleen datgene hoeven te weten waar ze mee te maken hebben en verder niets.'
De 59 leden van het SIP weigeren echter contexten op te geven. Vijf jaar geleden dienden zij een verzoek in met als kern de vraag: 'Bestaat er een BVD-dossier over mij en zo ja, mag ik dat inzien?' De BVD heeft dat verzoek afgewezen, met als gevolg dat drie jaar na het Van Baggum-arrest de Raad van State er opnieuw aan te pas moest komen. De zaak diende op 2 juni, de uitspraak wordt deze zomer verwacht.
Het is een principekwestie, legt Svke uit: 'Door contexten op te geven, beperk je je verzoek, omdat je niet weet wat de BVD precies over je heeft. Wij vinden dat de burger een algemeen verzoek moet kunnen doen. De minister moet zelf maar uitmaken welke stukken hij wel en welke hij niet wil prijsgeven, en dat motiveren.'
In zijn pleidooi voor de Raad van State kaartte Svke ook de vraag aan of het berhaupt wel tot de taak van de BVD gerekend moet worden om actiegroepen als de kraakbeweging of de anti-kernenergiebeweging in de gaten te houden.
'De BVD heeft als taak te waken over de veiligheid van de staat. Alsof de kraakbeweging ooit de veiligheid van de staat werkelijk in gevaar heeft gebracht. Misschien moet je wel zeggen dat de BVD daar niks mee te maken heeft en dat het werk is voor de politie. Die vraag wordt nooit gesteld. Het zou interessant zijn als de Raad van State zich daar eens over zou uitspreken.'
BVD'er De Groot is gerriteerd door de principile aanpak van de Nijmegenaren. 'Het SIP wil eigenlijk gewoon alles zien. Dat is zo evident in strijd met het werken van een geheime dienst. Ze moeten toch begrijpen dat we onze bronnen nooit prijsgeven.'
De SIP-leden zijn niet representatief voor de inzageverzoeken, benadrukt hij. 'Mensen die wel een context hebben opgegeven, hebben we goed kunnen helpen.' Zestig procent van de inzageverzoeken wordt gehonoreerd. Er zijn pakken papier de deur uitgegaan. 'Veel mensen zijn daar zeer tevreden over.'
Een deel van die pakken is terecht gekomen bij de Utrechtse Vereniging Voorkom Vernietiging (VVV) en andere klanten van Roger Vleugels, specialist op het gebied van inlichtingen- en veiligheidsdiensten. Behalve de verenigingsleden begeleidt Vleugels ook inzageverzoeken van een aantal prominenten, onder wie een hoogleraar en een lid van de Eerste Kamer.
De Utrechter zegt zelfs 'een aantal ministers' uit het huidige kabinet als klant te hebben. Wie wil hij niet zeggen. 'Dat is vertrouwelijk. Maar het zijn mensen die goede reden hebben om aan te nemen dat ze geregistreerd staan.'
In tegenstelling tot het SIP, dat vooral bestaat uit mensen die in de jaren tachtig en negentig actie hebben gevoerd, heeft de VVV ook veel oudere leden. Zij krijgen gemakkelijker inzage. Een terrein dat de BVD niet meer als actueel beschouwt, is bijvoorbeeld de inmiddels opgeheven CPN. Veel ex-partijleden die inzage hebben gevraagd, hebben dat gekregen. Hoe dichter de verzoeken bij het heden komen, hoe moeilijker het wordt.
Veel VVV-leden hebben wel contexten opgegeven. De meesten hebben hun dossier mogen inzien. 'Van onze 160 leden hebben er 120 inzage gehad. Die groep valt grofweg in drie delen uiteen. Eenderde wordt met een kluitje in het riet gestuurd, eenderde krijgt een beetje, eenderde krijgt substantieel inzage.'
Vleugels heeft inmiddels een meter BVD-dossiers in de kast staan. Een unieke verzameling, zegt hij. 'Het meeste is tinnef. Het bevestigt het beeld van hoe de BVD werkt. Alleen zijn ze nog dommer dan we al dachten.' De stukken wemelen van de fouten. 'Iemand is met twee mensen getrouwd, woont volgens de ene agent in een huurhuis en volgens de ander in een koophuis.'
Vleugels is zelfs het geval tegengekomen van een hoogleraar die benaderd moest worden door een BVD'er, terwijl niet duidelijk was of de man misschien wel voor de communisten werkte. 'Dat moest de agent zelf uitzoeken. Het is eigenlijk een schande dat een dienst die zoveel bevoegdheden heeft, zo weinig aan kwaliteismanagement deed. Hun kennisniveau is allerbelabberdst. Maar er is wel beleid op gemaakt.
@@0IER@@0 ET RECORD inzage van de vereniging staat op vijfhonderd pagina's. Maar het idee dat de BVD ruimhartig is met inzageverzoeken, bestrijdt Vleugels met klem. Alles moet voor de poorten van de hel worden weggesleept.
'De BVD heeft meermalen geprobeerd ons kapot te procederen. Ze weigeren bijvoorbeeld de zaken van de vereniging in Utrecht voor te laten komen. Het gevolg is dat we in heel Nederland processen moeten voeren.' Ook heeft de dienst er een handje van een stapel beschikkingen tegelijk af te geven, zodat Vleugels snel achter iedereen aan moet, wat nodig kan zijn om in beroep te gaan. De BVD ontkent dat er sprake is van boos opzet. 'We houden ons aan de wettelijke voorschriften.'
Behalve 160 'contextgevers' begeleidt Vleugels ook tachtig verzoekers die contexten weigeren, net als de SIP-leden. Vandaar dat hij de lopende procedure bij de Raad van State nauwlettend volgt. Het ziet ernaar uit dat het SIP bakzeil zal halen. De vereniging werd begin dit jaar door de rechtbank in Arnhem in het ongelijk gesteld. Van de andere kant won Vleugels begin juni een vrijwel identieke zaak voor de rechtbank in Den Bosch.
De kwestie of het geven van een naam voldoende is om een verzoek tot inzage behandeld te krijgen, zit de BVD hoog, weet Vleugels. 'Dat is hun ultieme verdedigingslinie.' De Groots voorganger J. van Overdam ging 'volledig door het lint' na de rechtzaak in Den Bosch, zegt hij.
'Van Overdam is de bedenker van het inzagebeleid. Zijn idee was: geef ze maar wat, dan houden ze vanzelf wel op. Hij is in de val getrapt die wij hebben gespannen. Ze zijn geschrokken van hun aanvankelijke openheid. Je ziet ook dat ze de laatste tijd minder soepel zijn.'
Van Overdam heeft inmiddels een andere functie gekregen, De Groot, die afkomstig is van de Nationale Ombudsman, heeft zijn werk overgenomen. 'Een interne aangelegenheid', aldus De Groot, 'daar moet u echt niets achter zoeken.'
Als de Raad van State het SIP in het gelijk stelt, wil dat niet zeggen dat er plotseling meer informatie moet worden vrijgegeven. Wel moet de BVD verzoeken die alleen op naam staan, ook in behandeling nemen, wat een berg extra werk oplevert.
Op de vraag waarom de BVD zich uit alle macht daartegen verzet, kan Vleugels maar n antwoord bedenken: 'Dommigheid, rabiate dommigheid. Het zit in hun hoofd dat ze nooit moeten laten merken dat ze persoonsdossiers hebben. Als je een context opgeeft, kunnen ze zeggen dat ze de informatie daar hebben gevonden. Het is een natuurlijke drift om zoveel mogelijk geheim te houden. Dat zit in hun genen.'
De tijd voor de inzages dringt, zegt Vleugels, want de voorbereidingen voor de schoningsoperatie, waarbij tachtig procent van het BVD-archief vernietigd moet worden, zijn in volle gang. Volgens plan zou de vernietiging eind dit jaar beginnen.
De Groot stelt hem gerust. 'Als mensen een verzoek tot inzage hebben lopen, wordt materiaal over hen niet vernietigd.' Hoe hij dat kan garanderen als de BVD zegt dat mensen die alleen hun naam opgeven niet terug te vinden zijn in het archief, laat hij in het midden.
Vleugels houdt zijn hart vast, mede gezien eerdere ervaringen met de dossiers van de Inlichtingendienst Buitenland (IDB) en de BVD-bestanden over Jehova's getuigen, leden van de NVSH en lezers van de Waarheid die zonder toestemming in de versnipperaar gingen. 'Er gaan dus bedrijfsongelukjes gebeuren.'

Foto
	Het gebouw van de BVD in Leidschendam. FOTO DANIEL KONING - DE VOLKSKRANT


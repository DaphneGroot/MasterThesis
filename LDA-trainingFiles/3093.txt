	GRAFISCH
	De Grafische Cultuurprijs 1997 is toegekend aan de VPRO. De jury had grote waardering voor de grafische uitingen van de VPRO op televisie, papier en Internet. Het grafisch werk van de VPRO wordt niet alleen omschreven als 'vernieuwend en onderscheidend' maar fungeert ook als voorbeeld voor vormgevers. De prijs wordt toegekend aan een persoon of organisatie die zich verdienstelijk maakt voor de grafische cultuur in Nederland. Eerdere winnaars waren de PTT en Randstad Holding.


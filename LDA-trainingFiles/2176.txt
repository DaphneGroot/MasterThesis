	Altijd die kreet: daar hoor jij niet thuis Freule Eliane Groeninx van Zoelen zegt de adeldom krachtig vaarwel
	'Vroeger werd er bij me ingehamerd: ''Eliane, kindje, je moet als voorbeeld dienen voor het gewone volk.'' Niets ter wereld kan me zo razend maken als dat ene zinnetje. De verdomde hoogmoed die er uit spreekt. De verw  ndheid!
'Ze discussiren in het parlement aanstonds over de vraag of je de adellijke titel kunt erven via de vrouwelijke lijn. Dan krijg je ineens een verdubbeling van de adelstand, het zal wel. Ik word daar absoluut niet koud of warm van. Ik was er niet eens van op de hoogte, to be honest. Ik lees geen kranten. Wat een onzin, die hele titulatuur. Belachelijk! Ik heb al eens gezegd: als je toch wat wilt, ok, zet dan GM achter de naam van lui die het echt verdienen. GM. Goed Mens.'
GM? En de rest van de bevolking automatisch SM?
Een schaterlach parelt door de showroom van Harley Davidson-motoren. Freule Eliane Groenix van Zoelen legt haar romannetje op de balie en gooit een in leer gegoten been over het andere. Ze heeft wel wat anders aan haar hoofd. Er zit Sahara-zand in haar kachelzwarte Road King. Dat worden twee nieuwe kogellagers. Plus nieuwe voorband.
In een Zuidhollandse polderwerkplaats wordt haar machine onder handen genomen. De freule wacht. Uren. Ze heeft de tijd. Geen werk dat haar opeist. Haar blikken glijden langs een regiment van chroom. The ultimate bikers passion glimt in vele varianten onder tl-balken; een vermogen aan Harley-motoren. 'Verdorie', zegt de freule. 'Ik ben gezakt voor het vrachtwagenrijbewijs. Maar ik moet en zal het halen. Vraag me niet waarom. Dat heeft God me ingegeven.'
Haar dictie is die van een jeugdige Beatrix, 'Alex' is bijna haar buurman. Praten over 'die verdomde adel' doet ze ongaarne. Eliane Groeninx van Zoelen noemt zichzelf liever spottend juffrouw Groen. Aan adeldom heeft ze au fond net zo het land als aan de zogeheten wannabees; van die gelegenheidsbikers die zorgvuldig ongeschoren naar een Harley Davidson-weekendtreffen tuffen. En dan niet in tentjes maffen maar in een hotel.
Zulke lui tref je in de advocatuur en in de medische stand. Voor hen is de Harley onderdeel van hun status. Maar ze hebben nog nooit woestijnkorrels gehapt, die lui, laat staan het rode gravelstof van Alaska weggelikt. 'That's for sure.'
Eliane Groeninx van Zoelen is roadcaptain. 'Biker of the month.' Haar familiewapen staat in haar pols getatoeerd. Dat van de Harley-familie dan. Haar assortiment leren motorjacks oogt imposant, haar zinnen vloeien melodieus. Ze heeft Easy Rider Peter Fonda nog ontmoet. Het klinkt haast als iemand die Edith Piaf heeft gekend, of Eisenhower. Iemand die ontspannen en toch strak in het leven staat, zou je denken. Een misverstand. Want: 'Voor mij is die adellijke titel meer een belasting.'
De gestalte bij het achtervenster in haar Haagse huis blijft roerloos. Het is een etalagepop. Getooid met baret van de commando's, uniformjas van de cavalerie, onderscheidingen en een koppelriem van de Harley-club. De militaire parafernalia behoorden haar vader de baron goeddeels toe. Hij was very goodlooking. Donkere kop met haar. Dr Zjivago-snor. De enige baron ever met het melk-diploma op zak. Waar onderduiken niet goed voor is.
Onderduiken in het oosten des lands moest. Om de titel veilig te stellen; grootvader zat in het verzet.
Als volgevreten jongeling teruglopend naar het ouderlijk huis in Aerdenhout raakte baron G. van Z. geschokt toen overlevenden uit de concentratiekampen zijn pad kruisten, ergens bij Zwolle. Uit schuldgevoel ging hij voor koningin en vaderland strijden in Indi. Met malaria en een psychische tic teruggekeerd. Z¢ erg, dat ze hem aan boord achter tralies hielden. Van de verschrikkingen daarginds repte hij zelden. Zonder opleiding begonnen bij Shell ('zo werkt het kruiwagensysteem wel') - als loopjongen. En t¢ch de directie-wc's benut, nooit die van het voetvolk. Ben je beduveld.
'Daar schilde hij een sinaasappel, gooide de schil uit het raam en racete de trappen af om te kijken of hij eerder beneden kon zijn dan de schil. Hij verveelde zich er dood.'
Pompbediende was hij ook, de baron bij Shell. Platjes opgelopen in het Gelderse pension waar hij op werkdagen sliep. In het weekend wonend bij zijn schoonouders. Ten slotte ritmeester geworden bij de cavalerie. Drie jaar was Eliane toen haar vader uit de burgermaatschappij en nagenoeg uit haar leven verdween. Ruzies waren er niet geweest. Haar moeder, ach, van de doden niets slechts. 'Maar ze was er nooit. Ze skiede veel in Zwitserland.
'Misschien', zegt Eliane, 'misschien dat er daarom zoveel woede in me zit. Z¢veel woede. Maar ik ben 44, het wordt waarachtig wel eens tijd dat ik van die woede af kom. Ik schaam me zo dat ik niet relaxter met mensen omga, dat is nergens voor nodig.' Ze heeft het allemaal verteld aan een vrouwelijke psychiater, bekent ze, onder een achteloze zwaai van haar donkere krullenbos. 'Met die vrouw heb ik een verhouding gehad. Niet zo fijn van zo'n therapeute. En oerstom van mezelf. Oerstom.'
Ze lacht haar kwetsbaarheid weg. 'Mooie jonkvrouwe ben ik. Twee keer getrouwd geweest, dus onwaardig om nog een titel te dragen. Bij het verlengen van m'n paspoort zei ik: laat u dat jonkvrouwe er maar af. Maar ja, dan moet je weer een officieel verzoek indienen. Gedoe, gedoe. La-maar zitten. Je raakt het nooit meer kwijt.'
Ze vertelt over het Zeeuwse D. waar ze tot haar zesde verbleef onder de hoede van haar oma. En van een zestienjarige oppas vooral; bij ontstentenis van een gouvernante. Jaloers was ze op Mieneke Jongepier die in een bunker woonde en die televisie had met Dappere Dodo en een pappa die altijd thuis was en een moeder die wl knuffelde. Ze herinnert zich hoe lekker tante Aurelia in Aerdenhout rook als die haar in bed voorlas. 'Die moest mij op een ochtend vertellen wat er gebeurd was met mammie.
'Het was al tot me doorgedrongen dat mammie niet meer terug zou komen. Mammie ging uit in een mooie avondjurk en kwam naar parfum geurend een zak snoep brengen die ik in bed allemaal mocht opeten. Toen ze er de volgende ochtend niet was, schijn ik gezegd te hebben: mammie is dood, h?
'De burgemeester van D. was een grote charmeur met een ziekelijke vrouw die in hoog tempo baby's kreeg. Mijn moeder ging veel met hem om. Gedronken is er die avond ook. Hun auto is van de dijk geraakt, een antieke cabriolet. Mammie is met haar hoofd bekneld geraakt. Als ze was blijven leven, was ze een volledig plantje geweest. Mijn grootmoeder heeft het allemaal in de doofpot gestopt, om de carrire van de burgemeester te beschermen. Ik vond hem een lieve, gentle man. Hij heeft me in zee leren zwemmen.'
Als zesjarige bij het bankiers-pleeggezin van tante Nan en om Gijs in Aerdenhout verstopt ze zich vaak in een kast: samen met het kindje dat ze in haar fantasie op straat gevonden heeft. 'Ik gaf dat kindje de aandacht zoals ik gewild had dat mijn moeder die gegeven had. Maar met poppen wilde ik niet spelen. Ik had autootjes, ik was een tomboy. Ik verwierp alles wat er naar meisjes uitzag.
'Mijn pleegzusje Elsbeth zag er meisjesachtig uit. We kregen samen mensendieck en dan moest je voor een spiegel in je onderbroek lopen, afschuwelijk. 's Zomers lag ik natuurlijk in het zwembad in de tuin, als het tijd voor zo'n les was. Dan duurde het immers weer een tijdje voordat ik droog was. Moeder Nan had verdomd veel met me te stellen. Hoe rustiger Elsbeth was, hoe kwaaier ik werd. In Zeeland was ik de burgemeester en nu was ik ineens onttroond door een prinses. Ik zei: ''Tante Nan, ik noem u moeder Nan.'' Ze zei: ''Nee lieve schat, dat lijkt me niet goed.'' Dat heb ik altijd heel pijnlijk gevonden.'
In Zeeland kon ze huilend naar binnen rennen als ze op straat een arme sloeber op straat had gezien. 'Iemand die zielig was, dat vond ik onterecht.' In Aerdenhout wordt ze op school uitgelachen om haar Zeeuwse accent. En omdat ze nog niet met een kroontjespen heeft leren schrijven. De nieuwe omgeving lijkt vijandig, weglopen wil ze. Ze wordt naar leesles gestuurd. De leesles-juffrouw wil almaar over mammie praten. 'Ze bleek psychologe te wezen. Ik voelde me verraden dat ik z¢ was voorgelogen. Ik wilde niet over mammie praten. Gewoon verdringing, natuurlijk.'
Geen sprake van dat ze naar de kunstacademie mag.'Een Groeninx, zei m'n vader, een Groeninx kijkt naar kunst, investeert in kunst, maar gaat niet met kunstenaars om. Hoe vaak ik dat van m'n leven niet gehoord heb: Dat is niet een milieu waarin jij thuis hoort. Haar vader hertrouwt, het pleeggezin verhuist naar Zwolle en de freule dweept: met haar geschiedenisleraar. Op de havo. Hij is lid van de PSP. Haar eerste vrindje in Utrecht is ook links. Hij heeft in kindertehuizen gezeten.
'Ik ben opgegroeid met VVD-affiches op de ramen. Na mijn opleiding Cesar-oefentherapie heb ik gewerkt met demente bejaarden en psychiatrische patinten, maar ik was natuurlijk voorbestemd om kinderen te baren. Men zag mij graag als de vrouw van een diplomaat, hobbelend van cocktailparty naar cocktailparty op van die schoenen waarin je tenen als sardientjes samengeperst zitten.
'Een eyeopener was m'n eerste contact met het werkende volk dat z¢nder kruiwagens aan de bak is gekomen. Dat vond ik een voorrecht. Die gezelligheid. Die warmte. Mensen die een paar keer tegen je zeggen: wat leuk dat je er bent, Eliane! Dat gebeurt in mijn kringen niet. Je komt op afspraak, anders is het ongelegen. Dan hoor je om elf uur op je horloge te kijken en op te stappen.
Hle kouwe kak, jazeker. Ik hou zo van het gewone volk. Zit ik nou als een verwend kind te praten?'
Ze trouwt met een Rotterdamse zakenman. Wordt assistente van een dierenarts. Leest Nigel Nicholson's A portrait of a marriage. De schok: hij heeft wat met mannen, zij met vrouwen. 'Dat zoiets bestond! Toen ik zelf verliefd werd op een vrouw was dat een hevige ervaring. Ik heb het hem schoorvoetend bekend. Het huwelijk heeft drie jaar geduurd. Ik voelde me een groentje, ik dacht niet dat ik een man kon behagen. Ik was verschrikkelijk onzeker. O god, ik was zo bescheten.' Ze is begin twintig en vlucht naar Parijs.
Haar adellijke komaf is als kruiwagen genoeg voor een baantje op de Nederlandse ambassade. Dijk van een salaris, tax free winkelen, en vrijheid blijheid in de vrouwendiscotheek waar ook oude snoeperds worden gedoogd. Nog even een vriendin naar het in puin geschoten Beiroet vergezeld om vervolgens kunstbenen te helpen passen bij oorlogsgewonde vrouwen in de Bekaa-vallei. En onderweg lekker met Andr Hazes meebrullen als het spannend was. Terug in Parijs zal de ambassadeur bezweren dat ze met al haar spontaneteit geknipt is voor een avontuurlijk bestaan: als diplomatenvrouw.
Voorwaarde: ze moest haar bekoorlijke Amerikaanse vriendin ('al die jonge diplomaten waren pissig-jaloers op mij') dan maar snel laten schieten.
Niet lang daarna wordt de freule bij de persafdeling ontboden, aangezien een Nederlandse dagbladcorrespondent in haar verschijning hetzelfde is gaan zien als in tomaten met garnalen en knoflookmayonaise: z m-z m-z m! 'Meisje, meisje, vergooi jij je op jonge leeftijd niet aan een veel te oude man?' Na het verbreken van die relatie slikt ze alle slaappillen die ze kan vinden. 'Niet dat ik dood wilde, ik was gewoon moe van al het uitzichtloos gezeik.' De ambassade ontdekt het tijdig, de ambassadeur neemt haar in huis. Ze kiest voor de kunstacademie. Kanselier kan ze ondanks een speciale opleiding immers niet worden.
'Dat ellebogenwerk op zo'n ambassade, daar lusten de honden geen brood van. Huilende jonge diplomaten heb ik meegemaakt.'
'Heel modern' volgt een rumoerige menage  trois. Met een Noorse dame en haar 'blonde, aan boulemia lijdende hertenbos' te Monaco. Aan het eind van dat avontuur ('ze heette Tove en ze werd gemainteneerd door een rijke scheepsmagnaat die van niks wist') schildert Eliane een woest schilderij. Het hangt in de zitkamer. Titel: Le dtournement du mal. Vrouwenliefde als kwaad? 'Ik worstel er gek genoeg nog enorm mee, elke keer weer.'
Genoeg van alle drama's in de sponden en nachtclubs van decadent Monaco, en nu eens niet 'die rommelende eierstokken achterna, zoals een man z'n pik achterna loopt', zet ze een erfenisje om in een verblijf te New York. De academie, The New York Studio. Slapen bij de YMCA ('tussen ex-bajesklanten en verlaten oudjes die in kleine hokjes zaten te wachten op hun dood') en het Leger des Heils. In de zomerhitte scheert ze haar hoofd kaal. Ze maakt een zelfportret. Haar familie is verlamd van schrik.
'Toch zag ik er best kek uit, vind je niet?'
Bij de thee komen de foto's. Komt het grote ijsberen. Tja, Michel. De ontmoeting met haar tweede man is er een van laaiende ruzie in een Parijs restaurantje. Hun gezelschap spreekt er schande van. En hij wilde alleen maar haar koppetje vasthouden. Pas een half jaar later ziet ze hem terug op het Scheveningse strand. Stom toeval. Praten en praten. Een dag, een week lang. Wat ze met haar leven ging doen. Ze zei: 'Ik ga schilderen. Een tweede Rembrandt word ik. Een Rembrandtina.' Hij had z'n huwelijk verknald en wilde met een Toyota Landcruiser de wereld door. Wat een visie, dacht ze. W t een durf.
Ze zijn gelijk maar getrouwd. Dat was wel zo handig bij sommige grensovergangen.
'Toen was ik werkelijk geheel van het dames-fenomeen af. Daar dacht ik niet meer over na. Het was klaar, het was af. Het voelde goed. Zeven jaar fantastische reizen gemaakt. Michiel bood veiligheid. Ik had net dit huisje gekocht, maar vriendinnen kwamen hier amper meer over de vloer. Daar was Michiel zo anti over. Als ze wel kwamen, dan zat hij er zuur kijkend bij. Observerend, of ik daar dan ook mee in bed had gelegen. Zijn liefde voor mij was verstikkend.
'Als we niet reisden, zaten we 24 uur op elkaars lip. Bij elk telefoongesprek werden mijn zinnen door hem verbeterd. Een idioot, maar wel een heerlijke en unieke man. Die in zijn absolute liefde voor mij het liefst een oud wijngoedje zou kopen met een slotgracht vol krokodillen erom heen, zodat hij mij helemaal voor zichzelf zou hebben.'
Midden in Londen in de auto douchen, als je maar boven een goot geparkeerd stond. In Marokko parkeerwachten van grote hotels omkopen zodat je daar kon overnachten. 's Ochtends zo'n hotel binnenwandelen tegen de tijd dat de kamers verschoond werden: en dan dezelfde truc uithalen met het kamermeisje, 'zodat we toilet en badkamer konden gebruiken'. En toen kwam de Harley. In Zeeland had ze er binken op zien rijden en was als klein meisje al verkocht. 'Die donkere rumble, boep, boep, boep. Niet dat jankende van een Jappenmachine. Of dat geluidloze van een BMW.'
Ze kochten twee Harleys in Ontario. Ze reden de Newyorkse tickertape-parade mee ter ere van Storming Norman Schwarzkopf. Ze werden in het hoge noorden in hun regenpakken aangestaard alsof ze wezens van Mars waren. Ze sloten prachtige vriendschappen in North Dakota. Ze zagen reli-bikers met 'We ride for the Son'-badges. Ze kregen van de Harley-fabriek in Milwaukee nieuwe 'fietsen' toen hun Heritage Classic Softails van ellende uit elkaar vielen 'zodat je nieren in je keel trilden.' In de eindeloosheid van het landschap was er nog niks aan de hand.
'Toen ik hoorde dat mijn vader was overleden, bleek hij al te zijn begraven. Ik heb toen iets van cavalerie op m'n fiets bevestigd. Sindsdien reed m'n vader met me mee.
'Als zakenman had Michiel geld verdiend met de verkoop van boten in Afrika. Veel geld. Maar hij verdomde alimentatie voor z'n ex te betalen. Wou wel een flatje kopen voor z'n oudste dochter. Als Eliane dat nou eens bekostigde. Dan kreeg ik dat in het buitenland wel terug. Ik dacht aan later, ik heb geen pensioen en ik zei nee. Hij zei: ''Vuile geldjodin, je bent getrouwd met de bank.'' Dan kun je een Kleenex-doos volhuilen en naar tante Aurelia rennen. Maar dan werd er weer gereisd en als je maar heerlijk buiten Nederland bent, ben je 't allemaal weer kwijt.
'Hij wou me de Harley geven. Maar die Amerikaanse Harley kwam me niet toe vond ik. Ik dacht: als ik toch zo'n gekke motormuis ben, dan koop ik hier wel een nieuwe van het geld dat ik toch niet in m'n graf kan meenemen. Michiel z'n spullen stonden allemaal hier. Toen kwam ik er achter dat hij een erfenis niet had gedeeld met zijn broer in Mexico. Die dreigde met de deurwaarder. Ik zei: d'r uit met je rotzooi, ik wil niet meer dat je hier woont.'
Ze reden vorig jaar nog samen een trip in groepsverband. Door Marokko, alwaar ze diep in de ogen keek van de gids. Grard ('een heerlijk schatje'), hij had een bank beroofd in Nice, vroeg haar 15 mille te leen. Wat ben je toch een goedgelovig ei, zei Michiel. Maar ik heb het geld tot op de sou teruggekregen.' Een tweede trip naar Marokko heeft ze afgezegd. Op advies van Michiel die, met het oog op Grard, zei: in dat milieu hoor jij niet thuis. Wr dat zinnetje.
Het wordt het Midden-Oosten, deze zomer. 'Het is een vlucht', zegt moeder Nan dan, die in een Jappenkamp gezeten heeft.
'En dan h¢¢r ik moeder Nan ook zeggen: ''Zou jij niet eens een vrijwiligersbaantje nemen van negen tot vijf?'' Nou, als je me dood wilt hebben, moet je me d t toewensen. Zeker, ik dien de samenleving niet en daar moet ik iets aan doen. Ik werk niet. Ik heb wat gerfd. Maar intellectuele bevrediging is zeer noodzakelijk. Ik bemoei me met mijn halfbroertje dat minimal brain damage heeft. Ik bemoei me met een bijstandsvrouwtje in de straat dat verslaafd is geweest. Ik schilder modellen, hier in Pulchri. Twee dagen per week.
'Dan hoor ik moeder Nan weer: wat heb je dan te melden? Ok, ik relativeer mijn talent. Er zijn al genoeg zogenaamde schilders. Volgens Michiel kan ik geld maken met mijn schilderijen. Maar hij is ook gevoelsmens, hoor. Ik zit veel in mijn atelier. Veel weggooien, klaarkomen met mijn verleden. Agressiviteit kwijtraken.
'Ik geloof niet dat ik de samenleving tot last ben. Ik word niet op een strontkar gezet en naar de guillotine gevoerd. Ik wil alleen een prettiger mens worden voor de samenleving. In een Haags advertentieblad las ik dat ze mensen zochten voor de begeleiding van een konvooi met gereedschap voor Opper-Volta. Ze wilden me wel, ik zou belast worden met de leiding over het konvooi terug. Tot ik erachter kwam dat Michiel daar ook mee bezig was. Dus dat gaat niet door.'
Ze zwijgt. En lacht een verdrietige lach.
'De Malthezer Orde van de roomse adel doet aan liefdadigheid. De protestanten hebben de Joanniter Orde. Ik ben prut chrrr, dus ik zeg tegen aan mijn tante: als ik mijn vrachtwagenrijbewijs gehaald heb, kan ik de Joanniters best helpen bij het vervoeren van rolstoelen naar het Rode Kruis-schip de Henri Dunant. Lieve schat, zei mijn tante, lieve schat, d  r hoor jij niet meer thuis. Jij bent twee keer gescheiden en dat is hier niet geaccepteerd.' Rebelser kunnen ze haar niet krijgen.
Altijd die kreet. Waar hoor ik eigenlijk wl thuis?'
Starend naar haar rijbroek geeft ze het antwoord: bij het motorvolk 'of course'. Van Harley Motor Club tot Womens' International Motorcycle Association. 'I got it goin' on', stampt haar stereo. 'Ik wil wat doen voor de mensheid', adstrueert de freule gedecideerd. Ze maakt een danspasje of drie in haar kasteelkoude kamer.
Sinaasappels uitpersen voor ziekenhuispatinten? That's the idea! Terstond zal ze bellen met de Unie van Vrouwelijke Vrijwilligers te 's Gravenhage. Daar kennen ze de freule. 'Tja,' is de reactie. 'Maar dan moet u wel eh netjes gekleed zijn en een rok dragen. Beslist geen broek.' 'Stort in mekaar,' denkt de freule en hangt op.
'Ik heb ineens verduveld veel zin om in de kattenzorg te gaan werken. Dat vrachtwagenrijbewijs moet en z l ik halen.'

Foto
	Freule Groeninx van Zoelen ('juffrouw Groen') en metgezel Road King. FOTO WIM RUIGROK - DE VOLKSKRANT


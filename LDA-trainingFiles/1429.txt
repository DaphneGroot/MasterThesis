	Vrije handel legt toeslag op prijs benzine door kou
	ANP
ROTTERDAM
De benzinehandelaren die niet zijn aangesloten bij een van de grote benzinemerken gaan in diverse regio's ijs- en sneeuwtoeslag in rekening brengen. Deze toeslag kan variÃ«ren van een halve tot een hele cent per liter.
Dat heeft de Novok, de organisatie van de vrije handelaren, woensdag bekendgemaakt. De toeslag dient voor het bestrijden van extra kosten die handelaren maken door het begeleiden van binnenschepen door ijsbrekers. Waar niet meer kan worden gevaren, verzorgen duurdere tankauto's het transport.
Tankstations in het noordoosten en zuidoosten van het land zijn inmiddels overgegaan tot het berekenen van de toeslag. De toeslag geldt voor alle soorten autobrandstof. Marktleider Shell zegt niet over te gaan tot een ijs- en sneeuwtoeslag. Het concern brengt de extra kosten die het moet maken als gevolg van de strenge kou niet aan de klanten in rekening.


	BEDRIJFSRESULTATEN
	CROWN VAN GELDER, de papierproducent uit Velsen, heeft zijn winst vorig jaar licht zien dalen tot 20,8 miljoen gulden, tegen 22,3 miljoen in 1995. De verslechtering is met name het gevolg van lagere marges in de eerste helft van het jaar. Ondanks de winstdaling is het dividend verhoogd van 9 gulden naar 10 per aandeel. Het resultaat werd vorig jaar met 2 miljoen opgekrikt door een stelselwijziging.
De boekhoudkundige ingreep is volgens het bedrijf nodig om de resultaten beter te kunnen vergelijken met die van andere nationale en internationale ondernemingen in de papierbranche.


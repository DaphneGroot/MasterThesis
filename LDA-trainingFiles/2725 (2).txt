Biochemie.
De biochemie is de wetenschap die, op het snijvlak van biologie en scheikunde, samenstelling van - en samenwerking tussen de verschillende moleculen onderzoekt die bijdragen tot de structuur en stofwisseling van organismen.
Een biochemicus probeert een verklaring van het leven op moleculair-biologisch niveau te geven. De chemische reacties die bij een bepaald biologisch verschijnsel (proces) horen worden uitgezocht tot op moleculair niveau. Door het begrijpen van verschijnselen op het kleinste niveau, kunnen verschijnselen op een hoger niveau (bijvoorbeeld celniveau) verklaard worden. Biochemie is sterk verbonden met de biotechnologie en de genetica.
"Omics"-gebieden.
De afgelopen jaren zijn binnen de biochemie de "omics"-gebieden (afgeleid van de eindletters van de disciplines) sterk tot ontwikkeling gekomen. In deze gebieden worden de structuur, functies en onderlinge samenhang van een bepaalde groep verbindingen bestudeerd.
Opleiding.
Opleidingen in de biochemie worden op universitair niveau gegeven. Soms als een afzonderlijke "Bachelor en Master in de biochemie", of als een Master die aansluit op een aanverwante bachelor, of ook nog als een Master-na-Master, als men reeds een master in de chemie of biologie heeft behaald. Ook binnen de opleiding bio-ingenieur bestaan er afstudeerrichtingen in de (toegepaste) biochemie evenals op het niveau industrieel ingenieur "industriÃ«le wetenschappen - biochemie".

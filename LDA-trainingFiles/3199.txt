	PLATEN: WERELMUZIEK
	Cubaanse jeugd
zit veteranen
achter de vodden
Afro-Cuban All Stars: A toda Cuba le gusta. World Circuit WCD 047.
'Heel Cuba houdt ervan', luidt de opwekkende titel van deze cd, en dat kon wel eens waar zijn. Want wie wordt niet op slag verliefd op de onbeschaamd leugenachtige 80-jarige zanger P¡o Leyva die, opgewekt swingend, verhaalt van een zingende geit en een hond die de guaguanc¢ danst. Of op de 81-jarige fluitist Richard Eges, die in Habanera del Este al improviserend de klank van het vriendelijke charanga-dansorkest weer tot leven wekt. En bedaagd klinkt deze plaat allerminst, een jonge garde percussionisten en blazers zit de oudjes genadeloos achter de vodden.
Het idee voor deze ontmoeting tussen veteranen en aanstormend talent was van tres-speler Juan de Marcos Gonz les, leider van het beroemde son-orkest Sierra Maestra.
Zangers die ooit dienden bij niet minder spraakmakende ensembles (Sonora Mantacera, Orquesta Arag¢n, de band van Beny Mor) laat hij begeleiden door aanstormend talent als trombonist Demetrio Mu¤iz, rietblazer Jabier Zalba en de piepjonge timbalero Julienne Oviedo. Persoonlijk tekende de bandleider voor het merendeel van de arrangementen vol meeslepende zang, tintelfrisse solo's en daverende explosies.
De cd is opgedragen aan de 78-jarige pianist Rubn Gonz lez. Ry Cooder, die ook op deze plaat zijn opwachting maakt nadat hij vorig jaar een cd opnam met deze nestor van het Cubaanse pianospel, roemde Gonz lez als 'de beste pianosolist aller tijden, een Cubaanse kruising tussen Thelonious Monk en Felix the Cat'.
In mei komt Rubn Gonz lez met zijn eigen octet naar Nederland, op deze plaat is de pianist onder meer te bewonderen in Clasiquando con Rubn dat bandleider Juan de Marcos voor hem schreef. Op basis van aan Bach en Haydn ontleende thema's ontspint zich een spetterende son waarin de pianist eerst schittert en uiteindelijk eervol ten onder gaat.
Daarmee is de boodschap duidelijk. De oude garde van Cubaanse muzikanten, aan wie de wereld de salsa-muziek te danken heeft, komt voorlopig nog uitstekend mee. Maar als ze als er straks niet meer zijn staat een jonge generatie topmuzikanten paraat om de scepter over te nemen.
Salif Keita: Sosie. Mellemvolkeligt Samvirke DKMS 96001.
'Chansons Franaises' waarschuwt een sticker op het doosje van Salif Keita's nieuwe cd Sosie. De titel betekent 'dubbelganger' en op de voorkant van het hoesje prijkt de torso van een man, strak in het pak van ongetwijfeld een Parijse couturier.
Als de gretig uitgestrekte handen die van Keita zijn (die wel Afrikaan is maar ook albino), dan heeft hij voor de gelegenheid zelfs zijn gouden ringen afgelegd. Maar in de muziek verloochent Keita zijn Afrikaanse achtergrond allerminst.
Franse krakers als Le lac majeur van Mort Schumann, Je suis venu te dire van Serge Gainsbourg en La valse des lilas van Michel Legrand heeft Keita voorzien van scheurende gitaren en solide drumpartijen, zoals hij die ook graag gebruikt in zijn Malinese popmuziek.
Als gewoonlijk schuwt hij evenmin de combinatie van gierende en zoevende elektronica met een tinkelende kora (de 21-snarige West-Afrikaanse luit), Malinese xylofoons en een voluit zingend vrouwenkoor. De amechtige melodien van de Franse chansonniers knappen er flink van op.
Toch is te hopen dat Keita het bij een eenmalig uitstapje laat. In het enige eigen nummer waarin zijn stem klinkt, een nieuwe versie van Ignanjidje, is de Malir te horen zoals we hem kennen van zijn platen Soro en Amen, hier zingt hij eindelijk weer rauw en gepassioneerd. De Franse liedjes verleiden hem tot al te mooi zingen.
Peter van Amstel


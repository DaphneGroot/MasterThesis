Ginger Rogers.
Ginger Rogers (Independence (Missouri), 16 juli 1911 - Rancho Mirage (Californië), 25 april 1995) werd geboren als Virginia Katherine McMath en was een Amerikaans actrice en danseres.
Ze is het best bekend als partner van Fred Astaire in een serie van 10 zingende-dansende Hollywood musicals, maar haar acteercarrière overspant 30 jaar. Haar eerste rollen waren in een drietal korte films in 1929 - "Night in the Dormitory", "A Day of a Man of Affairs", en "Campus Sweethearts". In 1939 speelde ze tegenover David Niven in "Bachelor Mother".
In 1940 won ze de Oscar voor beste actrice voor haar hoofdrol in "Kitty Foyle".
Rogers was 5 keer getrouwd en 5 keer gescheiden.
Ze overleed in 1995 en werd, net als Fred Astaire, begraven op de Oakwood Memorial Park begraafplaats in Chatsworth in Californië.
Ginger Rogers was een van de favoriete imitaties van korporaal Beaumont in "It ain't half hot mum".

Herfst.
Bioscoopjournaal uit 1964 over de herfst in de natuur van Zuid-Limburg (Nederland)
De herfst of het najaar is een van de vier seizoenen.
Herkomst.
De Germaanse wortel "harbista" werd in het Oudhoogduits "herbist", in het Middelhoogduits "herbest" en in het Middelnederlands "hervest". Ook het Engelse woord "harvest" ("oogst") is verwant met onze naam voor dit seizoen.
Bepaling.
De herfst loopt (ten noorden van de evenaar) bij conventie dat jaargetijden op de 21e beginnen van 21 september t/m 20 december. Het astronomisch bepaalde begin van de herfst is de herfstnachtevening rond 23 september (op het noordelijk halfrond en rond 20 maart op het zuidelijk halfrond). De zon gaat dan door het herfstpunt en de dag en de nacht zijn nagenoeg even lang. De herfst eindigt rond 22 december (op het noordelijk halfrond en rond 21 juni op het zuidelijk halfrond) met de winterzonnewende.
Het astronomisch begin van de herfst is het ijkpunt van de Franse republikeinse kalender.
Begin van de herfst.
De aangegeven tijd is de lokale Nederlandse zomertijd. Op het zuidelijk halfrond begint op deze data de lente, zie daar voor het begin van de herfst op het zuidelijk halfrond.
Bepaling.
De meteorologische herfst begint eerder, op 1 september op het noordelijk halfrond en op 1 maart op het zuidelijk halfrond. Deze duurt dan tot 1 december respectievelijk 1 juni.
In gematigde klimaatzones verliezen de meeste loofbomen en ook andere planten hun bladeren. In de herfst wordt het flink kouder dan in de zomer, hoewel er periodes met warmte kunnen optreden, de zogenaamde nazomer.
Feesten.
Feestdagen tijdens de herfst zijn Mabon, Hervormingsdag, Allerzielen en Allerheiligen, Sint-Maarten, Sinterklaas en Halloween.
In de herfst geboren.
Uit onderzoek is gebleken dat mensen die in de herfst geboren zijn gemiddeld zes maanden langer leven dan mensen die in het voorjaar geboren zijn. Zwangere vrouwen eten in de zomer meer verse groente en fruit, wat een positief effect heeft op de baby. Op het zuidelijk halfrond geldt hetzelfde: daar worden mensen die in het begin van het jaar (in hun herfst) geboren zijn gemiddeld 6 maanden ouder.

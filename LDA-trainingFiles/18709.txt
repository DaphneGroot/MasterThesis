Theux.
Theux is een plaats en gemeente in de provincie Luik, arrondissement Verviers in België. De gemeente telt iets meer dan 12.000 inwoners.
Overige kernen.
Deelgemeenten: La Reid en Polleur. Kleinere kernen: Mont, Tancrémont, Oneux, Juslenville en Jehanster
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
In de Gallo-Romeinse tijd heette Theux "Tectis". Theux werd later de hoofdplaats van het Markgraafschap Franchimont. Dit was een heerlijkheid binnen het prinsbisdom Luik. Het domein van Theux werd in 898 door koning Zwentibold, koning van Lotharingen, aan de bisschop van Luik geschonken. In de twaalfde eeuw werd deze heerlijkheid het Markgraafschap Franchimont. Het Kasteel van Franchimont in Theux was de zetel van het markgraafschap.
Theux is vooral bekend vanwege het "zwarte marmer van Theux", een zeldzame lokale hardsteen die hier in de 16e, 17e en 18e eeuw werd gedolven en die vooral gebruikt werd voor grafmonumenten en andere beeldhouwwerken.
Verkeer en vervoer.
In de gemeente ligt het Vliegveld Verviers-Theux.
Wegen en snelwegen.
Ook is er een aansluiting op de autosnelweg A27, onderdeel van de Europese weg 42, via de N657.
Bestuur 2007-2012.
Het bestuur van Theux bestaat uit een coalitie van de lijst IFR en PS. Deze laatste partij heeft geen schepen maar levert enkel de OCMW-voorzitter.

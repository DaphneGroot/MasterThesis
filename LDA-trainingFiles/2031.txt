	Cao-cordinator FNV Van der Kolk zweert bij loonmatiging 'Er zijn bedrijven die zich weinig kunnen permitteren'
	Van onze verslaggever
AMSTERDAM
'We verhogen de looneis tot 3,75 procent. Niet omdat de leden ons voorstel te laag vonden. Maar puur en alleen omdat de inflatie hoger uitvalt dan gedacht.'
Henk van der Kolk, cao-cordinator van de vakcentrale FNV, heeft wat
uit te leggen. In september stelde hij met de FNV-bonden vast dat er maximaal 3,5 procent meer loon zou worden geist. De FNV kreeg de wind van voren van werkgevers en kabinet, die de eis te hoog vonden. Desondanks wordt de looneis nu verder verhoogd. Dat is nog nooit vertoond.
'In feite is de looneis hetzelfde gebleven: 1,5 procent bovenop de inflatie. In september gingen we uit van twee procent inflatie, maar we hielden een slag om de arm. De koers van de dollar fluctueerde nogal en dat is van invloed op de koopkracht. Daarna is het Centraal Bureau voor de Statistiek met nieuwe cijfers gekomen. De inflatie loopt op. Nu nemen we het zekere voor het onzekere en pinnen we de looneis vast op 3,75 procent.'
Van der Kolk ontkent dat de leden aandrongen op een hogere looneis. De dienstenbond doorbrak bijvoorbeeld al de richtlijn van de FNV door voor de bank-cao vier procent loonsverhoging te eisen in 1998. 'Maar drie procent in 1999. Per saldo bleef de bond binnen de richtlijn. Opgeteld wordt zeven procent geist, dus twee keer 3,5 procent. Dat kan omdat de banken een geval apart zijn: recordwinsten n jarenlange nullijn. Daar mogen de mensen nu wel eens in meedelen.'
Maandag heeft de FNV ook vastgesteld dat bij meerjarige cao's ook voor 1999 maximaal 3,75 procent loonsverhoging wordt geist. 'Bij de banken zou de looneis dus met een half procent kunnen stijgen. Bij alle cao's geldt wel als harde voorwaarde dat de loonsverhoging in 1999 niet hoger mag zijn dan in 1998. Zo willen we een spiraal van steeds hogere loonstijgingen voorkomen', zegt Van der Kolk.
Met de verhoging van de looneis met een kwart procent wil de FNV alle leden bedienen, ook de ambtenaren en uitkeringsgerechtigden. De loonsverhoging trekt via de koppeling ook de uitkeringen omhoog. En de loonstijgingen bij overheid en bedrijfsleven mogen elkaar niet te veel ontlopen.
Dat kan nog spanning geven. In de zorg is in principe maar 1,2 procent ruimte voor kostenstijging, terwijl de FNV 3,75 procent loonsverhoging plus andere extra's wil. Aan de andere kant zijn er bedrijven die veel meer kunnen betalen.
'Het gaat om een paar bedrijven of specifieke sectoren zoals de banken. Ook in de marktsector zijn er bedrijven die zich weinig kunnen permitteren. Wel zit er in het algemeen spanning tussen de markt en de collectieve sector. Maar wij staan voor een evenwichtige inkomensontwikkeling. Daarom spreken we een maximum af: 3,75 procent. Dan is er ook ruimte voor afspraken over scholing, werkdruk en verlof', is de overtuiging van Van der Kolk.
Hij heeft zich stevig gergerd aan de suggestie dat de FNV nu v¢¢r prestatiebeloning is en de lonen matigt. 'We zijn voor beheerste stijging van de loonkosten, de totale salariskosten dus. Dat betekent dat we niet alle ruimte voor loonsverhoging opeisen. Een belangrijk deel, maar niet alles. Zo bezien is de 3,75 procent looneis gematigd.'
'We zijn niet voor individuele prestatiebeloning of andere vormen van flexibele beloning. En we zijn al helemaal geen voorstander van vervanging van de cao-loonsverhoging door prestatiebeloning of winstdeling. Een winstdelingsregeling die voor iedereen hetzelfde uitwerkt, best. Maar waar het kan, zullen we prestatiebonussen ook tegenhouden. Soms zullen we ermee moeten instemmen om andere zaken binnen te halen.'
Van der Kolk vindt dat veel van de afspraken met werkgevers onderbelicht zijn gebleven. 'Het is opvallend dat de afspraak over het schrappen van jeugdlonen zo weinig aandacht heeft gekregen. Dat kan hen mooi 500 gulden schelen. Ook de afspraak dat het salarissysteem scholing en multi-inzetbaarheid extra moet belonen, is wezenlijk. Dan gaan mensen extra verdienen als zij op meerdere plekken in een bedrijf kunnen werken.'
Naast de loonsverhoging wil de FNV in cao's vooral afspraken maken over scholing van werknemers, langdurig verlof en over bestrijding van werkdruk. Ook daarover zijn met de werkgeversorganisatie VNO-NCW afspraken gemaakt.
'Werkdruk is als probleem erkend. Daar kunnen werkgevers niet meer omheen. Bij scholing staat nu vast dat de werkgever betaalt. En er moet gepraat worden over verlofregelingen. Dat kan bijvoorbeeld door het opsparen van roostervrije dagen. Mensen kunnen er wat ons betreft voor kiezen om hun vrije dagen op te sparen voor lang verlof. We zijn er niet voor dat ze doorwerken op vrije dagen in ruil voor extra loon. Als ze met verlof gaan, moet een ander hun plek innemen en zo levert het dan toch nog werk op. Bovendien kan het opsparen van dagen nu helpen om eventuele tekorten op de arbeidsmarkt te lenigen.'

Foto
	Henk van der Kolk FOTO GUUS DUBBELMAN - DE VOLKSKRANT


Chaudfontaine.
Chaudfontaine is een plaats en gemeente aan de Vesder in de provincie Luik, België. De gemeente telt ruim 20.000 inwoners.
De plaats heeft zijn naam gegeven aan het gelijknamige bronwatermerk, sinds 2003 eigendom van Coca-Cola België. Chaudfontaine heeft de enige warmwaterbron van de Benelux (37 graden).
Daarmee is het officieel een kuuroord. Toch haalde Chaudfontaine het niet in naam en faam van zijn bekendere broer Spa uit het gelijknamige kuuroord.
In deelgemeente Vaux-sous-Chèvremont ligt de westelijke tunnelingang van de tunnel van Soumagne, die tot december 2014 en de opening van de Antigoontunnel de langste spoortunnel in België was. De tunnel van Soumagne is het meest in het oog springende infrastructuuronderdeel van de hogesnelheidslijn HSL 3.
Ten noorden van Chaudfontaine ligt op een heuvel Fort Chaudfontaine.
Zicht op Chaudfontaine vanaf de Vesder
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Chaudfontaine bestaat uit een coalitie van de kartellijst MR-IC en PS.

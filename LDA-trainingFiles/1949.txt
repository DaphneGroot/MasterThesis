	D66-voorzitter Tom Kok wil grotere herkenbaarheid als 'mentaliteitspartij'    'Het automatisme van Paars moet verdwijnen'
	
Van onze verslaggever
Frank van Zijl

DEN HAAG
'Iedereen verwacht dat wij inzetten op Paars II. Het zou een vertrouwensbreuk met de kiezer zijn als we zeggen dat dit geen optie is. Maar we moeten reel zijn. Dit kabinet levert ons niet meer op dan achttien zetels. Daarom zal het automatisme van Paars II moeten verdwijnen.'
Tom Kok, partijvoorzitter van D66, erkent dat zijn partij worstelt met zijn profiel. Daarom moet democraten in de verkiezingscampagne kwesties aan de orde stellen 'die voor VVD en PvdA niet makkelijk zijn te accepteren'. Alleen zo wordt D66 herkenbaar.
Kandidaat-lijsttrekker Els Borst noemde 'de gekozen burgemeester' een voorwaarde voor regeringsdeelname. En in het concept-programma kiest D66 als eerste grote partij onomwonden voor uitbreiding van Schiphol. Kok: 'Zestig miljoen passagiers is reel.'
D66 lijkt af te stappen van zijn imago als milieupartij. Tegelijkertijd weet voorzitter Kok dat 70 procent van de leden is verbonden met de milieubeweging. 'Maar wij zijn geen milieupartij. D66 is een mentaliteitspartij.'
Kok: 'Nederland heeft weinig oplossingen voorhanden op het terrein van economie en ecologie. Als we blijven wikken en wegen, wordt de schade overal vergroot. Wij hebben dus een keuze gemaakt. Laat het partijcongres straks zeggen of het de juiste is. '
- In de peilingen verliest D66 zes zetels en komt uit op achttien. Komt dit louter door gebrek aan profiel?
'D66 heeft in 1994 van de kiezers een hoge bonus gekregen voor het uitsluiten van de partij bij de kabinetsformatie in 1989. Toen wilde de kiezer iets nieuws, maar de impuls bleef uit. Dat effect is er nu niet. Het betekent kennelijk dat D66 op een niveau van achttien zetels thuishoort.'
- Bij dat aantal moet een substantieel deel van de fractie het veld ruimen. Als u wilt vernieuwen en de lijst wordt aangevoerd door bewindslieden en fractietop, dreigen vooral de vrouwen in de fractie te sneuvelen.
'Dat zou me verbazen. De vrouwen behoren niet bij de rij krachtpatsers die voortdurend de camera weten te halen. Maar dat is niet het enige criterium waar de leden naar kijken. Tot nu toe is het zo geweest dat de helft van onze fractie uit vrouwen bestaat. Ik ga ervan uit dat dit zo blijft.'
- De partijtop heeft nauwelijks invloed op de samenstelling van de lijst. U werkt met een populariteitspool.
'Ons kiessysteem van one man one vote staat garant voor onverwachte bewegingen. Dat leidt tot grote onzekerheid in de fractie. De kamerleden De Graaf en Van Boxtel zijn ooit met moeite in de fractie gekomen. En een paar jaar later worden ze gewogen als lijsttrekker. Ik vind dat geweldig. Als we dat systeem afschaffen, ben ik weg.'
- Uw lijsttrekker ontbeert politieke ervaring. Ze heeft ver voor de verkiezingen Onderwijs en Economische Zaken als ministeries geclaimd. Dergelijke zaken horen thuis in de formatie. Moet Borst niet politiek worden ondersteund?
'Daar zie ik geen enkele reden toe. Els is vrij impulsief in haar stellingname. Daar moet ze vooral mee doorgaan. Ze moet roepen wat ze vindt. Dat heeft politieke risico's, maar die moet je nemen. Niet alles hoeft te zijn voorzien van regie en strategie. Dan krijg je de plastic politiek van mediatrainers. En die hebben we al veel te veel.'

- Het 'Borst-effect' blijft vooralsnog uit. Hoe verder?
'Dat is het dilemma waar we voor staan.  VoFROFo*ooFROFo*or duidelijk was dat Els Borst onze lijsttrekker zou zijn, stonden we in de peiling op veertien zetels, nu op achttien. Het is moeilijk om effecten toe te wijzen, maar ik denk dit mede door haar komt. Haar naamsbekendheid is te gering. Maar we hebben nog maanden tot de verkiezingen.
'Laat in onze top-25 ieder voor zich de doelgroep definiren die hij kan mobiliseren. Wij moeten het straks niet alleen van onze lijsttrekker hebben. Ik wil een brede en chaotische campagne. Het zal misschien moeilijk zijn de centrale regie te behouden, maar zo'n campagne leidt wel tot actie bij iedereen die wat in D66 wil bereiken.'

Foto
	Tom Kok. FOTO BERT VERHOEFF - DE VOLKSKRANT


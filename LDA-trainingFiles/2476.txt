	President Constantinescu ruimt het puin van zijn voorgangers; 'In Roemeni wil 95 procent lid worden van de NAVO'
	Van onze verslaggever
Philippe Remarque
 AMSTERDAM
Onder het motto 'beter laat dan nooit' ruimt de christen-democratische amateur-politicus Constantinescu (57) sinds vorige herfst het puin van zijn voorgangers. Na zeven jaar stagnatie en corruptie onder de neo-communisten voert Roemeni eindelijk de hervormingen door die een land als Polen al lang achter de rug heeft.
Maar dit alles lijkt te laat te komen om Roemeni een snelle aansluiting bij het Westen te geven. Een succesvolle diplomatieke veldtocht om in de eerste uitbreidingsronde bij de NAVO te komen is gestuit op de Amerikaanse president Clinton, die voorlopig alleen Polen, Tsjechi en Hongarije wil toelaten. De EU, waar Constantinescu gisteren op bezoek was, schuift de toetreding van de Oost-Europese landen voor zich uit.
-Bent U teleurgesteld dat Roemeni niet in de eerste golf tot de NAVO wordt toegelaten?
'Ik weiger om de Amerikaanse beslissing negatief te becommentariren. Als een land een besluit neemt, doet het dat in overeenstemming met zijn nationale belangen.'
-Vindt U dat de Europese Unie voldoende opschiet met de integratie van de Oost-Europese landen?
'De Europese Unie wil geen landen opnemen die niet klaar zijn, want het is geen charitatieve instelling. Maar ook de kandidaten hebben geen belang bij toetreding voordat ze volledig klaar zijn. Anders zouden hun economien omvergeblazen worden. Het is een proces dat zich stap voor stap moet ontwikkelen. Wat ik en de meeste van mijn collega's vandaag in Amsterdam hebben gevraagd, is dat het onderhandelingsproces begint met alle kandidaten gelijk, want dat is een belangrijke politieke beslissing. Elk land kan dan toetreden als het aan alle vereisten voldoet.'
-Zal de buitenlandse politiek van Roemeni veranderen, nu toetreding tot de NAVO en de EU verder weg lijken te zijn?
'De buitenlandse politiek van Roemeni hangt niet af van de conjunctuur en toevallige beslissingen. Roemeni heeft geen alternatief voor het lidmaatschap van de NAVO en de Europese Unie. In Roemeni is 95 procent van de bevolking voor het NAVO-lidmaatschap, omdat de Roemenen willen dat het Westen hun enorme opofferingen erkent. Ze betalen een grote prijs voor de radicale hervormingen die nu plaatsvinden.'

-Zijn ze hiertoe minder bereid nu het Westen Roemeni op afstand houdt?
'De hervormingen gaan door, met dezelfde snelheid en grondigheid. Want we voeren het democratiseringsproces niet uit voor de NAVO of de EU. We doen het omdat het Roemeense volk een gezonde economie nodig heeft en de maatschappij een democratisch kader. De mensen moeten zich vrij en beschermd voelen.'
-De laatste tijd vinden er stakingen en demonstraties plaats. Wat vindt U van de reactie op uw schoktherapie?
'Ik ben diep onder de indruk van de reactie van het Roemeense volk. Natuurlijk zijn er stakingen als fabrieken sluiten en mensen werkloos worden. Maar opiniepeilingen tonen aan dat ondanks de daling in de levensstandaard het vertrouwen in de president is toegenomen. Roemeni heeft veel verloren door de stagnatie van de afgelopen zeven jaar. Maar er is n groot voordeel: de mentaliteit is veranderd. De mensen zijn wijzer geworden.'
-Ondervindt U geen tegenwerking?
'Er is een enorme weerstand. Aan de ene kant is er de nieuwe leiding, die radicale hervormingen doorvoert. Aan de andere kant is er de bevolking, die de opofferingen accepteert. Daartussen zit een bureaucratisch apparaat dat de hervormingen probeert te blokkeren.
'Dat probeer ik op te lossen door massaal jonge mensen in de regering te brengen. Mijn adviseurs in het Cotroceni-paleis zijn tussen de 25 en 35 jaar oud. De meesten van hen zijn afgestudeerd in de VS of West-Europa. Dat is een nieuwe generatie met een nieuwe mentaliteit. Op het paleis voel me alsof ik met mijn studenten omga, sommigen zijn inderdaad mijn studenten geweest. Ik zeg ze dat ik liever nee hoor dan dat ik naar de mond wordt gepraat.'
-Bent U als geologie-professor wel geschikt voor de politiek?
'Ik maak deel uit van een vreemde generatie. We moesten een gat vullen tussen de professionele politici, de communisten, en een nieuwe generatie van politici die nu gevormd wordt. Daartussen zit in alle communistische landen een vreemde familie van intellectuelen: Havel, Gncz, Zjelev, Landsbergis, en ikzelf als laatste. We zijn uit de universitaire of culturele wereld met ons prestige de politiek in gegaan. Wij verwachten geen roem. We willen de functie vervullen die het volk ons heeft gegeven, en dan teruggaan naar ons werk.'

-Dus voor U geen tweede ambstermijn als president van Roemeni?
'Als de mensen dat van me vragen en het land me nog steeds nodig heeft, ga ik door. Maar het is geen pleziertje.'

Foto
	President Emil Constantinescu FOTO XANDER REMKES


Apocalyptica.
Apocalyptica is een instrumentale-metalband uit Finland. Apocalyptica is begonnen met vier cello's – waar er nu nog drie van over zijn – bespeeld door Paavo Lötjönen, Eicca Toppinen en Perttu Kivilaakso en met Mikko Sirén op de drums.
De band.
In eerste instantie speelden ze voornamelijk voor de lol covers van Metallica. Omdat hun eerste album 'Plays Metallica By Four Cellos' een succes werd, volgde er al snel een tweede album: 'Inquisition Symphony'. In dit album spelen ze naast covers van Metallica ook covers van Sepultura, Slayer, Pantera en Faith No More. De band gaf in dit album ook een intrede aan hun eigen werk.
In 1999 verliet Antero Manninen de band en vulde Perttu Kivilaakso zijn plaats op. Het jaar daarop kwam hun derde album uit: 'Cult'. Waar het tweede album ophield met alleen twee eigen nummers, ging het derde album verder.
In 2002 vertrok Max Lilja en bleef de band nog uit een drietal cellisten bestaan. Tijdens het maken van het vierde album 'Reflections' hebben ze veel artiesten gevraagd voor een gastbijdrage, onder andere voor een cover van het Rammstein-nummer "Seemann" de Duitse punk-diva Nina Hagen, verder Linda Sunblad en drummer Dave Lombardo van Slayer. Ook Antero Manninen kwam in dit album terug.
Omdat ze Lombardo niet als vaste drummer konden houden voor het toeren, vervulde Mikko Siren die positie. Ook Antero Manninen kwam vaak terug om een extra bijdrage te leveren voor de optredens.
Al snel volgde er vanwege het succes een speciale editie van het vierde album. 'Reflections Revised'.
Begin 2005 kwam dan hun vijfde album uit genaamd 'Apocalyptica', ook hier zijn er artiesten gevraagd zoals Ville Valo, Lauri Ylönen en Marta Jandová.
Net een jaar later verscheen, 'Amplified', een compilatie van hun meest succesvolle liedjes. Ook werd er een nieuwe single uitgegeven: 'Repressed' waarop ook Max Cavalera (Sepultura, Soulfly, Cavalera Conspiracy) en Matt Tuck (Bullet for My Valentine) te horen zijn.
De huidige line-up van Apocalyptica bestaat uit Paavo Lötjönen, Eicca Toppinen, Perttu Kivilaakso en Mikko Siren.
Hun nummer 'Hope' is in de film Vidocq van de regisseur Pitof uit 2001 gebruikt als achtergrondmuziek bij de aftiteling.
Op 17 september 2007 verscheen 'Worlds Collide' hun zesde album. Op dit album staat een Duitse versie 'Helden' van het lied 'Heroes' van David Bowie. De gastzanger was hier Till Lindemann.
Verder staat er ook nog 'I'm Not Jesus' met Corey Taylor van Stone Sour en Slipknot, 'I Don’t Care' met Adam Gontier van Three Days Grace, en 'SOS (Anything But Love)' met Cristina Scabbia van Lacuna Coil.
Apocalyptica kondigde een tour aan voor in 2008, die door Europa en Noord-Amerika zou gaan.
Anno 2010 hebben ze al meer dan twee miljoen cd's verkocht.
Op 23 augustus 2010 brachten ze hun zevende album uit. Het heeft de titel 7th Symphony meegekregen. Het is een zeer gevarieerd album. Wat uniek is voor andere instrumentale albums. Van het nieuwe album dat bestaat uit 10 tracks (waarvan vier met gastzangers) er drie singles zijn. De eerste single/videoclip heet "End Of Me". Dit nummer heeft als gastzanger Gavin Rossdale die bekend is van de Britse band Bush. De tweede single/videoclip is "Not Strong Enough" met als gastzanger Brent Smith van Shinedown. De derde tot slot is "Broken Pieces" met als gastzangeres Lacey Sturm van Flyleaf.
Met het nieuwe album komt er ook een nieuwe tour. In juli gaat de band naar Mexico en de VS. In de herfst doen ze Europa een vijftal weken aan. In februari 2011 komen ze dan terug naar Europa voor het tweede deel van hun tour door Europa. Ook hopen ze in 2011 de grote festivals te kunnen aandoen. Normaal gezien stonden ze ook gepland voor Pukkelpop 2011 maar door onvoorziene omstandigheden (een gigantisch onweer) werd de rest van het festival afgelast en dus ook hun concert.

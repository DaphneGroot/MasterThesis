	Twee vaders, dat hoort niet NELLEKE NOORDERVLIET BEDWINGT MET SCHRIJVEN HAAR PASSIES
	W A IS HET nut van vaders? Als monopolistisch verschaffer van zaad en geld hebben ze hun beste tijd gehad. Aan hun nieuwe rol als onbaatzuchtige bron van liefde, aandacht en zorg moet nog flink worden gewerkt. Als steller van ijzeren normen en waarden zijn ze voor hun opgroeiende kinderen een lachertje. Ze lopen er een beetje verloren bij, de vaders. Ze moeten bewijzen dat ze er mogen zijn.
Schrijfster Nelleke Noordervliet is gentrigeerd door vaders. Ze spelen een beslissende rol in haar romans. In haar derde boek, de historische roman Het oog van de engel (1991), is de dood van de vader een keerpunt: de 20-jarige Elisabeth moet het, eind achttiende eeuw, voortaan in haar eentje opknappen. Zij gaat op zoek naar kennis en inzicht, naar een eigen moraal. Dat is ook wat de 44-jarige Augusta de Wit doet, in deze eeuw, in De naam van de vader (1993). Zij kent de Duitser niet die haar in het laatste oorlogsjaar verwekte, werd opgevoed door een rottige stiefvader en gaat op zoek naar de echte. En daarmee naar de wortels van haar eigen bestaan.
In Noordervliets nieuwste roman, Uit het paradijs, gaat het om een kluwen van vaders. Echte en tweedehands, fysiek aanwezig of verdwenen. Maar stuk voor stuk geen beste vaders. Rond de keukentafel van de 50-jarige, gescheiden David Berk treffen de leden van een verscheurde familie elkaar. Het is een ongemakkelijk bijeenzitten. David, zijn Belgische halfbroer Cyrille, diens vrouw Jacobien, hun dochter Nadine, Davids dochter Biene. Aanleiding is een erfstuk, een imposante villa in Overveen. Resultaat is dat David er achterkomt wat de vaders van de familie hebben aangericht. Met zijn moeder, met hem, met zijn dochter. En hij besluit zelf een betere vader te worden.
'Het is iets dat ik me vaak heb afgevraagd', zegt Nelleke Noordervliet (1945). 'Moet je per se weten wie je ouders zijn? Is het niet voldoende te weten dat je leeft en wie je nu bent? Nu denk ik dat dat niet genoeg is. Het is heel belangrijk om de tocht naar het verleden te maken, om je wortels te leren kennen. Anders leef je in een vacum. Er komt in ieder leven een moment dat je op zoek moet gaan naar je eigen maatstaven. Traditioneel is het de vader die de maatstaven aanreikt. En de moeder is de troosteres, de onvoorwaardelijke schenkster van liefde.
'Die twee elementen zijn in de praktijk niet per definitie bij individuele mannen of vrouwen ondergebracht. Soms zijn ze gelijkelijk over beide ouders verdeeld, soms volgens het stereotype aan beiden opgedrongen. Maar, en daar gaat het over in Uit het paradijs: je hebt een vader, een moeder, en een kind. Die driehoek is essentieel. Dat bouwwerk kan gammel zijn, er kan een zijde worden uitgerukt, maar het is de kern.'
In deze roman staat geen driehoek meer overeind. Als David acht is, laat zijn moeder, een naeve schoonheid met filmsterdromen, zich verleiden door Belgische Jef, telg van een geslacht van katholieke rubberkoningen. Als Jef deze Gezina zwanger maakt, zit hij opgescheept met een dommige echtgenote, een burgerlijke versie van Marilyn Monroe. En met haar zoontje. Ze laten Wout Berk, een eenvoudige bioscoopeigenaar, achter in de Overveense villa waar hij niet hoort - het echtpaar mocht er van de joodse eigenaar tijdens de oorlog op passen en bleef er 'boven zijn stand' wonen.
Maar Jef blijkt ook niet de man van de wereld die Gezina verblindde met zijn zachtleren handschoenen en zijden sokken. Hij wordt onderhouden door papa Jean en later verbannen naar de Kongo. In het grote, statige Brusselse huis, tot de nok toe gevuld met kwezelachtig katholieke familieleden, worden David en Gezina nauwelijks gedoogd - al maakt 'bonpa' Jean gerieflijk gebruik van de charmes van zijn schoondochter. Gezina wordt gek en sterft door een onduidelijke oorzaak in een inrichting.
'Twee vaders, dat is het niet', zegt Nelleke Noordervliet. 'Het hoort niet.' Als David een tijdje in Brussel woont, stelt hij vast dat 'alles onecht is geworden'. Zijn echte vader, aan wie hij zich achter op de motor vastklemde, zijn neus veilig in het leer van zijn jas, is geen vader meer, maar 'een vulgaire vent'. Hij is niet meer het echte kind van zijn moeder. Die heeft nu Cyrille, zijn onechte broertje, die ze 'de stamhouder' noemen en die niet meer van haar borst is weg te slaan. Zijn stiefvader is niet eens een echte stiefvader, want het is 'bonpa' die Davids opleiding bekostigt. En hem dat stevig inwrijft.
David pantsert zich met jeugdig cynisme. Hij wil er bijhoren, en voelt zich daar te goed voor. Hij verstopt zich, superieur en ondergeschikt, in een hoekje van de keuken achter een tekening. Hij schetst een zwart kader waarin hij alle ongerijmdheden onderbrengt. En dat zal hij zijn leven lang blijven doen, zich isoleren. Als volwassen tekenaar en ontwerper. Als vader die afzijdig blijft als zijn dochter aan de drugs raakt en zich in elkaar laat slaan door haar 'gedrogeerde Neanderthaler'.
Het is geen zonnige kijk op de liefde, die Noordervliet in deze roman tentoonspreidt. Uit het paradijs heeft trekken van een klassiek naturalistische roman in de traditie van Couperus en Van Deyssel. Een labiele vrouw die een fataal zetje krijgt door de rigide wetten van haar milieu. Noodlottige mengsels van genen en omstandigheden werken door tot in het tweede, derde geslacht.
'Ik heb een familiegeschiedenis willen schrijven', zegt Noordervliet. 'Geen historische roman deze keer, waarin het individu staat tegen de achtergrond van de grote, collectieve geschiedenis, maar het individu binnen het kleinste collectief, de familie. Objectief gezien worden we bepaald door de omgeving waarin we opgroeien, of dat nu met genen of opvoeding te maken heeft. Dat je vastzit in die kluwen, staat als een paal boven water. We weten niet hoe we reageren op ons verleden.
'Ik ben, hoe dan ook, bepalend voor de toekomst van mijn twee dochters. Ik heb opvoedingsmanco's uit mijn eigen jeugd proberen te vermijden, maar ik maak op mijn beurt weer nieuwe fouten, die mijn moeder niet eens had kunnen maken. Het is een rommelig potje, maar dat je invloed hebt staat vast, en die invloed zal generaties lang dooremmeren. Niet dat die visie nieuw is hoor. Maar in iedere familie hebben die wetmatigheden een unieke verschijningsvorm.'
G EZINA, Davids moeder, is een volkomen intutief levend schepsel, en dat veroorzaakt haar val. Zij is niet bij machte het gemanipuleer van haar mannen te doorzien en zich eraan te onttrekken. Zij weet zich niet te gedragen en maakt zich met haar gevoelsexplosies belachelijk, zodat ze moet worden afgevoerd van de beschaafde wereld. Haar karaktertrekken leven, volgens klassiek recept, door in haar beide zoons. Cyrille en David zijn allebei licht labiel, en als gevolg daarvan soms agressief. Maar zij weten zich te redden. Cyrille doordat hij zich aanpast, zich in de burgerlijke plooi voegt. David door zijn verstand, zijn vermogen tot analyse. Maar eerst moet er vadermoord worden gepleegd, op Jean en Jef Vervaecke. Om gebroederlijk hun geliefde moeder te wreken?
Noordervliet: 'Die beperkt oidipale lezing van de gebeurtenissen heb ik nu juist proberen te vermijden. Dat heeft me hoofdbrekens gekost. Ik heb een hekel aan eenzijdig seksuele, freudiaanse interpretaties. Over vrouwen heeft Freud nooit iets zinnigs gezegd. Maar toch kon ik er niet omheen, het verhaal hernam gaandeweg zijn recht: David pleegt inderdaad vadermoord op zijn stiefvader en wreekt daarmee zijn moeder, en zijn verwrongen jeugd. David verleidt zijn schoonzuster Jacobien, hoewel hij haar een vervelende trut vindt. Natuurlijk zet hij daarmee betaald wat zijn moeder is aangedaan. Maar het is ook een manier om zich weer in die Belgische familie terug te wurmen. Wraak is slechts n aspect van Davids gedrag.
'Gezina schoot als moeder tekort, ja. Maar ze kon niet beter. In haar wil ik laten zien dat een vrouw zich verliest in de vraag welke vorm ze aan al haar functies moet geven: moeder, minnares, echtgenoot, fatsoenlijk burger. Ze is mooi, de mannen komen op haar af als vliegen op de stroop, maar dat werkt in haar nadeel. Het is een geleende identiteit. Maar ieder kind wil van zijn moeder houden. En het kind zal zich in allerlei bochten wringen om dat te blijven doen. Wat mij geruststelt is dat kinderen zich niet zo snel tot slachtoffer laten bestempelen. Ze hebben een onverwoestbare drang tot overleven. Ze zoeken een uitweg, ook al voelen ze zich veronachtzaamd. Ze denken wl: het is allemaal mijn schuld. Zij voelen zich eerder dader dan slachtoffer. Als je slachtoffer bent, geef je alles uit handen. De dader kan nog de verantwoordelijkheid op zich nemen.
'David zegt: luister, dit kan me wel allemaal overkomen zijn, maar ik blijf verantwoordelijk voor mijn leven. Hij moet de knoop ontwarren. Niet alleen de mannen, ook de drie generaties vrouwen zijn in elkaar gevlochten. Gezina, Jacobien, haar dochter Nadine, Davids dochter Biene. De jonge meisjes lijken allebei op Gezina, hoe verschillend ze ook zijn, het brave tutje Nadine en de verloederde Biene. Die vrouwen tollen in een carrousel door zijn kop. Als David tenslotte besluit zich over de zwangere Biene te ontfermen, is dat een positieve reactie op het verleden. Hij wil een spaak in het wiel van de generaties steken. Het lot k n omgebogen worden. Mijn roman is een pleidooi voor een eigen verantwoordelijkheid, die je op de feiten moet veroveren. In die zin logenstraft het juist iedere rechtlijnige naturalistische of freudiaanse interpratie.'
H ET IS Davids rationele instelling die hem geschikt maakt als hoofdpersoon. Zijn analyse van de geschiedenis wijst de lezer de weg. In flashbacks, die op een natuurlijke manier uit het heden voortvloeien, gaat David terug naar zijn Brusselse jeugd, en hij verplaatst zich in de positie van zijn moeder. Een manlijke verteller, voor het eerst in Noordervliets werk. 'Ik wilde voorkomen dat de hoofdpersoon een projectie van mijzelf werd', zegt de schrijfster, 'en dat lukt beter met een man. Inmiddels ken ik David vrij goed. Door hem te maken heb ik hem leren kennen. Hij is waarschijnlijk samengesteld uit mijn ideen over hoe mannen zijn. Voor mij is David een echte man. Cynisch, rationeel, maar met een weke kern. Ik herken wel veel van mezelf in David. Er zijn nu eenmaal dingen die mannen en vrouwen gemeenschappelijk hebben in hun reactie op de wereld. Vrouwen zijn ook rationalisten, soms. Ik bijvoorbeeld.'
In Davids rationaliteit brengt Noordervliet een paar scheuren aan. Als hij, na een drankzuchtige avond met zijn broer, een 'visioen' ziet van zijn moeder achter het stuur van hun oude auto, is hij compleet van zijn stuk gebracht. Zij, reeds lang dood, bracht de broers thuis. De schim van Gezina bezoekt haar zoon de dagen erna meermalen, en samen nemen ze luchtig het verleden door. Natuurlijk beseft David dat hij de geest van zijn moeder zelf heeft opgeroepen. Maar die vlaag van irrationaliteit was net voldoende om hem op een ander spoor te zetten. Terug naar de kern: hij besluit om in het huis van zijn vader te gaan wonen, wellicht met zijn dochter. Om de driehoek te herstellen.
'Emotionaliteit is vruchtbaar', vindt Noordervliet, 'maar heeft de rede nodig als demper.' In dit boek gaat het ook om het evenwicht tussen gevoel en verstand. David hunkert om erbij te horen, maar hij durft nergens bij te horen. 'Als uitvalsbasis heeft hij de eenzaamheid gekozen. Hij denkt niet dat de wereld overloopt van liefde. Hij gaat, net als ik, altijd uit van de meest ongunstige situatie. Dan kan het alleen maar meevallen. Eigenlijk een vreselijke houding in het leven. Voor mij is het schrijven de manier om mijn passies te bedwingen. Niet zomaar: gooi het er maar allemaal uit. Het is een strijd.'
Ook het schrijven heeft Noordervliet veroverd op de omstandigheden. Zij is een 'laatbloeier', debuteerde na haar veertigste. Of liever: zij heeft een typische vrouwencarrire. 'Ik ben van een tussengeneratie, nog net niet van het feminisme. Wel naar het gymnasium, wel studeren, als eerste en enige in mijn familie, maar geen gerichte loopbaan. Er ging altijd iets belangrijkers voor', zegt ze terugkijkend op de afgelopen tien jaar. 'Eerst de kinderen natuurlijk, die gaan altijd voor, en dan was er nog een studie Nederlands die moest worden afgemaakt, en mijn werk in de plaatselijke politiek. Aan mijn debuutroman Tine schreef ik in verloren uurtjes. Gewoon om te kijken of het zou lukken. En ik was stomverbaasd dat het uitgegeven werd.'
Mannen doen dat anders, denkt ze. 'Die zeggen gewoon: ik ben schrijver. En als ze met drie schrijvers in het caf zitten, richten ze een clubje op. Dan heb je een stroming. Veel schrijfsters zitten niet bij die clubjes. Ze worden gelezen, vaak door vrouwen. En als er een literatuurgeschiedenis verschijnt, blijken ze te zijn overgeslagen. Zoals Hella Haasse. Dat is een schrijfster die ik bewonder om haar onverstoorbare gang door de literatuur. Ik voel me ook wel verwant met haar, al is onze thematiek verschillend en ben ik een kind van een andere tijd. Maar ik heb totaal niet de neiging om mij tegen haar, of haar generatie, af te zetten.'
Tegenwoordig is Nelleke Noordervliet ook lang niet altijd achter haar schrijftafel te vinden. Maar om een heel andere reden dan tien jaar geleden. Zij is bestuurlijk actief in het literaire leven, onder andere als voorzitter van het Fonds voor de Letteren. Zij houdt veel lezingen, treedt vaak op radio en televisie op en is regelmatig gastdocent, binnenkort aan de Leidse universiteit. 'Dat lesgeven vind ik heerlijk. De voorbereiding brengt me op ideen voor mijn werk. Ik moet in de wereld staan. Hup, eruit, niet dichtslibben. Het is verfrissend om met anderen te werken.
'Daarbij komt: je bent als schrijver net een voetballer: je moet het in korte tijd verdienen, bij wijze van spreken. Je kunt nog jarenlang blijven schrijven, maar nieuwswaarde heb je maar een beperkte periode. Dat volgende boek komt er wel, daar ben ik niet bang voor. Je moet rustig de tijd nemen om een idee wortel te laten schieten. Op een zeker moment zal ik weer heftig verlangen naar het schrijven. En als ik midden in een boek zit, verlang ik ernaar om maanden te lezen. Zulke verlangens moeten elkaar afwisselen. Dat houdt je aan de gang.'
Aleid Truijens
Nelleke Noordervliet: Uit het paradijs.
Meulenhoff; 317 pagina's;  39,90.
ISBN 90 290 5442 5.

Foto
	nelleke noordervliet DOTO DANIEL KONING-DE VOLKSKRANT


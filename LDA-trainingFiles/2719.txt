	Abortus
	Echtpaar, hij 44 en zij 45, besloot vier jaar geleden tot abortus nadat was vastgesteld dat hun kind een mongooltje zou worden.
Zij: 'Je gaat op de stoel van God zitten, je beslist over leven en dood. Dat is niet gering. De hele tijd spookte dat liedje van Annie M.G. Schmidt door mijn hoofd: ''Daarbinnen wordt een moord gepleegd, al op de spin Sebastiaan.'' Ja, zo voelde ik het echt. Dit is moord, dacht ik steeds. Dit is moord wat wij gaan doen.'
Hij: 'We hadden de beslissing al genomen voordat we de uitslag van de vruchtwaterpunctie kregen. Alles hebben we tegen elkaar afgewogen. Maar we wisten zeker: als het een kind is met het syndroom van Down, dan laten we het niet komen.'
Zij: 'Je kent de curves uit je hoofd, je weet dat je rond je veertigste veel meer kans hebt op een mongooltje.'
Hij: 'Je hoeft zo'n test niet te doen, er zijn mensen die om redenen van geloof weigeren. Maar het is een mogelijkheid die je nu wl hebt. Je kunt zeggen: zo'n kind heeft toch ook recht om te leven, maar niet ten koste van alles, nee, echt niet.'
Zij: 'Er is leven wat echt...
Hij: '... waarvoor geen reden is. Er gebeuren vreselijke dingen door ongelukken, ziekten. Maar in de geboortefase kun je je verstand laten prevaleren.'
Zij: 'Ik was vier maanden zwanger, een abortus kon nog net. De dagen voor de ingreep zal ik nooit vergeten. We zijn uit eten gegaan, en naar de bioscoop. Ik nam weer een glas wijn. Dat was zo raar. Al die tijd heb je heel gezond geleefd, goed voor het kind in je buik gezorgd, en in n keer besluit je dat dat niet meer nodig is. Het is verschrikkelijk om een kind in je buik te hebben en te weten: het mag nog zoveel dagen leven. De laatste avond, in het ziekenhuis, heb ik klassieke muziek voor het kind en mij gedraaid. Ik heb daar afscheid genomen van ons jongetje.'
Hij: 'Je hebt al een naam bedacht, je ziet het helemaal voor je, en dan moet je afscheid nemen van iets dat je nog niet hebt, en toch weer wel. Heel verwarrend.
'We hebben er eindeloos over gepraat. We hebben gekozen voor onszelf, en voor ons nu zevenjarige dochtertje. Een mongooltje zou haar leven absoluut getekend hebben.'
Zij: 'Als je soms ziet hoe dat gaat... ze vragen veel aandacht en zorg.'
Hij: 'Het heeft onherroepelijk gevolgen voor je carrire. Je moet je ambities bijstellen. Dat was een secundair argument, maar het speelde wel mee. Zij begon net een bedrijf, dat had ze nooit kunnen opbouwen.
'Maar we dachten niet alleen aan onszelf, ook aan het mongolode kind. Hoe gelukkig maak je zo'n kind? Wij zouden te oud zijn om ervoor te zorgen als het groter zou worden. We hebben een kleine familie, die zou ons niet kunnen helpen. En de maatschappelijke zorg voor deze kinderen schiet toch tekort. Het komt in deze samenleving aan de kant te staan.'
Zij: 'In die tijd speelde de kwestie van Jolanda Venema, dat kind dat in haar blootje vastgebonden zat in een inrichting. Dat beeld zag ik de hele tijd voor me. Ik ging uit van het somberste scenario.'
Hij: 'Je weet niet hoe ernstig gehandicapt het kind is, dat kunnen ze op grond van zo'n test niet zeggen.'
Zij: 'Mijn keuze is benvloed door de negatieve informatie die ik toen had, daar ben ik me van bewust. De laatste tijd hoor je over mongolen die gewoon naar de lagere school gaan. Ik heb nooit spijt van onze beslissing gehad, maar als ik nu een mongool zie die het goed doet, denk ik soms: goh, als ons kind nou ook zo geweest was...'
Hij: 'Op een gegeven moment zie je overal mongolen. Ik heb een tijd gehad dat ik dacht dat mensen het aan me zagen. Dan keek ik naar ouders met een mongool, dan keken ze terug, en dacht ik: ze weten het.'
Zij: 'Het is een taboe. In mijn geval was het helemaal complex, omdat mijn ouders zeer godsdienstig zijn en mijn vader zelfs actief pro life. Mijn moeder begreep me, die zei: ''Kind, wij hebben makkelijk praten, wij zitten niet in die situatie.'' Maar mijn vader vindt het allemaal zo vreselijk dat hij er nooit een woord over heeft gezegd.'
Hij: 'Je merkt dat mensen er geen raad mee weten. We hebben vrienden die er helemaal niet op gereageerd hebben, ook al wisten ze het wel. Die presteerden het zelfs om een keer te zeggen: ''Kinderen krijgen, dat gaat toch vanzelf'' Dat sneed me echt door de ziel.'
Zij: 'Wij zijn van een generatie die dacht: kinderen krijgen kan makkelijk op je veertigste. Dat was de tijdgeest. We ontmoetten elkaar vrij laat, tot mijn 35ste was het geen item. Dat is heel verneukeratief. Toen we eenmaal kinderen wilden, ging het niet zo gemakkelijk meer. Ik heb vijf jaar lang elke zomer in het ziekenhuis gelegen. Een buitenbaarmoederlijke zwangerschap, een miskraam...'
Hij: '... elke vakantie stond in het teken van deze toestanden.'
Zij: 'Ik ben uiteindelijk zwanger geraakt van mijn dochtertje dankzij hormonen; clomid. Dat is een lichaamseigen hormoon dat de eisprong benvloedt. Bij de laatste zwangerschap heb ik zelfs een dubbele portie clomid moeten slikken.'
Hij: 'Het is een volstrekt kunstmatig proces. Misschien was het wel anders geweest als we zonder die middelen zwanger waren geworden. We hadden bij dit kind allebei het gevoel dat de start fout was. De zwangerschap zat niet lekker, ze was in het begin echt doodziek.'
Zij: 'Ik had krampen, alsof het een miskraam zou worden. Later hoorde ik dat dat vaker voorkomt bij mongolen. De natuur probeert de vrucht af te stoten.
'Ik heb veel gehad aan gesprekken met een vriend van mij. Die zei: je mag nooit zeggen dat het moord is, want de hele situatie is al onnatuurlijk. Het kind is er met hulpmiddelen gekomen, en nu ga je het met hulpmiddelen niet meer laten leven.'
Hij: 'We hebben de grenzen te ver verlegd in onze maatschappij. Alles kan, voor bijna elk vruchtbaarheidsprobleem is een oplossing. Maar het kan n¡et wat je doet. Je speelt in blessuretijd, terwijl de wedstrijd eigenlijk al afgelopen is.'
Zij: 'En de gevolgen zijn groot. Niet alleen omdat je verdriet hebt; ik heb niet voor niets drie jaar lang keihard gewerkt. Je raakt ook in de war. Als je n keer op de stoel van God hebt gezeten, dan brengt dat je in verwarring op momenten dat je weer voor die keuze staat. Je hebt je op een terrein begeven dat altijd verboden was voor mensen.
'Deze zomer is zijn moeder gestorven en op een gegeven moment kom je voor de vraag te staan: mogen we dit proces versnellen of niet. Ik betrapte mezelf erop dat ik op een gegeven moment zo moe was, zo doodop, dat ik dacht: nou is het wel genoeg geweest. Laat het maar ophouden. Daar ben ik van geschrokken. Dat zo'n gedachte in je hoofd opkomt! Dat komt toch doordat je een keer over een grens bent heengegaan, althans, zo beleef ik het.'
Hij: 'Het tekent je leven. Vanaf dat moment waren we onze jeugd, onze onschuld en onbevangenheid, voorgoed kwijt.'
Judith Koelemeijer

Foto
	FOTO MICHAEL FERRON


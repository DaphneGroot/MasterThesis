Dour.
Dour (Waals: "Doû") is een gemeente en dorp in de Waalse provincie Henegouwen in België. Het maakt deel uit van het arrondissement Bergen. De gemeente telt ruim 16.500 inwoners. Dour ligt op een grote 10 kilometer van de provinciehoofdplaats Bergen, net ten zuiden van de weg van Bergen naar de Franse stad Valenciennes.
Dour maakt deel uit van de Borinage en was de site van een aantal voormalige steenkoolmijnen waaronder de Steenkoolmijn Sauwartan. Dour werd recent vooral bekend van het gelijknamige Dour Festival in de zomer.
Kernen.
De fusiegemeente Dour bestaat uit vier deelgemeenten, namelijk Dour zelf, Blaugies, Élouges en Wihéries. Dour zelf is de grootste kern; net ten westen ervan liggen de dorpskernen van Élouges (met het gehucht Monceau) en Wihéries. De kleinere dorpskern van Blaugies ligt ten zuiden. In het zuidoosten van het grondgebied van de hoofddeelgemeente zelf, tegen de grens met Blaugies ligt nog het gehucht Petit-Dour. Het grondgebied van Blaugies grenst in het uiterste zuiden over een kleine halve kilometer aan Frankrijk.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Dour bestaat uit een coalitie van Dour Renouveau (DR) en MR.

	Real bouwt voor 125 miljoen oefencomplex
	SID
MADRID
Real Madrid heeft vrijdag zeven hectare grond gekocht. Op dat terrein, dat tien miljoen gulden kostte, gaat de Koninklijke een trainingscentrum bouwen. Het grootste ter wereld, zeggen de Spanjaarden.
Op het stuk land in Fuin Carral worden trainingsvelden aangelegd en een hotel, sauna- en fitnesscentrum en onderkomens voor jeugdspelers gebouwd. De totale kosten bedragen 125 miljoen gulden.


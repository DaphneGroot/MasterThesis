	Beleid ECB gaat lijken op dat van Bundesbank
	DPA, Reuter
FRANKFURT
Het Europees Monetair Instituut (EMI), de voorloper van de Europese Centrale bank, heeft vrijdag een concept voorgelegd voor het monetaire beleid waarmee een stabiele koers van de euro, de toekomstige EU-munteenheid, moet worden gewaarborgd.
Het voorgestelde beleid lijkt veel op de koers die de Bundesbank, de centrale bank van Duitsland, vaart. Zo stelt het EMI voor de koers van de euro in de hand te houden via streefpercentages voor de groei van de geldhoeveelheid of een direct inflatiedoel.
Op het ogenblik acht het instituut het 'niet mogelijk noch wenselijk' nader te bepalen welk van de twee beleidsinstrumenten de voorkeur van de Europese Centrale bank moet krijgen. Het EMI heeft andere strategieÃ«n, bijvoorbeeld via wisselkoersen of rente, verworpen.
Om de kortlopende rente te sturen doet het EMI de suggestie om op de geldmarkt te opereren met een hoogste en een laagste rentetarief, zoals de Bundesbank nu doet. EMI-voorzitter Lamfalussy liet weten dat de voorstellen niet een kopie zijn van het beleid van de Bundesbank of een andere centrale bank.



Hutspot.
Hutspot, ook wel (penen- of wortel)stamp of peestamp (Brabants), peen en uien of wortels en uien genoemd, is een typisch Nederlands wintergerecht. Het wordt gemaakt door aardappelen, wortelen (meestal winterpeen) en uien samen gaar te koken en daarna te stampen tot een stamppot.
Het Groene Boekje zet de woorden hutspot en hutsepot op één regel, en beschouwt ze dus als twee aanvaarde schrijfwijzen van hetzelfde woord. In Vlaanderen is hutsepot echter geen stamppot, maar een stoofschotel in bouillon.
Hutspot gaat traditioneel vergezeld van gekookt klapstuk of al dan niet gerookt spek, waarbij de wortelen en uien in het kookvocht worden gegaard.
Hutspot bestond als gerecht in de lage landen al voordat de aardappel in Europa bekend was. En mogelijk ook voordat de wortel, die afkomstig is uit Iran, hier gangbaar werd. De hutspot die in 1574 bij het Leidens ontzet werd gegeten, bevatte pastinaak als basis. In Vlaanderen wordt dit gerecht stamppot genoemd, in Brussel stoemp.
Hutspot op bord met jus en stooflap. Variant met aardappelen direct erdoorheen gestampt, waarbij winterpeen is gebruikt.

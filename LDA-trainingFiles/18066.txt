 NPM NEEMT 30 PCT PANAMESE REDER. 
 AMSTERDAM, 30 jan (Reuter) - De Nederlandse Participatie Maatschappij NV (NPM) heeft meegedeeld dat zij via de financieringsmaatschappij N&M Ship Finance NV een belang van 30 procent heeft verworven in Andino Chemical Tankers Inc. 
 Deze in Panama gevestigde vennootschap exploiteert een aantal tankschepen die voor het vervoer van chemicalien in het Caribisch gebied en Zuid-Amerika worden ingezet. 
 Mede-aandeelhouders in Andino zijn de Antilliaanse dochters van Holland Chemical International BV te Amsterdam en van Nedship Bank, een onderdeel van de Rabobank [RABN.CN]. 
 Volgens NPM kan Andino door haar participatie een omvangrijk investeringsprogramma met het oog op groei uitvoeren. 
 "De nieuwe participatie draagt direct bij aan de groei van het operationeel resultaat per aandeel NPM," aldus NPM. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

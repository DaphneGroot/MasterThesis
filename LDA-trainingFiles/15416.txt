Langemark-Poelkapelle.
Langemark-Poelkapelle is een landelijke gemeente in de Belgische provincie West-Vlaanderen. De gemeente telt iets minder dan 8.000 inwoners.
Kernen.
De fusiegemeente Langemark-Poelkapelle bestaat uit de deelgemeenten Bikschote, Langemark en Poelkapelle. Het centrale Langemark is de grootste en belangrijkste kern. In Langemark liggen nog de afzonderlijke gehuchten en parochies Madonna en Sint-Juliaan.
Kaart.
Langemark-Poelkapelle, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Eerste Wereldoorlog.
Langemark-Poelkapelle wordt vaak geassocieerd met verschillende veldslagen uit de Eerste Wereldoorlog. Zo vond op 22 april 1915 er de eerste (Duitse) gasaanval uit de geschiedenis plaats. Tot op vandaag zijn de sporen van de Eerste Wereldoorlog duidelijk zichtbaar in Langemark-Poelkapelle. In het gehucht Sint-Juliaan bevindt zich een Canadees oorlogsmonument.
Langemark-Poelkapelle telt zeven Britse militaire begraafplaatsen.
Op het Deutscher Soldatenfriedhof Langemark liggen meer dan 44.000 gesneuvelde Duitse soldaten.
Geschiedenis.
De gemeente wordt bestuurd door de CD&V (10 zetels) en sp.a (4 zetels). De burgemeester voor de legislatuur 2006-2012 is Alain Wyffels (ook al burgemeester in vorige legislatuur). De vorige legislatuur was ook CD&V en sp.a, maar die werd medio 2006 verbroken nadat schepen Luc Maddelein (sp.a) betrapt werd op een winkeldiefstal. De oppositie wordt gevoerd door VLD (3 zetels) en Welzijn (2 zetels). Sinds 2013 is er een coalitie van CD&V en Open Vld.
2013-2018.
Burgemeester is Alain Wyffels (CD&V). Hij leidt een coalitie bestaande uit CD&V en Open Vld. Samen vormen ze de meerderheid met 12 op 19 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde coalitie staan vetjes afgedrukt

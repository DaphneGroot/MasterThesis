	Bokser in voetbal
	SOCCER WORLD in de Amsterdamse Arena ziet er weer netjes uit, hoewel 'nog niet helemaal top' volgens directeur Rob Cohen. De voorgaande avond hebben spelers en aanhang goed gegeten en gedronken op een Ajax-overwinning in het grand caf van Van 't Schip, Blind, Rijkaard en de broers De Boer. Het groepje van zes Duitsers dat ging zitten om te zitten en niks bestelde, werd verzocht naar de hal te gaan.
'Donder op, wat heb ik met die moffen te maken', zegt Cohen. 'Voor mij is een Duitser nog altijd een mof. Als een van mijn twee dochters een Duitse vriend had gehad zou dat een ramp voor me zijn geweest. Soms hoor je: ''Maar wat kunnen Duitse jongeren nu doen aan die oorlog?'' Dan zegt mijn schoonvader: ''Mijn zusje van twee kon er ook niks aan doen.'' Die man heeft bijna niemand meer. Alleen op de wereld.'
De dochters van Cohen kregen geen Duitse vrienden. De ene trouwde met de broer van profvoetballer Danny den Ouden, de ander met Ronald de Boer. 'Bij zo'n bruiloft besef je weer hoe klein je eigen familie is. Wij waren met zijn twaalven, de familie De Boer was met wel honderd man.'
Rob Cohen (52) was niet de beste, maar wel de sterkste van de klas. Het hele gezin Cohen was sterk. De drie broers en hun zus groeiden op in het slagersbedrijf. Uit alle hoeken van Amsterdam kwamen de klanten voor het pekelvlees en de ossenworst van Cohen. Als twaalfjarige hielp Rob al mee - onder zijn kleren droeg hij nog alles wat hij die nacht had aangehad. Hij moest om vijf uur 's ochtends beginnen, als het min acht was in de kleine slagerij: 'Stond je helemaal te blauwen.'
Die kou vergat hij nooit. Hij koos voor een ander leven. Hij werd textielhandelaar, kocht verschillende modewinkels, verdiende zijn vermogen met zeven Febo's en vervult nu een rol die hem financieel niets oplevert maar wel een boel plezier verschaft. Als de geestelijke vader en motor van het zakelijk collectief achter het Nederlands voetbalelftal Team Holland.
Echte interesse voor het voetbal kreeg Cohen pas door de verkeringen van zijn dochters. Een mooi spel, voetbal, maar zijn liefde ging nog meer uit naar sporten waarbij fysieke kracht een grote rol speelt. 'Waar geen gezeur is.' Zijn vader bokste, zijn broer Fred was amateurbokser. Die had een lijf van steen. 'Een fant stisch lijf. Die liep op een winterdag, want hij vond het zelf ook fant stisch mooi, met korte mouwen en daar kwamen dan een paar armen onderuit waar iedereen helemaal dol van werd.'
Fred nam er drie tegelijk voor zijn rekening als het moest: wegwezen jullie. Er is een groot verschil tussen een professionele vechter en iemand die gewoon kwaad is. Rob deed zijn zelfvertrouwen op bij de bokstraining, en koos ijshockey als sport. Hij kon matig ijshockeyen, maar toch zei de trainer: ''Rob, pak jij die jongen maar, want die is zo vreselijk goed.'' Cohen: 'Dan werkte je op kracht.'
Zijn vader zei altijd tegen hem: 'Blijven kijken, en zorg dat je de eerste bent.'
IN DE OORLOG werd de slagerij toegewezen aan NSB'ers. Zijn vader bracht de laatste twee oorlogsjaren door in een werkkamp. Nooit vertelde hij zijn kinderen over die tijd. 'Ik denk dat hij ons wilde besparen hoe anderen hem hebben behandeld.' Maar misschien was dat oorlogsverleden wel de reden dat zijn vader nooit zin had in verjaardagen. Dat hij niet met zijn zoons ging voetballen 'op een veldje'. Dat hij liever alleen ging vissen. Het was geen vader die zijn kinderen op schoot nam. 'Het was een man die heel veel in zichzelf had opgesloten. Zijn kinderen kon hij vooral waarderen als ze kei- en keihard werkten.'
Mooi hoor, al die verhalen over het verzet in Nederland, zegt Cohen ironisch. 'Maar ik heb van mijn ouders niet de indruk gekregen dat er een overvloed aan verzetsmensen was.' Zijn niet-joodse moeder moest het alleen doen, toen haar man eenmaal was opgehaald. 'Andere Nederlanders hadden niet zoiets van: we zullen die vrouw eens effe helpen.' Zijn moeder regelde onderduikadressen voor een nichtje. 'En dan bleek dat meisje verwaarloosd, moest er weer meer geld op tafel komen.'
Hij noemt zijn vader een moedige man. Een overlever. 'Na de oorlog moest hij een nieuw leven opbouwen tussen dezelfde Nederlanders die ervoor hadden gezorgd dat hij werd weggestuurd.' Hij claimde zijn slagerij terug, werkte onverdroten door, bracht het bedrijf er weer bovenop en breidde uit met een restaurant annex broodjeszaak op het Rembrandtplein in Amsterdam.
Rob Cohen werkte bij zijn vader totdat ze een zakelijke ruzie kregen. 'Mijn vader wilde alles op zijn manier doen h. Net als ik.'
Tegenwoordig stellen sommigen Rob Cohen voor als 'de schoonvader van Ronald de Boer'. Vervelend. 'Want ik heb mijn eigen mening. Maar als ik morgen iets roep, moet Ronald zich verantwoorden. Terwijl hij vaak niet eens weet waarmee ik bezig ben.'
De broers Den Ouden, de broers De Boer: hij ziet ze als zijn eigen kinderen. 'We hebben een heel hechte band. Dat komt denk ik ook weer door die kleine familie. Onze kinderen en schoonzoons zien we elke dag.'
Als Ajax of het Nederlands elftal op het veld staat, ziet hij hoofdzakelijk Ronald voetballen. En al speelt hij de sterren van de hemel, Cohen kan zich elke bal herinneren waarmee Ronald de mist ingaat. 'Elk foutje valt je op. En als ie niet goed speelt, zit je je in jezelf te verbijten: h, zak, R¢¢n. Je voelt je zo verbonden met iemand die bij je thuis slaapt.'
Rob Jansen is de officile zaakwaarnemer van Frank en Ronald de Boer; Rob Cohen het controlerend apparaat. 'Ik zit tussen Ronald en Frank in en met zijn drien kijken we wat de professionals ons te bieden hebben. Ik heb ze maar een ding geleerd: dat ze vooral zelf moeten nadenken.'
Maar hij heeft recht op zijn eigen mening. Cohen zou willen dat ze kozen voor het buitenland. De broers De Boer mogen nu wel eens aan hun financin denken. 'Je hebt een verplichting naar je kinderen toe.' Dat Ronald en Frank al miljonair zijn, is voor hem geen argument. 'Het is toch een groot verschil, hier verdienen of bij Arsenal, Juventus of AC Milan. Maar voor geld kiezen is in Nederland altijd een probleem.'
Dat de broers in voorgaande jaren nog niet zijn vertrokken naar een buitenlandse club komt volgens Cohen door hun aard. 'Zij hebben dat hele rustige in zich wat ik niet heb.'
Zijn eerste snackbar heette Automatiek. Cohen mocht toen van de Febo-bedenker de naam Febo nog niet gebruiken voor zijn zaak. Maar op een bord in de winkel stond: Wij verkopen uitsluitend FEBO-producten. 'Wij verkopen', in kleine letters, 'Febo' in grote. Dus de klanten dachten dat ze in een heuse Febo stonden. Automatiek werd een succes, Cohen nam een franchise op de naam Febo en breidde uit.
Zijn 'eethart' is geboren in zijn jeugd. Vrijdagavond was feest in huize Cohen. Dan bereidde zijn moeder twee soorten soep, een heel staartstuk n een rollade. Voor na had ze chocoladepudding met lange vingers.
'Ik hou van hl lekker eten.' Nog steeds gelooft hij niet in partijen zonder hapjes. 'Met die sherry en die jus d'orange en die borrelnoten en die bloemkool met een dipsaus. Helemaal drie keer niks.'
Twee jaar geleden verkocht hij zijn Febo's. Hij had zijn geld verdiend. 'Ik kon stoppen.'
Cohen ('Mijn vrienden zeggen dat ik nooit rust zal vinden') stortte zich op een ander project. Team Holland, de bv die sinds april dit jaar de portretrechten van de internationals collectief uitbaat. Hij maakt zich hiermee niet populair bij clubbesturen en sponsors. Want die mogen nu alleen nog de namen van individuele spelers gebruiken als ze er extra voor betalen. Anders stuurt Team Holland er subiet een advocaat op af. 'Want je naam is nog altijd van jezelf. Als Ajax de naam van Ronald de Boer wil gebruiken voor merchandising moeten ze een afspraak maken over de vergoeding daarvoor.'
Cohen zegt dat het hem niet gaat om de macht die hij zo indirect uitoefent op de wereld van het voetbal. Maar eh: 'Ik ga het niet uit de weg iemand te vertellen dat ie een vervelend mannetje is dat het verkeerd ziet.' Want wat heeft hij zich gergerd aan clubbestuurders en hun medewerkers in al die jaren dat hij meereist met het Nederlands elftal en Ajax.
'Ik zie wat ze uitgeven en afrekenen. En ik zeg altijd: als je niet oppast, kopen ze de cadeautjes ook nog op kosten van de club. De spelers van het Nederlands elftal willen voor duizend procent wereldkampioen worden, maar ik betwijfel of iedereen daarboven er zo mee bezig is. Die denken meer aan het hotel waarin ze komen en hoe lang ze erin kunnen zitten en of ze hun vrouwen en kinderen mee kunnen nemen.'
Laatst hoorde hij nog dat een bestuurder had opgeschept over het grote aantal academici in zijn groep. 'Maar of dat een garantie is voor zakelijk succes betwijfel ik. Ik denk dat vingergevoeligheid in dit soort zaken belangrijker is dan of je de universiteit hebt doorlopen. De kwaliteit van de mensen die het voetbal leiden wordt overschat. ''Wij zijn professionals'', dat woord klinkt doorlopend uit die keelgaten.'
Hij is de keren niet vergeten dat 'ze' hem lieten staan in het buitenland, als 'ze' per busje reisden en hijzelf geen taxi kon krijgen. Dat 'ze' hem niet groetten, maar voor 'stront' aankeken. Dat 'ze' de beste kaarten voor zichzelf regelden en de ouders van spelers lieten zitten op de eerste rij cornervlag. Of neem zo'n laffe 'grap' toen hij in het vliegtuig met een sponsor stond te praten: 'Zeg Rob, dit gedeelte is gereserveerd voor de sponsors, hoor.'
Laat ze dan maar gewoon zeggen dat ze hem niet moeten.
Net zoals hij liever heeft dat iemand tegen hem zegt: 'Met joodse mensen wil ik liever niet omgaan, want dat is mijn type niet.' Beter dan dat er achter zijn rug wordt gefluisterd: 'Het is zo'n slimme zakenman omdat het een jood is.' Cohen: 'Flauwekul natuurlijk. Ik heb me gewoon altijd van 's ochtends vroeg tot 's avonds laat de zenuwen gewerkt. Niks slims aan.'
ALS HIJ een donkere speler hoort zeggen dat hij niet weet wat discriminatie is, denkt Cohen: sodemieter op man, natuurlijk weet je dat. Hij herinnert zich de keer dat zijn vrouw monopoly speelde met hun vroegere buren. Heel aardige mensen, geen kwaad bij. Maar toch: 'Je kunt wel zien waar je vandaan komt', lachte de buurvrouw tegen zijn vrouw.
'We zijn jullie nog niet vergeten', stond er op het papiertje dat hij tien jaar geleden onder zijn ruitenwisser vond. 'Er komt wel weer een tijd dat we onze peuken op jullie kunnen uitdoven', luidde de tekst van een brief die zijn vader ontving.
'Ik ben een vechter', zegt Rob Cohen. 'We hadden thuis maar n geloof, en dat was in onszelf.'

Foto
	Rob Cohen in grand caf Soccer World. FOTO HANS HEUS DE VOLKSKRANT


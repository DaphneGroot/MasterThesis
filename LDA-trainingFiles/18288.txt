Partij van de Vrijheid.
De Partij van de Vrijheid (PvdV) was een Nederlandse politieke partij, die bestond van 1946-1948, en het liberalisme toegedaan was. Het was een voortzetting van de Liberale Staatspartij, ook wel bekend als Vrijheidsbond, na de Tweede Wereldoorlog.
Geschiedenis.
In 1922 had de Liberale Staatspartij 10 zetels in de Tweede Kamer. In 1937 waren het er nog maar 4.
Na de Tweede Wereldoorlog werd de Liberale Staatspartij voortgezet als de Partij van de Vrijheid onder leiding van Dirk Stikker. Andere prominente partijleden waren Steven Bierema, die fractievoorzitter was van de PvdV in de Tweede Kamer, en de latere vicepremier Henk Korthals. Bij de verkiezingen van 1946 haalde de PvdV 6 zetels. In de Eerste Kamer kreeg de PvdV in 1946 3 zetels, die in 1948 alle drie overgingen naar de VVD. Samen met het Comit√©-Oud fuseerde de partij op 24 januari 1948 tot de Volkspartij voor Vrijheid en Democratie (VVD). Op 27 januari 1948 werden alle PvdV-Kamerleden lid van de VVD. Bij de Tweede Kamerverkiezingen later dat jaar zou de VVD van 6 naar 8 zetels gaan. Voor de verdere geschiedenis, zie VVD.

Kinderbijslag.
Kinderbijslag (ook genoemd kindergeld) is een sociale uitkering die wordt toegekend als men kinderen verzorgt en/of onderhoudt.
Geschiedenis.
De eerste kinderbijslag werd betaald in Frankrijk aan het einde van de negentiende eeuw. Bedoeling was om de inkomsten van gezinnen met lage lonen op te trekken zonder de lonen als dusdanig te verhogen. De volgende stap was de oprichting van compensatiekassen in 1918, eveneens in Frankrijk. De redenering achter de toepassing van een compensatieregeling via een compensatiekas was het loskoppelen van de kostprijs van een werknemer van zijn gezinssituatie. Zodoende kwam het voordeel voor de werkgever bij de aanwerving van alleen personeel zonder kinderlast te vervallen.

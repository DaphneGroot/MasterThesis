	MOBUTU
	Na een verblijf van nog geen maand in Zaïre gaat de president Mobutu Sese Seko vandaag terug naar zijn villa aan de Franse Rivièra, waar hij vorig jaar herstelde na een behandeling voor kanker. Mobutu keerde op 17 december terug naar Zaïre om het stuurloze land leiding te geven in de strijd tegen rebellen die grote delen van het oosten in handen hebben. Tijdens zijn verblijf in Zaïre benoemde Mobutu een nieuwe legerchef en vormde hij een 'crisiskabinet'. Militaire successen werden niet geboekt.


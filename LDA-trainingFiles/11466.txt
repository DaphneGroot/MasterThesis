Mollen.
De familie van de mollen (Talpidae) bestaat uit de (onderfamilie Talpinae), ook nog uit de desmans (onderfamilie Desmaninae) en de spitsmuismollen (onderfamilie Uropsilinae). Beide lijken wel wat op spitsmuizen, net als de "echte mollen" "Urotrichus", "Neurotrichus" en "Scaptonyx".
Leefwijze.
Deze bekende, veelal zwarte, graafdiertjes leven van bodeminsecten, larven en regenwormen.
Verspreiding en leefgebied.
Desmans komen voor in Noord-Spanje en Noord-Portugal (Pyrenese desman, "Galemys pyrenaicus") en in het Wolgagebied in Rusland (Russische desman, "Desmana moschata"). Echte spitsmuismollen ("Uropsilus") komen voor in het zuidwesten van China en Noord-Myanmar. De andere spitsmuismollen komen voor in Noord-Amerika ("Neurotrichus"), Japan ("Urotrichus") en in Myanmar en Zuidwest-China ("Scaptonyx"). De andere geslachten van de mollen komen veelal ook in Zuidoost-Azië voor, met uitzondering van "Scapanus", "Scalopus" en "Condylura" uit Noord-Amerika en "Talpa" uit Europa en de rest van Azië.
Op andere continenten komen diersoorten voor die qua uiterlijk en leefstijl erg op mollen lijken, maar niet verwant zijn: de Afrikaanse goudmollen en de Australische buidelmollen.
Afsplitsing.
Ongeveer 54 miljoen jaar geleden, in het Eoceen, splitsten de Talpidae zich af van de overige Eulipotyphla.

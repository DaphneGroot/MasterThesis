	'Ze worden kampioen'
	'IK BEN erg onder de indruk van dit Nederlandse volleybalteam. Dit na-Olympische seizoen bewijst dat zelfs Ron Zwerver te vervangen is. Het is een frisse groep, met een coach, Toon Gerbrands, die erg open is. Vroeger waren de spelers altijd pro-Arie of tegen-Joop. Zwerver heeft daardoor nooit vrijuit kunnen spelen. Die vervelende sfeer is verdwenen.
Dit is een ploeg zonder frustraties en ergernissen uit het verleden. Het lijkt een hechte eenheid waarin de ouderen moeiteloos passen. Als dat niet zo zou zijn, zou Peter Blang dat al lang hebben laten blijken. Ze worden Europees kampioen, daar heb ik het volste vertrouwen in. Het team oogt zeer stabiel.
Het leukste is dat de jongens die in een gespreid bedje zijn gekomen, bewijzen dat je daardoor niet lui hoeft te worden. Die vrees heeft altijd bestaan. De vorige generatie heeft tegen de stroom in moeten roeien, zo werden hun karakters gevormd.
De vorige generatie heeft altijd voorspeld dat het na het opdoeken van het Bankras-model, in 1992, gebeurd zou zijn met de rol van Nederland in het topvolleybal. Maar in de huidige basis spelen vier jongens die zijn opgeleid in de Nederlandse competitie: Bas van de Goor, Richard Schuil, Guido Grtzen en Reinder Nummerdor. Ze komen allemaal uit Nederland, maar niet uit een model.
In het buitenland rijpen ze. Schuil is in n jaar Belgi een topper geworden. Daar staat hij onder druk, is hij de buitenlander die zich altijd moet bewijzen. Nummerdor is die weg nog niet gegaan. Hij is, dat geef ik toe, een hartediefje voor de vrouwen. De meisjes komen uit het hele land voor hem naar Eindhoven. Ik vind hem zo leuk omdat hij bij 14-14 nog voor een ace durft te gaan.
Het geheim van het Nederlandse spel blijft voorlopig de spelverdeling van Blang. Het is sneu voor Latuhihin, die zich ook sterk ontwikkeld heeft, maar Peter is de beste. Hij speelt de bal met gestrekte armen, boven het hoofd. Misha zit lager. Durf en vastheid zijn vereist. Meoni van Itali kan lang niet tegen Blang op.'
John Volkers


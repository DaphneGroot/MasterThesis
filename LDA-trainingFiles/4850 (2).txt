William Vance.
William Vance is het pseudoniem van de Belgische striptekenaar William Van Cutsem (Anderlecht, 8 september 1935). Hij is vooral bekend als de tekenaar van XIII (lees: dertien), waarvan het scenario is geschreven door Jean Van Hamme.
Levensloop.
Vance was van kleinsaf gefascineerd door strips en vooral door illustratoren die van realisme in hun tekeningen hielden. Hij studeerde aan de Koninklijke Academie voor Schone Kunsten te Brussel. De kneepjes van het vak leerde hij in de publiciteitswereld waar hij 6 jaar vertoefde voor hij zich aan strips waagde.
Daar nam hij ook de schuilnaam Vance aan.
In 2005 ontving hij de Vlaamse Cultuurprijs voor de Strip, beter bekend als de Bronzen Adhemar, tijdens het stripfestival in Turnhout. Vance zelf woont sinds 1979 in Spanje, eerst in Valladolid en later in Santander.
Vance is ondertussen gestopt met tekenen als gevolg van de ziekte van Parkinson die bij hem is vastgesteld, door het beven blokkeert hij tijdens het tekenen en is daarom volledig gestopt.

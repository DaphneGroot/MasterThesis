	TELEVISIE WOONT IN AMSTERDAM-NOORD
	In Hotel Dendermonde, een pleisterplaats van de personages uit Goede Tijden, Slechte Tijden (GTST), hangt achter de balie een schilderij van Herman Brood. Het is een cadeau van de schilder annex rockartiest aan de makers van de soap. Hij schonk hun het doek ter gelegenheid van de duizendste aflevering.
Televisiepersonages hebben niet veel met kunst. De artistiekerigen onder hen, zoals Hotel Dendermonde-eigenaresse Anita, zijn in het beste geval in het bezit van een gratis verkregen werk van Herman Brood. Wie in Nederlands drama wat te verteren heeft, spijkert een familiewapen aan de muur. Een aquarel met onbestemde vlakken doet het bij televisiekarakters ook goed. Evenals een door Tonny Holsbergen gemaakt portet, zoals Yvette van Cloppenburg in Goudkust aan haar kantoorwand heeft gespijkerd.
Kunst in drama overdrijft. Net zoals decors dat doen. Zij moeten de kijker vertellen hoe hun eigenaar in elkaar zit. Unit 13-officier van justitie Adrinne Rieding, de advocaten uit Pleidooi en Linda, Roos en Jessica wonen en werken in ruimten die in dienst staan van hun karakter.
'Een decor moet in n oogopslag een levensverhaal vertellen', zegt Annet Nederveld, art director van Goede Tijden Slechte Tijden (GTST) en Goudkust. Bij beide soaps is zij verantwoordelijk voor het ontwerp en de inrichting van de decors. 'Op een paar vierkante meter wordt de suggestie van een compleet hotel of huis gewekt. Een huis dat staat voor een leven. Met rekwisieten, fotolijsten, zogenaamde erfstukken, vazen en draperien suggereer ik een curriculum vitae.'
Geen enkele interieur in GTST is realistisch. Niemand heeft zo'n beklemmende keuken als de burgelijke meneer Harmsen. Er is geen hotel dat het sterretjesbehang uit Hotel Dendermonde aan de muur durft te plakken. Om maar te zwijgen over het paars-grijze huis waarin Frits van Houten zijn snode plannen uitdacht. 'In het dagelijkse leven zul je een interieur als dat van Van Houten nooit tegenkomen. Toch verbaast geen enkele kijker zich erover. Omdat het gevoelsmatig klopte. Die vreemde kleuren zeiden iets over Van Houtens neiging af te wijken. Ze crerden een dreigende sfeer, maakten hem tot een geheimzinnig figuur.'
Ren de la Rambelje, locatiescout bij televisieproducent IDtv, is evenals Nederveld zeven dagen per week met decors voor televisiedrama bezig. Maar er is een verschil in beider werk: terwijl Nederveld in studio's van Van den Ende Productions woekert met ruimte, rijdt De la Rambelje dorpen en steden af om opnameplekken te vinden. Hij traceert onder meer de kruispunten voor Twaalf Steden Dertien Ongelukken, een serie waarin acteurs verkeersongelukken naspelen. Die kruispunten dienen aan heldere uitgangspunten te voldoen: de gemeente waarin de opnamen plaatsvinden, moet toestaan dat het verkeer tijdelijk wordt omgeleid, en de locatie mag vanuit Amsterdam niet langer dan een half uur rijden zijn. 'Vrijwel ieder crewlid woont in Amsterdam. Dan is het, met het oog op de reiskosten en het opnameschema, wenselijk in de buurt te draaien. Iedere minuut reistijd gaat ten koste van de opnametijd. Daarom is Haarlem en omgeving ideaal voor ons. Of Amsterdam-Noord; daar staan jaren-zeventig-flats, er zijn rustige wijken, een pittoresk dorp als Nieuwendam ligt op een steenworp afstand, zelfs op dijken filmen is mogelijk. En in Amsterdam-Noord kan een filmploeg ongestoord zijn werk doen. In Amstelveen, waar ook veel fraaie locaties zijn, komt om de drie minuten een vliegtuig naar beneden. Dat werkt niet.'
Op het kantoor van De la Rambelje, in het gebouw van IDtv in Diemen-Zuid, liggen in een hoek mappen met foto's van kruispunten. Ook van kantoren, burgemeesterkamers, yuppenwoningen en landelijk gelegen huizen heeft hij vuistdikke fotoboeken. Elk huis ('Van arbeiderswoning tot en met bungalow. Van Ikea tot en met de eiken wandmeubels.') dat ooit voor een opname is gebruikt, of ooit bijna is gebruikt, legde De la Rambelje vast.
De afgelopen maanden was de locatiescout in de weer voor Oud Geld, een televisiedrama over een bankiersfamilie dat de AVRO in januari 1998 zal uitzenden. Oud Geld, waaraan hetzelfde creatieve team werkt dat eerder de serie Pleidooi maakte, speelt zich af in de betere kringen, in een wereld van familietradities, tafelzilver, foutloos geformuleerde volzinnen en oprijlanen. Het decor bestaat uit landhuizen en directiekamers.
Nadat schrijfster Maria Goos de eerste versie van het script af had, belegden regisseur Willem van de Sande Bakhuyzen, art director Marco Rooth, cameraman Remco Bakker en De la Rambelje een reeks vergaderingen. Zij spraken over de wensen en de mogelijkheden. 'Iedereen heeft van tevoren een voorstelling van de locaties, maar tijdens een goed gesprek duiken de dilemma's op. Hoe moet het kantoor van de familie Bussink eruit zien? Rijdt de oude Bussink in een klassieke of in een sportieve wagen? In wat voor een huis woont jongste dochter Pup? In een chique etage, of heeft zij als vriendin van een rockgitarist een alternatief pand in een volkswijk?'
De speurtocht naar de belangrijkste locatie, de villa van de oude bankier Splinter Bussink en zijn vrouw Guusje, bleek een lastige klus. De la Rambelje meldde zich tevergeefs bij 170 landhuiseigenaren. De ene keer oogde de woning 'minder karakteristiek' dan de eerste aanblik deed vermoeden. Een andere keer wilden de bezitters voor geen goud hun huis verhuren aan een televisieproducent. Dan weer was de tuin te klein ('in het script komt een groot tuinfeest voor, vandaar').
Uiteindelijk kreeg het echtpaar Bussink zijn domicilie in Aerdenhout, waar IDtv een huis huurde 'met mogelijkheden voor mooie shots'. De tuin van de villa was groot genoeg om acteurs, figuranten en de veertig koppen tellende crew te herbergen. Alleen het interieur spoorde niet met de wensen van het creatieve team. Het miste de grandeur die de familie Bussink kenmerkt. Volgens De la Rambelje was de aankleding 'te Duits, te bruin, met van die bakstenen portalen, heel zwaar aangezet allemaal.'
Art director Marco Rooth, die voor aanvang van de opnamen enkele rijke families thuis opzocht, bouwde de villa om. Hij werkte balken weg. Liet andere meubels plaatsen. Een huisbar veranderde in een studeerkamer ('compleet met een groen vilt op het bureau, een wereldbol en boekenkasten'). Waar de woning te donker was, schilderde de art director de muren crme. Of wit.
Aan kleuren hechten regisseurs, art directors en setdressers grote waarde. Kleuren zeggen veel over personages, veronderstellen zij. Nederveld is er zelfs van overtuigd dat kleuren meer informatie over een karakter prijsgeven dan rekwisieten. Tijdens het ontwerpen van een decor voor GTST denkt zij eerst na over de geschikte kleuren. Een leugenaar woont en werkt in harde kleuren. Een vriendelijke twijfelaar heeft het meer op zachte tinten.
Over het appartement van Danil, een goedwillende weduwnaar, hoefde Nederveld niet lang na te denken: 'die voelt zich het best op zijn gemak in een door terra overheerste woning'. Ook Laura - de New Age angehauchte echtgenote van zakenman Robert Alberts - heeft een licht interieur, alleen vraagt haar sociale status om Italiaanse lampen en een ranke, door Gerard van den Berg ontworpen bank.
Een ander voorbeeld van een 'karakterondersteunend' interieur is het strak ingerichte kantoor van het mode-agentschap Variety. De blauwe werkruimte, waar een ragfijne luxaflex voor de ramen hangt, is gecreerd om de rol van actrice Ingeborg Wieten een lift te geven. Ook de door Babette van Veen gespeelde Linda dreigde in de soap overbodig geworden. Zij hing wat rond in Hotel Dendermonde. 'Om Linda weer body te geven, is er voor haar een set gemaakt. De kamer met felle kleuren gaf haar een andere geur. Ze werd iemand, kreeg weer wat te melden.'
Ontwerpen voor soaps is denken in clichs, benadrukt Nederveld. Een bekrompen personage eet aardappelen in een bedompt keukentje. De welvarende familie leunt achterover op een ontwerp van Le Corbusier en nipt witte wijn. Of drukt de billen in een stoel van Art Nouveau-ontwerper Josef Hoffman.
Het clichmatige karakter van televisie-decors is voor de televisiekijker het best zichtbaar wanneer in een buitenlandse serie een Nederlandse locatie wordt getoond. Nederland is dan steevast Amsterdam, met een vleugje Zaanse Schans. Amsterdam heeft in buitenlandse televisieproducties slechts twee gezichten. Er is een wijk met een gracht waar het, gezien de schilderachtige mist boven het water, altijd vroeg in de ochtend is. De andere wijk bestaat uit enkele stegen. Hier voeren rood tl-licht en half ontblote dames in raamkozijnen de boventoon.
Natuurlijk, erkent locatiescout De la Rambelje zonder omhaal, ook zijn werk is een zoektocht naar clichs. Het opsporen van die clichs - d  rin schuilt zijn passie. Tijdens een werkoverleg kan wel worden besloten de Bussink Bank een klassiek karakter te geven, maar waar is een dergelijk pand te vinden? Welk kantoor heeft een grote marmeren hal, lambrizeringen, hoge plafonds en statige gangen?
De la Rambelje gaf de regisseur het antwoord op deze vraag binnen een week: het stadhuis van Leiden had het gewenste interieur, al is Leiden 'vanuit Amsterdam wat reistijd betreft op het randje'. Omdat de buitenkant van het Leidse stadhuis niet bij het ideale profiel van de Bussink Bank paste, adviseerde de locatiescout de buitenshots op het Lange Voorhout in Den Haag op te nemen.
'In sferen, in stemmingen kunnen denken en contacten onderhouden' zijn volgens De la Rambelje de voornaamste eigenschappen waarover een locatiescout moet beschikken. 'Je poot stijf kunnen houden', noemt art director Nederveld een noodzakelijk talent voor haar werk. 'Heel Nederland kijkt, dus tal van bedrijven staan te trappelen om hun spullen tegen betaling in beeld te laten komen. Vaak is dat handig. Ik kan voor de huiskamer van de familie Alberts bij Stoutenbeek Wooncentrum vrijuit rondshoppen, maar er zijn ook momenten waarop je een kast of een bepaald keukenapparaat krijgt opgedrongen. Als het niet in het ontwerp past, moet je ervoor zorgen dat het er ook niet in komt.'
Het schilderij van Herman Brood hing Nederveld wel vrijwillig op, als herinnering aan de duizendste aflevering van GTST. Brood zal van zijn geschenk geen spijt hebben; met regelmaat bellen kijkers RTL 4 met de vraag waar het schilderwerk van de zanger te koop is. Ook de decoratieve doeken van Piet van Duivenbode brengen de kijkers in vervoering. Ze verkopen net zo goed als de portretten van een dartel wit hondje. 'Die schilderijen met hondjes maak ik zelf', bekent Nederveld, daaraan toevoegend dat de fier poserende Jack Russell haar eigen huisdier Bob is. Ze maakte ook een beeldje van Bob. Dat staat momenteel in de woonkamer van de familie Zoomers in Goudkust.
De personages van Oud Geld moeten niets van schilderijen met hondjes hebben. De bovenlaag van de maatschappij heeft, zo leerde art director Rooth tijdens zijn visites aan welgestelde families, portretten aan de muur hangen. Familieportretten. Portretten van de kinderen op jonge leeftijd. De actrice Annet Nieuwenhuizen zal er als Guusje Bussink-van Mechelen Liepelt zo nu en dan met een bezorgde blik naar kijken.
Ronald Ockhuysen

Foto
	Gijs Scholten van Aschat en Carine Crutzen tijdens de opnamen van de nieuwe serie Oud Geld. FOTO HANS HEUS Annet Nederveld in een decor van GTST. FOTO BERT VERHOEFF


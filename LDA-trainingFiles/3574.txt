	Oppenheim dobberde niet mee op het gedachtengoed der heren
	BEELDENDE KUNST
Meret Oppenheim. Museum voor Moderne Kunst Arnhem, tot en met 23 november. Catalogus  69,50.
Wie kent het niet, dat koffiekopje, bekleed met bont met het bonten lepeltje? Dat lekkere, poezelige duo dat zo raar, grappig en tegelijk zo oogstrelend is? Het is n van de beroemdste en meest gereproduceerde kunstwerken van de twintigste eeuw. De maakster, Meret Oppenheim, was drientwintig toen ze het in 1936 exposeerde, en dankzij dit ene, kleine kopje in n klap wereldberoemd. In geen boek over moderne kunst ontbreekt dit boegbeeld van het surrealisme.
In de tentoonstelling van Oppenheims werk in het Museum voor Moderne Kunst Arnhem ontbreekt het wel. Het is in Amerika gebleven, waar een tweede overzichtstentoonstelling van de in 1985 overleden kunstenaar rondreist. Ook Oppenheim-icoon nummer twee, Mijn kindermeisje, eveneens uit 1936 - twee omgekeerde pumps op een zilveren schaal, met draad bijeengebonden als een braadkip met op de hakken de papieren rozetten waarmee koks gevogelte versieren - is er niet. Onvermijdelijk, wanneer tegelijkertijd twee verschillende overzichtsexposities worden georganiseerd; die kunnen niet anders dan elkaar bijten.
Toch is de expositie in Arnhem de moeite waard, eenvoudigweg omdat Meret Oppenheim onze aandacht meer dan waard is. Haar verhaal, stukje bij beetje te reconstrueren uit een tijdbalk op de museummuur, uit de getoonde tekeningen, objecten en schilderijen en uit een uitstekende Duitse documentaire, is klassiek. M.O., zoals ze in de literatuur vaak genoemd wordt, is een bloedmooie, piepjonge vrouw die zich in Zwitserland bekneld voelt door burgerlijkheid en conventies. Ze besluit kunstenaar te worden en neemt met haar beste vriendin de trein naar Parijs. Daar ontdekken Giacometti, Arp en Ernst, de grote jongens van het surrealisme, haar schoonheid, haar vrije geest en haar speelse humor.
Man Ray vraagt haar te poseren en vereeuwigt haar filmsterrengezicht en haar prachtige lijf in 1933 in een serie wereldberoemde zwart-wit foto's. M.O. staat naakt en ongenaakbaar naast een drukpers, haar opgeheven arm met inkt besmeurd.
Ze vrijt met Picasso en Ernst en boetseert het oor van Giacometti. Dan volgen het kopje en de pump-kip en het is gebeurd: Oppenheim is door de surrealisten ingelijfd. Andr Breton zelf verzint de titel van de bontkop, Le djeuner en fourrure ('ontbijt in bont').
Normaal gesproken eindigt het verhaal hier, met een huwelijk of een nog lang meedeinen op de golven van de kunststroming (in dit geval het surrealisme). Maar daar voelde Oppenheim weinig voor. Ze had al lang gezien hoe het toeging in de Parijse kunstwereld: 'De weinige vrouwen die er waren, waren de minnaressen van de kunstenaars en er was n zeer goede schilderes, Doyenne, maar zij ging volledig mee in het gedachtegoed van de heren', zegt ze in de documentaire. Haar werk is doorspekt met commentaar op deze situatie, al verliest ze haar humor nooit.
'Wie is ons boven het hoofd gegroeid? Meretje', schreef Max Ernst al in 1934. Oppenheim vertrok in 1937 uit Parijs omdat ze 'het gevoel had dat ze zich met de stroom liet meevoeren'. Ze ging terug naar Basel, werkte achttien jaar zonder het gevoel te hebben iets eigens te maken, en hervatte dan, in 1955, haar carrire. In 1959 maakte ze nog een onsterfelijk (en zeer vaak zonder naamsvermelding gekopieerd) werk: een lentebanket, geserveerd op het lichaam van een naakte vrouw.
In Arnhem zijn 180 werken uit alle perioden te zien. Zeker niet haar beste, er zijn veel vluchtige, onbegrijpelijke krabbeltjes en modderige schilderijtjes bij, waar elke vorm van toelichting bij ontbreekt. Maar gelukkig zijn er ook enkele hoogtepunten, zoals de befaamde goudkleurige tafel op vogelpoten (1939) en haar statement uit 1955, waarin ze het onderscheid tusen innerlijk en uiterlijk speels aan de orde stelt: een paar babyblauwe, sude handschoenen, bedrukt met rode aderen.
'Meret Oppenheim' is geen zeer goede tentoonstelling, maar wat hij in ieder geval wel duidelijk maakt, is Oppenheims drang naar het vinden van eigen manieren om haar gedachten en gevoelens te uiten. Daarin deed ze soms ongekende vondsten, zoals het vervaardigen van 'tekeningen' in de vorm van watermerken in wit, geschept papier, die tegen het raam worden gexposeerd.
De huidige belangstelling heeft zeker te maken met haar vrijzinnige en luchtige manier van omgaan met kunst. En wellicht ook iets met de 'herontdekking' van Louise Bourgeois, ook zo'n vrouw die-iedereen-kende-en-overal-bij was, maar pas de laatste jaren, nu ze ver in de tachtig is, alom bewierookt wordt. Bourgeois is van 1911 en dus twee jaar ouder dan M.O. Jammer dat de dames nooit samen hebben gexposeerd. Dat zou nog eens interessante parallellen kunnen opleveren.
Ineke Schwartz

Foto
	Meret Oppenheim: 'Zangeres' (1933).


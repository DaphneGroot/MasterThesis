	'Niemand kan zingen zoals Callas' De tragische opera van een sopraan
	'Ik wil dat je opkomt. Dit is een toneel. Gebruik het. Neem het in bezit. Dit is opera. Een artist komt op en is.'
In het toneelstuk Masterclass kan 'Maria Callas' er niet genoeg op hameren: een artiest moet elke seconde en elke noot dramatiseren. Geen moment mag zomaar voorbij gaan.
Masterclass van de Amerikaanse schrijver Terrence McNally was in 1996 ht succes van Broadway. Het leverde McNally een Tony Award op. Ook Zoe Caldwell, die Maria Callas speelde, werd gelauwerd.
Caldwells rol was een treffende imitatie van La Divina, die in 1977 aan een hartaanval overleed. Ze leek sprekend op Callas en sprak ook met een tussen New York, Athene, Verona en Parijs zwevend accent. Het mantelpakje, een ontwerp van Chanel, was er n die zo uit de erfenis van de echte Callas kon zijn geplukt.
In de Nederlandse versie van Masterclass, die dinsdag in de Amsterdamse Stadsschouwburg in premire gaat, draagt de actrice Sigrid Koetse geen Chanel. Zij speelt Maria Callas in een creatie van Frans Molenaar.
'Het is niet de bedoeling dat Sigrid Koetse Maria Callas imiteert', zegt Gijs de Lange, regisseur bij Toneelgroep Amsterdam. 'Ze zegt niet voor niets in het stuk: niemand kan zingen zoals Callas. In plaats van: niemand kan zingen zoals ik. Er is wel een parallel tussen de zangeres en de actrice. Als Sigrid zegt dat het toneel een heilige plaats is, meent ze dat letterlijk. De Stadsschouwburg, met zijn traditie, is voor haar een heilige plaats. De vergankelijkheid van wat er op toneel gebeurt - d  r gaat Masterclass in de eerste plaats over.'
In 1971 gaf Maria Callas aan de Juilliard School in New York drientwintig openbare lessen. Tot haar studenten hoorden latere sterren als de sopraan Barbara Hendricks en de bas Willard White. Die masterclasses zijn onderdeel van de mythe Maria Callas. John Ardoin schreef er een boek over, Callas at Juilliard, en stelde een cd samen op basis van de bandopnamen. Terrence McNally borduurde daarop voort met zijn toneelstuk.
Het grote verschil tussen de masterclasses uit 1971 en masterclass in McNally's stuk is de toon van Callas. In 1971 onderbrak ze haar cursisten voortdurend om hen te overtuigen van het belang van persoonlijkheid in een aria. Bovendien schuwde ze het niet zo nu en dan mee te zingen.
In het toneelstuk van McNally is Callas weemoediger en ligt de nadruk op de vervlechting tussen werk en leven. Bij de aria Ah! non credea mirarti..., uit Bellini's La Sonnambula, dwalen haar gedachten af naar haar hoogtijdagen. 'Daar stond ik, op het toneel van La Scala. Met een beeldschone jurk aan, zwaar van de diamanten, echte diamanten en m'n haar in een strakke chignon met echte witte rozen daaromheen, die die dag vanuit Zuid-Frankrijk waren overgevlogen. Eindelijk was ik mooi.'
Waar gaat de tekst nu eigenlijk over?
Die vraag, die Maria Callas in Masterclass keer op keer aan haar cursisten stelt, maalt tijdens de repetitieperiode door het hoofd van Eveline Karssen, een van de twee sopranen die als 'student' aan Masterclass meewerken. 'Waar is je brief?', vraagt Callas aan Graham wanneer zij als 'Lady MacBeth' opkomt. 'Ik wil geen doen alsof', roept de operadiva. 'Daar ben je niet goed genoeg voor. Ik wil waarheid'
Karssen: 'Acteren en zingen lijken op elkaar: een tekst of een aria moet op dat ene moment ontstaan. Het verschil is dat een zangeres houvast heeft aan de noten. Een zin uit een toneelstuk kun je op wel duizend manieren zeggen.'
De in 1994 aan het Koninklijk Conservatorium afgestudeerde sopraan haalt opgelucht adem wanneer zij in Masterclass een aria mag zingen. 'Als ik eenmaal zing, zakken de zenuwen. Daarna gaat het spelen me ook gemakkelijker af.'
Karssen volgde ooit masterclasses bij Anthony Rolfe Johnson en bij Roberta Alexander. 'Bij je eigen leraar kom je voor de techniek. In een masterclass krijg je les van iemand die iets heel goed kan. Zoals Callas, die al die rollen heeft gezongen. Zij kent die stukken door en door. Dan gaat het veel meer over traditie en uitvoeringspraktijk.'
Om te onderstrepen hoe vergankelijk die praktijk is, klinkt in de voorsteling een oude opname van Callas, vertelt Karssen. 'Eentje uit 1952, die krast, kraakt en ruist. Want er mogen dan wel cd's van haar werk zijn, de magie van een voorstelling is na het vallen van het doek voorgoed verdwenen. Als de laatste toeschouwer die Callas heeft horen optreden, dood is, dan weet eigenlijk niemand meer wat dat precies betekend heeft. Dat is het wezen van de podiumkunsten. Ik vind dat mooi. Zoals weemoed mooi kan zijn.'
Behalve over de vergankelijkheid van theater gaat Masterclass ook over de liefde. De muziek voert Callas, in de herfst van haar leven, terug naar haar minnaars, haar echtgenoot Meneghini en haar grote liefde: de Griekse magnaat Onasis. In elke aria gaat een herinnering schuil. En in elke herinnering schuilt liefdeswoede. Die Callas verbijt door te hameren op de juiste uitspraak van medeklinkers en het belang van kennis van de opvoeringsgeschiedenis van een opera. 'Als jij deze muziek zingt', zegt ze tegen een cursiste, 'wil ik Callas horen. Ik wil Milanov horen. Ik wil Ponselle horen. Ik wil Lehman horen. Ik wil Pasta horen'.
De Lange: 'Die vanzelfsprekend lijkende vervlechting van onderwerpen vind ik knap aan dit stuk. In Masterclass geeft Callas een voorbeeld. Daarna is het aan de jongeren om het te doen zoals zij het willen. Dat is de ene kant van het verhaal. Aan de andere kant laat Masterclass zien hoe een carrire en een leven in elkaar over kunnen gaan. Heeft Callas van haar leven niet een tragische opera gemaakt?'
Masterclass van Terrence McNally door Toneelgroep Amsterdam in Stadsschouwburg, Amsterdam. Try-outs van 21 t/m 24 maart, premire op 25 maart, ook op 26 en 27 maart. Tournee tot eind mei.


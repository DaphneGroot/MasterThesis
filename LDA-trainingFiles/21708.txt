Culture Beat.
Culture Beat is een Duitse eurodance-groep opgericht in 1989. Gedurende de jaren 90 van de 20e eeuw scoorden ze enkele grote hits, waarvan "Mr. Vain" de bekendste is. Dit nummer behaalde in twaalf landen, waaronder Groot-BrittanniÃ«, Duitsland en Nederland, de nummer 1-positie.
Geschiedenis.
Culture Beat werd opgericht door Torsten Fenslau. In 1989 scoorde de groep met de eerste single meteen een hit in Duitsland. Het nummer "Der Erdbeermund" behoort inmiddels tot de klassiekers van de Duitstalige dancemuziek die voortborduurde op de Neue Deutsche Welle en de electro/krautrock. De zanger van het nummer was Jo van Nelsen. In 1990 besluit men ondanks het succes te kiezen voor een andere genre, eurodance, dat op dat moment enorm populair was geworden. In 1991 scoort men de eerste grote hit ermee. Het grote succes kwam in 1993 met het uitbrengen van de cd "Serenity" met daarop onder meer de hitsingle "Mr. Vain". In 1993 won Culture Beat een groot aantal internationale muziekprijzen voor beste dance-act.
Het succes werd echter overschaduwd door de dood van Torsten Fenslau eind 1993. Zijn broer Frank Fenslau besloot echter om het werk over te nemen. Twee jaar later kwam een nieuwe cd uit, "Inside Out".
In 1998 werd de cd "Metamorphosis" uitgebracht. Van deze cd werden enkele singles getrokken, maar de cd bracht niet het succes waarop de groep had gehoopt. Wel was Tania Evans dat jaar te gast in het nummer "Sining' in my mind " van Kosmonova.
Culture Beat is vandaag de dag nog steeds actief. In 2008 brachten ze de single "Your Love" uit. Dit nummer had geen groot succes.

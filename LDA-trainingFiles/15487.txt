Zottegem.
Zottegem is een plaats en stad in de Belgische provincie Oost-Vlaanderen. De stad ligt in de Vlaamse Ardennen en telt meer dan 26.000 inwoners, die Zottegemnaars of Zottegemmenaars worden genoemd.
Geschiedenis.
Zottegem in de eerste helft van de 17e eeuw (afbeelding uit Flandria Illustrata - 1641)
In de streek werden Romeinse en Gallo-Romeinse vondsten gedaan. De oudste teruggevonden vermelding van de plaats dateert uit 1083 als "Sotengem". De naam komt van "Sutto-inga-haim" en betekent de hoeve van de sibbe van Sutto; "Sutto" was een Germaanse naam en betekent "de zoete". Zottegem ontstond als een kleine nederzetting op de linkeroever van de Bettelhovebeek.
Sinds de 12e eeuw wordt melding gemaakt van het Egmontkasteel, dat echter geen defensieve functie vervulde. Zottegem had tot de 14e eeuw geen volledig zelfstandige parochie, maar hing af van de kerk van Strijpen.
Kernen.
Naast Zottegem zelf bestaat de gemeente nog uit de deelgemeenten Elene, Erwetegem, Godveerdegem, Grotenberge, Leeuwergem, Oombergen, Sint-Goriks-Oudenhove, Sint-Maria-Oudenhove, Strijpen en Velzeke-Ruddershove.
Velzeke-Ruddershove bestaat uit Velzeke en Ruddershove, die tot 1825 zelfstandige gemeenten waren. De wijk Bijloke telt 812 inwoners. De wijk ligt op de grens van Grotenberge, Leeuwergem en Strijpen, en sluit aan op de stadskern van Zottegem.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
De stad staat bekend als de Egmontstad en als "de poort van de Vlaamse Ardennen".
Geografie.
Door Zottegem lopen verscheidene waterlopen waaronder de Molenbeek-Ter Erpenbeek, de Molenbeek (monding nabij Wichelen) en de Zwalm.
Structuur.
De gemeente Zottegem ligt in het kieskanton Zottegem in het provinciedistrict Geraardsbergen, het kiesarrondissement Aalst-Oudenaarde en de kieskring Oost-Vlaanderen.
Geschiedenis.
Bij de gemeenteraadsverkiezingen van 1976 behaalde de CVP nog 42,5 % van de stemmen; in 2000 was dat 27,7 %. De socialisten verhoogden hun stemmen van 21,8 % in 1976 naar 39,6 % in 2000. De PVV behaalde in 1976 28,4 % van de stemmen en de VLD 20 % in 2000. Bij de gemeenteraadsverkiezingen van 2006 bleef de sp.a de grootste met 10 zetels (33 %). Deze vormde met de CD&V (26,6 % / 7 zetels) een coalitie. De oppositie bestond uit de VLD (21,4 % / 6 zetels), de Zottegemse Alternatieve Partij (ZAP) met 2 zetels (10,3 %) en nieuwkomer Groen! met 2 zetels (8,9 %).
2013-2018.
Sinds 2013 is er een coalitie van CD&V en sp.a in Zottegem, geleid door CD&Vâ€™er Jenne De Potter. Samen vormen ze de meerderheid met 15 op 29 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes gedrukt
Verkeer en vervoer.
Nabij het stadscentrum bevindt zich het station van Zottegem, op de kruising van spoorlijn 89 en 122.
Van noord naar zuid loopt door de gemeente de N42, de gewestweg Wetteren-Geraardsbergen-Lessen. In oost-westrichting loopt de N46 van Aalst naar Oudenaarde.
Sport.
Voetbalclub KSV Sottegem speelde in haar bestaan verscheidene seizoenen in de nationale reeksen. In de deelgemeenten zijn nog andere clubs aangesloten bij de Belgische Voetbalbond en actief in de provinciale reeksen, namelijk Eendracht Elene-Grotenberge, WK Sint-Goriks, EC Oudenhove, Racing Strijpen en FC Velzeke. In de stad zijn ook basketbalclub BBC Helios Zottegem en atletiekvereniging Zottegem Atletiek actief.. In het jaar 2016 werd ook de nieuwe kernafdeling van Atletiekclub Geraardsbergen in Zottegem officieel opgericht.
Recreatie.
Door deze gemeente loopt onder meer de bewegwijzerde fietsroute "Egmontroute", bewegwijzerde Bloso-mountainbikeroutes en de bewegwijzerde autoroute "Vlaamse Ardennenroute". Wandelaars kunnen terecht in het Egmontpark, het Domein Breivelde, op het Mijnwerkerspad, het Jan de Lichtepad en op de verschillende bewegwijzerde paden in natuurgebieden (Middenloop Zwalm, Kloosterbos, Parkbos-Uilenbroek, enzovoort).
Op de eerste zaterdag na Nieuwjaar is er een carnavalsstoet doorheen het hele stadscentrum.
Festivals.
Jaarlijks wordt Rock Zottegem georganiseerd. Dit festival vindt plaats op het domein van de Bevegemse Vijvers. Er zijn nog een aantal andere festivals in Zottegem, waaronder Dance-D-Vision en dunk!festival.

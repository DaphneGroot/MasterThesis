Pterygota (dieren).
Pterygota of gevleugelde insecten zijn naast de Apterygota een onderklasse van de insecten (Insecta). Gevleugeld wil nog niet zeggen dat alle soorten ook vliegen, een groot aantal heeft de vleugels of de functie ervan in de loop der evolutie weer verloren.
De groep is in te delen in twee hoofdorden, de Exopterygota (19 orden) en de Endopterygota (11 orden). Bij de eerste groep ontwikkelen de vleugels zich geleidelijk uitwendig (exo = uitwendig). Bij de tweede groep ontwikkelen de vleugels zich intern (endo = inwendig) en pas in het pop-stadium, er is in het larvestadium uiterlijk niets van te zien.

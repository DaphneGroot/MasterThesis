	Nobelprijswinnaar Soyinka hangt in Nigeria doodvonnis boven het hoofd 'Mijn situatie is niet zo hopeloos als die van Rushdie'
	Van onze medewerker
Cameron Duodu
 LONDEN
'Ik weet inmiddels maar al te goed wat het is om in een koffer te wonen', grapt Wole Soyinka in een Londens flatje. Hij is zojuist aangekomen uit de Verenigde Staten, waar hij was overstelpt met uitnodigingen sinds de regering van Nigeria op 12 maart bekendmaakte dat hij wordt aangeklaagd wegens hoogverraad.
Vier medeverdachten bevinden zich in ballingschap, maar elf anderen zijn binnen het bereik van het zelfde bewind dat in november 1995 zonder enig mededogen Ken Saro-Wiwa en acht andere milieu-activisten uit Ogoniland heeft laten ophangen.
Misschien vindt Soyinka het wel 'spannend' om een schrijver te zijn over wie binnenkort een doodvonnis wordt uitgesproken? Zouden andere schrijvers daar niet heel wat voor over hebben, om hun werk in de schijnwerpers te krijgen? Soyinka schudt het hoofd. 'Ik ben bang van niet. Zelfs in mijn jeugd heb ik het nooit spannend gevonden om dingen te doen die naar mijn mening niet echt nodig waren. Met andere woorden, ik vind dit een onnodige belasting. Ik wordt doodmoe als ik tegenslagen moet overwinnen, dan ben ik volkomen uitgeput.'
- Een paar dagen voordat die aanklacht van hoogverraad werd aangekondigd, meldde de Nigeriaanse krant Weekend Concord dat u generaal Abacha wilde aanklagen omdat hij u in een interview met de Washington Times een 'terrorist' had genoemd. Kwam hij toen met die aanklacht om u v¢¢r te zijn?
'Ja, het is typerend voor de uiterst kinderachtige mentaliteit van Abacha en de mensen om hem heen, dat idee van je te vlug af willen zijn. Want ze weten heel goed dat wij doorgaan met dat proces. Maar dit complot speelt al een tijdje, en dat kan ik bewijzen ook. Ik heb de FBI in januari een brief geschreven omdat Abacha een student naar Swathmore College had gestuurd, een betaalde agent provocateur die was binnengedrongen in onze democratische beweging en de organisatie een bepaalde kant op wilde sturen.'
- Al v¢¢r die aanklacht van hoogverraad had u laten doorschemeren dat er agenten op u af waren gestuurd met de opdracht u te vermoorden. Beschikt u over bewijzen?
Soyinka lacht. 'Het is heel moeilijk om daar het bewijs van te leveren; mensen schrijven zulke dingen nu eenmaal niet op een stukje papier. Maar ik kan u wel vertellen dat wij zoveel steun genieten, dat de mensen die dat soort informatie oppikken inderdaad op eigen kosten het vliegtuig pakken om ons te komen waarschuwen dat we in gevaar verkeren. Ik heb al eerder dit soort informatie doorgespeeld aan bepaalde geheime diensten. En n keer heb ik hier in Londen Scotland Yard moeten bellen.'
- Als u straks werkelijk ter dood wordt veroordeeld, denkt u dat Abacha dan in staat is net zo'n soort operatie op touw te zetten als Iran bijvoorbeeld, waardoor Scotland Yard Salman Rushdie dag en nacht moet bewaken?
'Nee. Er zijn wel overeenkomsten, natuurlijk, en ik heb Rushdie ook wel eens als voorbeeld genoemd - maar mijn situatie is niet zo hopeloos als die van Salman Rushdie. Alleen weten we wel dat Abacha in Abuja (de nieuwe hoofdstad van Nigeria) een stel moordenaars heeft rondlopen die hun orders krijgen van een majoor, die zijn orders weer rechtstreeks van Abacha krijgt.
'Dat zijn dezelfde moordenaars die naar Lagos vlogen om Kudirat Abioloa te vermoorden (de vrouw van de gevangengenomen politicus Abiola, de winnaar van de geannuleerde presidentsverkiezingen van 1993). Ze zijn getraind in Noord-Korea en Libi.
'We weten ook dat enkele Nigeriaanse ambassades opdracht hebben gekregen de werkzaamheden van deze moordenaars te cordineren en te begeleiden, als ze buiten Nigeria in actie moeten komen. Dus je moet hem wel ernstig nemen, maar tegelijkertijd wordt Abacha gehinderd door het feit dat een aantal veiligheidsdiensten zijn moordenaars in de gaten houdt.'
- Elf van de verdachten bevinden zich in Nigeria. Zijn de autoriteiten van plan mensen te pressen om tegen hen te getuigen, zoals ze indertijd met Ken Saro-Wiwa en de andere Ogoni die zijn opgehangen?
'Zonder meer. Ik moet je wel vertellen dat martelingen van de smerigste, onvoorstelbaarste soort in Nigeria de gewoonste zaak van de wereld zijn geworden. Bello Fadile (een legerofficier die inmiddels tot levenslang is veroordeeld) werd gemarteld tot hij buiten kennis raakte, totdat hij instortte en tegen Obasanjo getuigde (een vroeger militair staatshoofd van Nigeria, nu een van Abacha's gevangenen). Kolonel Lawan Gwadabe werd ook gefolterd, op de gruwelijkste en smerigste manier - hij werd ondersteboven opgehangen, er werden emmers vol uitwerpselen over hem uitgestort, hij kreeg elektrische schokken, en om zijn laatste verzet te breken werd zijn vriendin erbij gehaald, die dat allemaal moest aanzien. Ze is krankzinnig geworden.
'Het zou dus heel dom van ons zijn als we er geen rekening mee hielden dat mensen bezwijken en het soort verklaringen afleggen dat dit bewind van hen verlangt. En tegen de internationale gemeenschap moeten we zeggen: Maak alsjeblieft niet de zelfde vergissing als met Ken Saro-Wiwa. Je hebt niet met een rationeel iemand te maken. In het buitenland denken ze nog dat er bepaalde grenzen zijn die deze figuur niet zal overschrijden. Ik zeg tegen de hele wereld: die man kent geen enkele grens. Hij weet niet wat woorden als fatsoen, menselijkheid en eerlijkheid betekenen. Hij weet niet eens wat een natie is.'

Foto
	Wole Soyinka op Poetry International in 1988. FOTO FREEK VAN ARKEL


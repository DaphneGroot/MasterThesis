	Godfather van het Nederlandse repertoire John de Mol sr over Johnny Jordaan, Borsato en zijn afscheid van Conamus
	JOHN DE MOL sr is de directeur in ruste, maar rust is er nooit. Bij het minste of geringste heeft hij last van jeukende vingers. Of veert hij op. Een herinnering: 'Het is carnaval, ik sta hier, in Naarden, naar de optocht te kijken. Cruyff heeft ervoor bedankt om het Nederlands elftal in Engeland te begeleiden. Ik zie een grote oranje praalwagen met als tekst: Johan Cruyff Landverrader. Zoiets zg je niet over een man die zulke gigantische verdiensten heeft gehad. Witheet was ik, ik riep: Tpisch Nederlands'
Altijd maar meningen in dit kikkerland: ze vergruizen de grootheden waar je bij staat. 'Is iets je genre of smaak niet, wordt er meteen gezegd dat het w  rdeloos is. Iedereen heeft overal maar verstand van. Daar verzet ik me met klem tegen.
'Ik zat eens op een vergadering, iedereen wilde wat te zeggen hebben. Ik zei: ''Voorzitter, welk garnituur wordt straks bij de lunch geserveerd?'' Hij: ''Dat moet u aan de kok vragen.'' En ik: ''Zou u dan ook het menu van de muziek aan die kok willen overlaten?''
Hij leunt achterover, triomfantelijke blik - zo'n blik die zegt: die had ik mooi tuk. De Mol sr (65) houdt, daarin is hij Nederlandser dan Nederlands, van meningen. Hij heeft vrijetijdsmeningen - over de publieke omroep, de commentaren in de krant - en meningen over Het Vak. 'Johnny Jordaan is nou zo'n voorbeeld: heel simpel, eenvoudige melodietjes - dat kan ik ook, denk je dan. Niks ervan: geen mens die zo in elk woord van zijn tekst gelooft als hij. Dat h¢¢r je.
'De mindere goden hoef ik niet te noemen, de naamlozen die klagen dat het ze nooit lukt. Soms zie je op n avond zeven Engelbert Humperdincken voorbijtrekken. Ze komen niet verder dan een gimmick.
'Mensen hebben tegenwoordig haast. Het enige heilige goed is succes. Tijdens een auditie op de Academie voor Lichte Muziek, waar ik les gaf, koos een jongen van achttien voor My Way. Dan is mijn vraag: What did you do your way dat jij dit nu al durft te zingen?
'Zelf ben ik een romanticus, ik hoor graag mooie ballads. Jazzy-achtig, het mag ook zeker poppy zijn. Maar zo'n Mariah Carey vind ik niks: de ene stembuiging na de andere. Je haalt het konijn te vlug uit de hoed, zou ik tegen mijn leerlingen zeggen.'
Onlangs organiseerde Conamus het Amsterdam Dance Event. De nieuwste Nederlandse dance-muziek werd er gepresenteerd. 'Daar heb ik geen enkel raakvlak mee. Die muziek is op sfeer gebouwd en die moet je kunnen ondergaan. Ik kom niet in gelegenheden waar house wordt gedraaid. Bonkebonk, er valt niets te converseren.
'Maar het is - vanuit exportoverwegingen - logisch dat die zaak door ons behandeld wordt. Nederlandse dance wordt over de hele wereld verkocht. Daarvoor mag je als Conamus de ogen niet sluiten.'
Het lijkt alsof hij er nog zit, maar in december vorig jaar ging De Mol sr met pensioen. Saskia Bruning volgde hem op als directeur van Conamus (de niet-commercile promotor van de Nederlandse lichte muziek in binnen- en buitenland). Als zestien jaar directeurschap ter sprake komt vallen vooral termen als marktbehoefte, afvalproduct, policy, verbruikerssfeer.
Maar hoe formuleert De Mol het belang van Conamus? 'Het is, en ik zeg het met nadruk, jammergenoeg een noodzakelijk instrument. Het is toch te absurd voor woorden dat je een instituut als dit nodig hebt om de eigen cultuur onder de aandacht te brengen?'
Hij noemt de wapenfeiten, met nauwelijks verholen trots: de workshops voor componisten en tekstdichters, de mede door Conamus georganiseerde festivals (Noorderslag), de uitreiking van de Zilveren en Gouden Harpen. 'Toen in 1983 het aandeel van de Nederlandse muziek op de radio tot een absoluut dieptepunt was gedaald, en dat niet bleek te corresponderen met de smaak van het publiek, hebben wij aan flink wat omroepbellen getrokken. Inmiddels laten programmamakers zich v¢¢rstaan op het nationale product. Nederlandse muziek is succesvoller dan ooit. Daaraan heeft Conamus een steentje bijgedragen.'
De Mol sr prijst zichzelf gelukkig. 'Toch aardig als je aan de juiste touwtjes hebt getrokken.' Als Conamus-directeur onderhandelde hij met omroepen en platenmaatschappijen, hij koesterde zijn contacten in politiek Den Haag. 'Ach, ik ben niet de directeur van het zuivelbureau die zegt: ''Gij zult kaas eten.'' Men zegt wel eens dat ik voor de politiek geboren ben. Maar in de politiek wordt er te veel water bij te weinig wijn geschonken.
'Ik weet ook wel: als ik tegen sommige artiesten jump zeg springen ze. Maar tegen dat soort artiesten zal ik nooit jump zeggen. Omdat ik weet dat ze nooit hoog komen. Met een artiest die je wl ziet zitten maak je eens een promotieplaat, die stuur je rond - misschien komt er een deal uit voort. Als dat lukt gebeurt het toch zelden dat een platenmaatschappij nog eens belt - dankjewel, Conamus.' Zuinigjes: 'Daar heb ik mee leren leven.'
Over erkenning heeft hij de laatste tijd anders weinig te klagen. Begin vorig jaar werd hij, vanwege zijn verdiensten voor de Nederlandse lichte muziek, geridderd; in december jongstleden kreeg hij, vooruitlopend op het Harpengala van 24 februari aanstaande, vanwege diezelfde verdiensten, een Gouden Harp. Coryfeen als Greetje Kauffeld, Corry Brokken en Ren Froger traden speciaal voor hem op. 'Zevenhonderd mensen kwamen op de receptie, gig ntisch. Van de oesters en haring heb ik niets gezien; een biertje en een halve bitterbal, da's alles wat ik tot me genomen heb.'
Het is De Mol ten voeten uit: liever een relativering dan een ontboezeming. 'Mijn ontroering verberg ik meestal.' Maar toen Youp van 't Hek op die feestelijke dag opeens Meneer Alzheimer zong raakte de invloedrijke intermediair opeens zichtbaar gemotioneerd. 'Het is het lied dat een paar jaar geleden door de jury van de Annie M.G. Schmidtprijs werd genegeerd. Ik vond het schandelijk, ik hield van dat lied, Van 't Hek zou alle reden hebben gehad de pest aan Conamus te hebben. Maar hij was er t¢ch.
'Dat de jury dat jaar geen prijs uitreikte getuigt van overmatige arrogantie. Iets is onder mijn verantwoordelijkheid verkeerd gegaan, en dat kan ik nauwelijks verdragen. Die jury is onafhankelijk, aan haar beslissing kan ik niet tornen, maar na afloop heb ik het gezelschap wl ontbonden.'
De Mol k n uit zijn slof schieten, naaste collega's herkennen op voorhand de opwellende driften. Maar een directeur moet vooral redelijkheid betrachten, en diplomatiek zijn. 'In priv-kring uit ik me veel sneller. Mijn zoon John zegt wel eens dat ik er zwart-wit-meningen op na houd.
'Als ik mijn vrouw Hanny niet had gehad zou ik van het ene in het andere massagraf zijn gestapt, dan zou ik nooit al die collega's hebben gehad met wie ik nu hartelijke betrekkingen onderhoud. Hanny beziet alles van twee kanten, ik ben van nature niet zo rationeel. Vooral in mijn vocalistentijd was ik een redelijk opgewonden standje. Ik voel me vrij snel aangevallen, en dan ga ik bijten.'
Hij kwam er zelf al eerder mee, met die vocalistentijd - de tijd dat John de Mol, eind jaren vijftig, als zanger ongekend populair was. Hij trad voor de radio op met het Metropole Orkest, werkte met de Skymasters en met Karel Prior (in het cabaretprogramma Een klein kunstje). Drie keer deed hij mee aan Het Nationale Songfestival. 'Laatst vroegen ze waarom ik zelf nooit gezongen had. Die kinderen weten van niets, ik ben van de generatie van Corry Brokken, ooit heb ik ¢¢k de twijfelachtige eer gehad een bekende Nederlander te zijn. Vijftien jaar geleden zou ik nog gerriteerd zijn geraakt door zo'n opmerking; nu relativeer ik, het applaus heb ik niet meer nodig.'
In 1965 stopte hij er van de ene op de andere dag mee. Omdat hij gehinderd werd door het schrikbeeld van de zanger-op-leeftijd die niets heeft met rock & roll. Maar ook nog om een andere reden: 'In mijn tijd, toen de platenverkoop nog nauwelijks een rol speelde, was de financile situatie niet van dien aard dat ik het idee had dat ik door kon gaan tot mijn vijftigste en dan lekker van mijn centjes zou gaan genieten.'
Dat klinkt heel prozasch. 'Vocalisten van nu krijgen redelijk wat ondersteuning. Als ik op d¡t moment een beroemd jong zanger was geweest was ik, vermoed ik, wel doorgegaan. Of ik dan Ahoy' zou hebben geambieerd, net als Ren en Marco? Ik denk het beslist, met mooi repertoire, en af en toe een ballad waarmee je het publiek doodstil krijgt. Want als het vroeger goed ging - en het is te belazerd om te zeggen, maar ik zal het maar bekennen - was ik toch wel heel blij met mezelf.'
Een beetje comfort is ook belangrijk. Een mooie auto, een mooi huis, in een mooie villawijk in Naarden. Na zijn tijd als vocalist werd De Mol muziekuitgever bij Strengholt, directeur van de zeezender Radio Noordzee en - tenslotte - directeur van Conamus. 'Vroeger deed je zaken met een handshake. Nu raak je al snel verstrikt in een netwerk van juristen en procedures. V¢¢r je het weet gaan ze, achter je rug om, naar een ander om te kijken of hij een hoger voorschot biedt.'
De Mol hamert op vertrouwen, respect en fatsoen - de waarden en normen van een ver verleden. Maar hij wil niet blijven hangen in dat verleden. Toen hij zijn carrire als vocalist beindigde, ruimde hij alle herinneringen op. 'Ik heb geen foto's meer, geen knipsels - n£l. Misschien uit angst dat ik teveel last zou krijgen van het verleden en de draad weer zou oppakken.'
Zijn vader, die zelf orkestleider was, wilde dat zijn enig kind piano zou gaan studeren. 'Hij woonde, vanwege zijn werk, steeds ergens anders, en mijn moeder en ik moesten mee, naar Groningen, naar Valkenburg, altijd op een kamer met gebruik van keuken. Vriendjes heb ik nauwelijks gehad. Vriendschap is een begrip dat ik lange tijd met een hoofdletter heb geschreven. Als ik me op latere leeftijd aan iemand gewonnen gaf, koesterde ik dat contact in hoge mate. Daar moet je ook weer mee uitkijken - voor je het weet kom je voor een grote teleurstelling te staan.
'Toen ik t¢ch in de muziek terecht kwam heb ik het mijn vader lang niet durven zeggen. Hij was nogal bemoeizuchtig, hij zou zeker direct invulling hebben willen geven aan mijn carrire. Waarschijnlijk zou hij me naar het conservatorium hebben gestuurd - zo'n opleiding had hij zelf immers niet gehad.
'Mijn vader was een zeer sterke persoonlijkheid, met aanzienlijk meer zwart-wit-meningen dan ik - w t mijn zoon mij ook verwijt. In de persoonlijke sfeer was hij moeilijk benaderbaar. Nooit heeft hij gevraagd wat mij bewoog om bepaalde dingen te doen of te laten. Maar hij had er wl altijd een mening over. Zelf heb ik, in mindere mate weliswaar, ook last van die eigenschap. Tot mijn ergernis.'
Zijn vrouw Hanny schuift aan - kusje, toastje, borreltje. Ze rookt zwijgzaam een sigaret. Ze is net inkopen wezen doen voor het aanstaande kleinkind. Beide kinderen wonen op een steenworp afstand: zoon John, media-tycoon, en dochter Linda, gevierd presentatrice. 'Ik heb mijn kinderen bijgebracht dat de gulden honderd cent heeft. Dat er loon naar werken is. Ze zijn redelijk prestatiegericht opgevoed, - al is dat tegenwoordig een lelijk woord.
'John was goed in sport, ik rekende op een sportcarrire, en heb ook pogingen in het werk gesteld om dat voor elkaar te krijgen. Maar hij wilde bij de radio, en bij de televisie. Ik zei: ''Je kunt gaan freelancen bij Noordzee, maar je zorgt zelf voor een baantje bij de televisie. Op eigen kracht, helemaal onderaan de ladder.'' Dat vond hij niet prettig om te horen.'
John ging zijn eigen gang, en werkte zich voortvarend op tot de positie die hij nu heeft. 'Daaraan heb ik niets toe te voegen. Ik sla het met bewondering gade. Hij is een stuk doelmatiger dan ik. Ik kan amper volgen wat hij doet.'
Toen dochter Linda haar jongemeisjesdromen verwoordde - ze wilde actrice worden, en journaliste - hield vader wijselijk zijn mond. Maar dolblij was hij toen ze op een dag vertelde rechten te willen studeren. 'Een goede entertainment-lawyer zou in Nederland zeer welkom zijn.' Voor hm zeker? 'Nou, neuh. . ., het was meer dat ik het betreurde dat ik zlf die opleiding niet had gedaan.'
Het verhaal is bekend: Linda brak voortijdig haar rechtenstudie af, ze kon presentatrice worden bij Sky-TV. 'Dat speet me zeer. Ze zou een uitstekende advocate zijn geweest: ze kon heel goed voor zichzelf pleiten, ze veegde mijn argumenten van tafel.
'Linda heeft mijn temperament, John is een stuk bedachtzamer en heeft niet de drang zich te manifesteren. Hij is een lief mens, maar is als de dood om dat te tonen. Hij kan er nauwelijks tegen als ik dankjewel tegen hem zeg.
'Linda werd voor de Duitse televisie genterviewd. Ze vroegen haar wat ze, bij alles wat ze al kan, nog zou willen kunnen. Ze zei: ''Ik hoop ooit over de daadkracht van mijn vader te beschikken om van de ene op de andere dag van carrire te veranderen.'' Toen was ik zeer geroerd.'
Hanny zit instemmend te knikken. Voor haar heeft De Mol sinds kort wat meer tijd. In maart gaan ze samen naar Cuba. 'Ik heb er leuke verhalen over gehoord, het lijkt me nogal avontuurlijk.' En wat verder? Hij is er de man niet naar om zich op hobby's te verlaten. 'Ik moet er niet aan denken dat ik zometeen een black-en-decker in mijn hand gedrukt krijg, of een hark.'
Hij weet wel beter: zoveel tijd heeft hij niet over. Sinds begin dit jaar is hij algemeen adviseur van de Raad van Bestuur van zijn voormalige werkgever Strengholt. Hij concentreert zich op TV Noordzee, een zender met vooral Nederlandse Middle of the Road-muziek die dit najaar, als tegenhanger van The Music Factory, van start moet gaan. 'Mijn ideen worden door derden uitgevoerd. Maar dat proces blijf ik wl begeleiden, anders bestaat de kans dat mijn plannen niet zo gerealiseerd worden als ik het wil.'
Dus hij blijft, zelfs nu hij gepensioneerd is, de machtige man achter de schermen? 'Ik ben bang afgestompt te raken. Strengholt houdt me in het circuit. Nu sta je nog op de mailing, nu krijg je nog uitnodigingen voor cd-presentaties en recepties, maar op een gegeven moment word je door de jonge krachten geschrapt.
'Maar je moet niet proberen over het graf heen te regeren, je mag je nergens meer op laten voorstaan. Je moet niet denken dat je nog ¡ets te vertellen hebt.'
Gelooft hij het zelf? 'Frans Bauer, een van de best verkopende zangers van dit moment, kwam ik laatst tegen, en die zei: ''H, daar heb je de godfather van het Nederlands entertainment.'' Natuurlijk was ik gevleid, maar ik dacht ook: wat mot ik hiermee?' Hij zegt het nog maar eens: 'Het would-be-stardom spreekt me niet aan.'
Daar trekken, in zijn verbeelding, de praalwagens van de Naardense carnavalsoptocht alweer voorbij. De Mol zat in de jury. 'Stond ik met Harry de Groot en, hoe heet ze ook weer, Mien Dobbelsteen, op het bordes. Dat hoefde voor mij niet zo. Zegt de burgemeester: ''Dag meneer De Mol, leuk dat u weer meedoet.'' Een paar weken later kijkt hij je aan en weet hij niet meer wie je bent.'
Na twee jaar hield hij het voor gezien, uit angst vast te roesten. Hij schatert. 'Die Cruyff-wagen heb ik ook nog gejureerd. Welk cijfer ik gaf - ik weet het niet meer, maar wat ik wl zeker weet: dat ding is niet in de prijzen gevallen.'

Foto
	John de Mol sr: 'Nederlandse muziek is succesvoller dan ooit.'FOTO MAARTEN CORBIJN


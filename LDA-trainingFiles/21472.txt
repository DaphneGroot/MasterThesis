Grijze vloot.
De term grijze vloot heeft twee betekenissen.
Eerste, historische, betekenis.
Met de grijze vloot wordt van oorsprong bedoeld: de gewapende oppervlakteschepen van de Koninklijke Marine. Dergelijke schepen zijn in dienst bij, bijvoorbeeld, de Mijnendienst. De term verwijst naar de kleur van de schepen.
Tweede, meer moderne, betekenis.
Verder wordt met de grijze vloot een groep van oudere, meest gepensioneerde, watersporters aangeduid, die gedurende enkele maanden per jaar met hun boot op het water of in de watersporthavens te vinden is.

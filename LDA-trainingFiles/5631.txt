Duitse euromunten.
Herdenkingsmunten van € 2.
Duitsland geeft in de periode van 2006 tot en met 2021 "Die 16 Bundesländer der Bundesrepublik Deutschland" (De 16 deelstaten van de Bondsrepubliek Duitsland) uit. In totaal zestien herdenkingsmunten (ieder jaar één) die gezamenlijk alle deelstaten van Duitsland vertegenwoordigen. Elke munt heeft als onderwerp een karakteristiek gebouw uit de betreffende deelstaat als afbeelding op de nationale zijde. Zo heeft de munt van Berlijn Slot Charlottenburg als ontwerp. Het jaar van uitgifte valt voor iedere deelstaat samen met het jaar waarin die deelstaat het presidentschap van de Bondsraad voert.

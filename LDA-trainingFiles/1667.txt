	BEDRIJFSRESULTATEN
	OLIVETTI Het Italiaanse informaticaconcern Olivetti heeft vorig jaar bij een behoorlijk kleinere omzet kans gezien zijn verlies te halveren. Woensdag meldde de onderneming dat het negatieve resultaat (voor belastingen) is verminderd van 1589 miljard tot 800 miljard lire (900 miljoen gulden). De omzet van het concern zakte met 16 procent tot 8270 miljard lire (9,3 miljard gulden). Zonder rekening te houden met de invloeden van wisselkoersschommelingen verminderde de omzet met 12 procent.


	PvdA'er J. van Zijl wil regering jaarlijks ter verantwoording roepen over het gevoerde beleid    'Kamer verwaarloost zijn controlerende taak'
	Van onze verslaggever
Mike Ackermans
 DEN HAAG
PvdA-kamerlid J. van Zijl wil elk jaar in de Tweede Kamer 'algemene verantwoordingsbeschouwingen', een debat over de resultaten van het kabinetsbeleid in het voorafgaande jaar.
'We moeten tegen het kabinet zeggen dat het terug moet komen in de Kamer om verantwoording af te leggen in een debat met de fractievoorzitters, net zoals bij de Algemene Beschouwingen over de Miljoenennota', aldus Van Zijl.
Vooruitkijken en nieuwe plannen maken levert elk jaar in Den Haag een groot mediacircus op. Voor de presentatie van de Miljoenennota, de plannen van het kabinet voor het nieuwe jaar, rukt zelfs de koningin met gouden koets uit. Maar voor de afrekening van het afgelopen jaar loopt niemand in de politiek warm. Waar in het bedrijfsleven het jaarverslag het belangrijkste media-event is, blijft de jaarlijkse financiele verantwoording van de regering in Den Haag onopgemerkt.
Volgens Van Zijl verwaarloost het parlement daarmee zijn controlerende taak, namelijk onderzoeken of de ministers waarmaken wat ze beloven.
'De Kamer heeft haar wetgevende taak een hogere prioriteit gegeven dan haar controlerende. Ook ik doe liever mee aan meeslepende discussies over de toekomst, dan aan een saai begrotingsonderzoek.' De Commissie Rijksuitgaven, bestaande uit kamerleden die als taak hebben de financin van de ministers achteraf te controleren, doet volgens Van Zijl uitstekend werk. Maar de commissie staat er alleen voor. 'Het zou een taak van alle kamerleden moeten zijn.'
Vandaag doet Van Zijl voorstellen om de controlerende taak van de Kamer ingrijpend te verbeteren. Op een conferentie over publieke financin, georganiseerd door Adviesbureau Arthur Andersen, roept Van Zijl op tot een heel andere wijze van 'afrekenen' met het afgesloten begrotingsjaar.
De Kamer moet niet alleen maar in het geweer komen als er iets is misgegaan, zoals met de RSV-subsidies, de paspoort- of de Ctsv-affaire, maar moet elk jaar de boeken van het kabinet controleren. Daartoe moet het kabinet dan wel 'echte' boeken overleggen, iets dat nu nog niet stelselmatig gebeurt.
De minister van Financin presenteert elk voorjaar wel een soort afrekening waarover de Kamer debatteert, en er zijn jaarlijks begrotingsonderzoeken, maar volgens Van Zijl laat die verslaglegging en controle veel te wensen over. 'Er moet een soort jaarverslag komen dat helderder is en vooral beter toetsbaar.
'We moeten van te voren vastleggen aan welke criteria zo'n jaarverslag moet voldoen. Ministers moeten bijvoorbeeld in de begroting van te voren meetbare doelstellingen van hun beleid aangeven. En ook moet de Kamer het recht hebben om te bepalen welke onderwerpen in het verslag aan de orde komen. Een minister van Binnenlandse Zaken, die meer agenten op straat belooft, weet dan ook dat hij het volgende jaar met zijn water bij de dokter moet komen.'
Van Zijl weet dat de animo onder zijn collega's voor de controletaak niet groot is. Een groeiend aantal verzelfstandigde rijksonderdelen die nog steeds onder parlementaire controle vallen - varirend van de Belastingdienst tot de Staatsloterij -presenteert jaarlijks een jaarverslag.
Op het congres van Arthur Andersen krijgt het beste verslag vandaag de Kordes-trofee uitgereikt, een prijs genoemd naar de voormalige voorzitter van de Algemene Rekenkamer. Onder parlementarirs zijn de jaarverslagen niet populair, ontdekte Van Zijl. Hij hield een kleine enqute onder zijn 149 collega's en kreeg ongeveer honderd antwoorden.
De resultaten waren veelzeggend: een overgrote meerderheid gaf toe de jaarverslagen hooguit even door te bladeren, slechts een enkeling zei ze te gebruiken als 'belangrijke informatiebron'.
Het kiezen voor een jaarverslag van hogere kwaliteit, en n moment in het jaar waarin het hele kabinetsbeleid van het afgelopen jaar aan de orde komt, kan daarin verandering brengen. Het is Van Zijl om het even of dat nu de 'derde dinsdag in mei' is, of welke andere datum dan ook. 'Als de jaarlijkse verantwoording maar een belangrijk politiek evenement wordt. Natuurlijk kan het hinderlijk zijn voor een kabinet, het kan een feest voor de oppositie worden. Het gaat echter niet om de politieke munt die eruit te slaan is, maar om een betere controle. Ik hoop dat de media daar dan net zoveel aandacht aan zullen besteden als aan prinsjesdag.'

Foto
	J. van Zijl FOTO MARTIJN BEEKMAN


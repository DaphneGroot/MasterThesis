	Parkers Evita wint drie Golden Globes
	
Van onze kunstredactie
AMSTERDAM/LOS ANGELES
Madonna is zondagavond in Los Angeles door het genootschap van de buitenlandse pers in Hollywood uitgeroepen tot beste actrice in een musical of komedie voor haar rol in Evita van Alan Parker. Ze krijgt daarvoor de Golden Globe, die traditioneel een belangrijke aanwijzing is voor de Oscar, die in maart wordt uitgereikt. Evita kreeg ook de prijs voor de beste musicalfilm, terwijl You must love me van Tim Rice en Andrew Lloyd Webber genoemd werd als het beste liedje.
De Golden Globe voor de beste dramatische film ging naar de Engelse productie The English Patient van Anthony Minghella. Tot beste regisseur werd Milos Forman uitgeroepen voor The People vs. Larry Flint.
Andere Golden Globes gingen naar Brenda Blethyn (hoofdrolspeelster Secrets and Lies), Geoffrey Rush (hoofdrolspeler Shine), Tom Cruise (hoofrolspeler Jerry Maguire). Als beste buitenlandse film koos de persclub de Tsjechische film Kolkya van Jan Sver√°k.
Tot beste televisieseries werden uitgeroepen The X-Files (drama) en 3rd Rock from the Sun (komedie).



	Dwalen als enige mogelijkheid
	ENGELEN schrijven geen pozie. In hun taal is er geen verschil tussen teken en het betekende; de twee vallen volmaakt samen; zij kennen de waarheid. En daarom dichten zij niet. Het verschil tussen de twee bepaalt de onvolmaaktheid van de menselijke taal. En aan dat tekort dankt de pozie haar bestaan; haar doel is niet de waarheid - dat kan niet - maar 'gesprek', en het werktuig daarbij is de metafoor. Alle taal is metaforisch en ze kan zo een oneindig aantal van 'betekende zaken' in een onbeperkt aantal combinaties bijeen brengen. Het scherpe verstand of de vindingrijkheid is de eigenschap die, als een telescoop, werkelijkheden van een verschrikkelijk grote afstand tot elkaar dichter bijeen brengt, gezamenlijke elementen in hen ontdekkend. Een metafoor kan veel, kan in feite alle andere metaforen in zich bevatten, als hij met scherpzinnigheid is gevormd. En het is het vermaak van de lezer te zien hoe dat gebeurt. En niet het geringste aan zijn vermaak is de toetsing en het slagen van zijn eigen scherpzinnigheid.
Dat is een samenvatting van de potica van de zestiende-eeuwse Italiaanse jezuit Emanuele Tesauro. Hij schreef een verhandeling over het concetto, dat in de Engelse literatuur conceit heet. Zijn leer van wat we nu barok, hoog-barok waarschijnlijk, noemen, doorbrak de oude, in de middeleeuwen en renaissance gevierde relatie tussen pozie en metafysica. Tesauro heet de belangrijkste Italiaanse theoreticus op het terrein van de 'conceit', waarover ook in zijn land in de zeventiende eeuw veel werd geschreven. Dat hij de telescoop als metafoor voor de menselijke geest nam, is voor zijn tijd, met de vele wetenschappelijke ontdekkingen, typerend. Hij schreef ook tragedies en historische werken, maar die zijn ondergestoft geraakt. Maar als theoreticus van het concettisme wordt hij, met die andere jezuet, de Spanjaard Graci n, een der groten geacht. De pionier in Itali als theoreticus is echter Matteo Perigrini, een tijdgenoot van Tesauro, maar minder gewaagd dan hij, minder veelomvattend ook.
Door de theorie van Tesauro werd ik gefascineerd, waarschijnlijk door de herkenning van het oneindig aantal metaforen die tenslotte een heelal gaan vormen. Waarschijnlijk ook door het nu speculatieve karakter van de theorie - Tesauro lijkt nu eerder een essayist dan een wetenschapper - en natuurlijk door de gedachte aan de overbodigheid van pozie in het hiernamaals. Gaat het om een typisch christelijke theorie? Die onvolkomenheid hier en pozie als enige, vergeefse, ontsnappingsmogelijkheid uit die onvolmaaktheid van de taal, en de volkomenheid in de eeuwigheid. Maar wellicht zetten de gedachten over die niet dichtende engelen hangende discussies over de aard van de engelen voort. Maar er zitten ook natuurwetenschappelijke kanten aan de leer, want het vinden van gemeenschappelijke elementen in verschillende zaken - en dat doet de metafoor - kan daar op wijzen. Hoe gewaagder de metafoor, hoe meer mogelijkheden.
Ik had nooit eerder van Tesauro gehoord; hij is opgenomen in het heelal van de Italiaanse literatuur. En in een recente geschiedenis daarvan krijgt hij nog geen halve bladzijde van de zeshonderd pagina's. En zijn tragedies en historische werken worden niet eens genoemd. Maar zijn tijd- en ordegenoot (hij werd later kardinaal) Pietro Sforza Pallavicino krijgt nog minder regels. En ook hij was geen geringe literaire theoreticus en theoloog, ook, hij schreef een overdadig gestyleerde geschiedenis van het Concilie van Trente en zijn complete werk beslaat driendertig delen. Overvloed is de Italiaanse cultuur nooit vreemd geweest. En er zal ook geen enkele literatuur zijn waarin zoveel priesters hebben gefunctioneerd. (Wie wil kan het celibaat als verklaring van de overvloed zien). Misschien een der overvloedigste kunstenaars is de vijftiende-eeuwse humanist, architect en kunsttheoreticus Leon Battista Alberti, een universeel genie en op zichzelf een hele geschiedenis. De bladzijden over hem las ik haast gespannen; mijn kennis over hem bestond uit brokken en brokjes en hier las ik voor het eerst althans zijn literaire prestaties, in het Italiaans en in het Latijn, in een mooie samenhang. Veel kreeg zijn plaats. En ik dankte even de literatuurgeschiedenis.
DE regels over Tesauro kon ik begrijpen - dat wil ook zeggen: de inhoud ervan plaatsen en uitbreiden - door aanknopingspunten met de Engelse literatuur, door nogal wat dat ik over de metafoor heb gelezen, door wat ik van de barok weet. Een heel klein stukje uit de literatuurgeschiedenis krijgt iets van een Europese en algemene context. Wat ik weet, maakt wat ik nog niet weet toegankelijk. De bladzijden over Alberti ordenden en vervolledigden wat in mijn geheugen aanwezig was. Ook hier was voorkennis onontbeerlijk. Maar natuurlijk ligt achter deze twee kleine hoofdstukjes een grote leegte: ik heb van Tesauro noch Alberti ooit iets gelezen. En misschien zal daardoor de kleine kennis die ik nu heb snel vervluchtigen. Tesauro staat in de literatuurgeschiedenis in het hoofdstuk 'Theoretici', die van de zeventiende eeuw dan. Alberti maakt deel uit van het grote hoofdstuk over het humanisme. Ik ken de Italiaanse literatuurtheorie van de zeventiende eeuw niet, en in het hoofdstuk over het humanisme treden heel wat figuren op, van wie ik nog nooit heb gehoord, maar die een belangrijke en functionele plaats in de geschiedenis van het Italiaanse humanisme hebben. Het totaal is voor mij bij gebrek aan kennis niet toegankelijk. En dat geldt voor hele delen van de literatuurgeschiedenis.
Natuurlijk krijgen in een geschiedenis van de Italiaanse literatuur Dante en Petrarca een eigen hoofdstuk. Van leven en werk van beiden meen ik iets te weten, ik heb er althans heel veel van en over gelezen. En heel veel diepgaandere studies dan de, noodzakelijke, samenvatting die een hoofdstuk uit een literatuurgeschiedenis per se is. De schrijvers van de hoofdstukken zijn specialisten; maar zij moeten uiteraard veralgemenen. En heel veel weglaten. Beide hoofdstukken zijn goed. Maar ze waren voor mij naar visie en informatie overbodig. En dat geldt voor nog enkele onderdelen en schrijvers waarin ik meen thuis te zijn. Maar de samenvattende paragrafen waarin 'minderen' heel kort worden aangeduid, zijn voor mij evenzeer overbodig. De informatie lijkt alleen zinvol voor wie het al weet, maar ook voor hem is ze overbodig, want hij weet veel meer! Als ik over een van die figuren iets meer wil weten, kan ik in naslagwerken terecht.
Natuurlijk kan men zeggen: een literatuurgeschiedenis hoor je niet te lezen. Het is een chronologisch geordend naslagwerk. Maar juist in dat opzicht schiet een literatuurgeschiedenis vaak tekort. Een traditioneel naslagwerk is zinvoller, vooral als er veel kruisverwijzingen in staan. Maar misschien is dit het grootste tekort: geciteerde teksten zijn altijd uiterst beknopt, het kan niet anders.
Als er al geciteerd wordt. Veel schrijvers passeren alleen met de namen van hun werken en een heel korte karakteristiek. Een beeld van het werk krijgt men niet of nauwelijks, in geen enkele literatuurgeschiedenis. Lezend in de geschiedenis van de Italiaanse literatuur (die zo rijk is aan grote pozie) dacht ik aan Gepolijst albast, de bloemlezing uit acht eeuwen Italiaanse pozie, samengesteld en vertaald door Frans van Dooren. Elke periode krijgt een beknopte historische inleiding. Juist door de hoeveelheid teksten weet ik door dit boek meer over de Italiaanse pozie dan uit de literatuurgeschiedenis.
In elk geschiedenis is er altijd de angst onvolledig te zijn. Juist bij specialisten is die angst groot. Begrijpelijk, want andere specialisten horen toe! Maar volledigheid leidt in een literatuurgeschiedenis meestal tot nietszeggendheid. Veel informatie is echt voor niemand.
IK kocht en las, voor een groot deel, het onlangs verschenen The Cambridge history of Italian literature. En bij het lezen kwamen ervaringen met andere literatuurgeschiedenissen terug. Het is een academische literatuurgeschiedenis: een groot aantal specialisten van de Engelse universiteiten hebben eraan meegewerkt. En de eindredactie is voortreffelijk, want overlappingen zitten er weinig in.
De auteurs zijn uiteraard gespecialiseerd in de Italiaanse letterkunde. Maar zij schrijven voor Engelse lezers. Die weten doorgaans meer van de Italiaanse cultuur, de beeldende kunst vooral, dan van de literatuur. Wat zou het ideaal zijn geweest als die literatuurgeschiedenis in een cultuurgeschiedenis opgenomen was geweest. Er had waarschijnlijk strenger geselecteerd moeten worden, maar dat is allerminst bezwaarlijk. Ik zie als doelgroep alleen de Engelse lezer (in het algemeen) en niet de student in of kenner van de Italiaanse letterkunde. Die kan in grote Italiaanse literatuurgeschiedenissen terecht en daarvan zijn er de laatste jaren verbijsterend veel en verbijsterend omvangrijke verschenen. De grootste bestaat uit tien delen. Die studenten en geleerden kunnen ook in talloze gespecialiseerde werken terecht. En zij hebben de Italiaanse literatuur tot hun beschikking, want lang niet alles is vertaald.
Die genteresseerde Engelse lezer zal kennis van zijn eigen literatuur hebben. Wat zouden verwijzingen daarnaar niet veel hebben kunnen verhelderen. Tesauro en de metaphysical poets! Verwijzingen naar andere literaturen zijn ook niet zo talrijk. En dat is met name voor de tijd na de zeventiende eeuw jammer. Men kan, denk ik, de Italiaanse letterkunde in tween delen. In de eerste helft wordt vanuit Itali de hele Europese literatuur gevormd, zeker vanaf de renaissance. Na de barok worden de Italiaanse letterkunde en het Italiaanse geestesleven van over de Alpen gevormd. Eerst is Europa het schiereiland van Itali en dan wordt Itali het schiereiland van Europa. Een beschrijving daarvan zou meer Europese geestesgeschiedenis noodzakelijk hebben gemaakt dan nu het geval is. Misschien is dit het allermooiste aan het lezen van de eerste helft van de geschiedenis van de Italiaanse literatuur: het voortdurende bewustzijn hoe vroeg daar alles is begonnen; welke tijd, eeuwen soms, nodig was om verspreiding over en toeigening door Europa mogelijk te maken.
De algemene lezer is door het academische specialisme van de auteurs ook enigszins het nadeel. Zij veronderstellen vaak te veel bijzondere en gedetailleerde kennis, wat in nogal wat terloopse verwijzingen zichtbaar wordt. Alleen de vakgenoten zullen die begrijpen en op hun waarde kunnen schatten. Maar ook gewoon als lezer komt hij enigszins tekort. De academische wijze van schrijven, met een sterke methodische discipline, met een taal waarachter de wetenschap van eeuwen toch altijd zoemt, is natuurlijk een zeer verantwoorde, precieze en exacte en als zodanig bewonderenswaardig. Maar opwindend is ze niet. Literatuurgeschiedenissen zijn zelden literair. Schitterende formuleringen, die een onvergetelijke karakteristiek kunnen geven, ontbreken nagenoeg; gewaagde en daardoor prikkelende uitspraken al evenzeer. In feite is zo'n literatuurgeschiedenis geen boek om te lezen. Toch is dat het enige wat je ermee kunt doen.
DEZE literatuurgeschiedenis is in alle opzichten een traditionele. De twee redacteuren zeggen in een heel summier voorwoord daarover: 'Het boek vertegenwoordigt ook een daad van vertrouwen in literatuurgeschiedenis als zodanig en het geloof dat traditie, misschien meer in Itali dan in enkele andere culturen, een belangrijke en beslissende factor in het literaire scheppen is.' Met goede wil kan men hieruit lezen, dat voor de traditionele literatuurgeschiedenis is gekozen omdat de Italiaanse literatuur een traditionele bij uitstek is. Dat kan ik moeilijk volgen, tenzij ik mag verstaan dat men het samenhangend karakter van de Italiaanse literatuur als excuus neemt voor het schrijven van een samenhangende geschiedenis. Zo zou de Italiaanse letterkunde het vertrouwen in de traditionele literatuurgeschiedenis versterken!
Men kan, buiten de twee redacteuren om, misschien nog het beste denken dat de traditionele literatuurgeschiedenis, zeker wannneer die een academische zaak is, gewoon de beste, want enig mogelijke is. Geen discussie over mogelijkheden en moeilijkheden. Niet denken aan cultuurgeschiedenis, aan sociale geschiedenis, aan receptiegeschiedenis, aan de geschiedenis van de lezers, gewoon een Knuvelder van de Italiaanse letterkunde schrijven. Ik vermoed dat de traditie, waarvan ook deze geschiedenis een zo duidelijk product is, heel hardnekkig zal blijven: de literatuurgeschiedenis vormt zich immers vanzelf; modellen te over. En het gemak dient ook de wetenschap. Maar het grote nadeel blijft, dat er geen beoogde lezers zijn, sterker dat zo'n boek in feite voor niemand is.
Misschien moet een literatuurgeschiedenis wel op een literatuurgeschiedenis blijven lijken, wil ze mogelijk zijn. De literatuurwetenschap is in heel veel disciplines uiteen gevallen, het aantal publicaties op die verschillende gebieden is nauwelijks nog te overzien. Wie scrupuleus is, schrijft geen letter meer of een zeer gedetailleerde studie. Dan kan men het best doen alsof er weinig of niets aan de hand is, ook om overeenstemming te houden tussen de vele medewerkers. Waarom schrijft men dan een literatuurgeschiedenis? Omdat die er moet zijn. En dat is een heel sterk argument.
En, laat ik eerlijk zijn, ik heb een aantal zeer aangename uren met deze literatuurgeschiedenis doorgebracht. Misschien juist omdat het boek tot niets dient. En dus ook geen verplichtingen oplegt. Ik heb gedwaald, als een literaire toerist. En de Italiaanse literatuur blijkt even verrassend en onuitputtelijk als het land. En de eerste eeuwen dwaalde ik ook nog in mijn moederland. Want daar is bijna alles van mijn vaderland begonnen. Al dwalend ontmoette ik Tesauro, heel veel mij onbekende vrouwelijke schrijvers, het 'genootschap' Aurora, dat zich in Rome rond koningin Christina van Zweden in alle pastorale vindingrijkheid en lieflijkheid vormde. En nog veel meer.
Het blijft ten slotte merkwaardig of niet, dat literatuurhistorici in deelstudies ook stylistisch altijd veel persoonlijker, gewaagder zelfs zijn dan in de literatuurgeschiedenissen. Men is het grote gebouw nog niet binnen of iedereen trekt hetzelfde academische gezicht. Men schudt elkaar de hand. Gelijken. Kritiek op elkaar heeft men niet. En zo kan op de eerste bladzijde van deze geschiedenis het begin van Italiaanse pozie, het 'Zonnelied' van Franciscus, 'panthestisch' worden genoemd. En zo kon de laatste alinea van het boek blijven staan: 'Ergens tussen deze namen en tussen de velen meer die bij gebrek aan ruimte niet konden worden vermeld, staan zij met wie de literaire geschiedenis van het volgende decennium, van de volgende eeuw, zal beginnen.'
Als dat waar is, zou nagenoeg dit hele boek echt overbodig worden. (Ik zie nu dat je de zin op twee manieren kunt lezen. Er blijft dus hoop).
The Cambridge history of Italian literature, onder redactie van Peter Brand en Lino Pertile, Cambridge University Press,  227,50

Foto
	Francesco Petrarca


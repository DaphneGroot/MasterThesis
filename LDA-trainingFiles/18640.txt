Bevekom.
Bevekom (Frans: "Beauvechain", Waals: "Bôvètché") is een plaats en gemeente in de Belgische provincie Waals-Brabant. De gemeente telt ruim 7.000 inwoners. In Bevekom wonen veel Nederlandstaligen, meestal afkomstig uit de omgeving van Leuven. Bevekom is vooral bekend vanwege de luchtmachtbasis die zich in deze gemeente bevindt.
Kernen.
Bevekom bestaat uit de deelgemeenten Deurne ("Tourinnes-la-Grosse"), Hamme-Mille, Nodebais (Nodebeek) en Sluizen ("L'Ecluse").
Deelgemeente Hamme-Mille bestaat uit de plaatsen Hamme en Mille. In deelgemeente Bevekom liggen de gehuchten Les Burettes en La Bruyère. In Sluizen ligt het gehucht Sclimpré.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
Tijdens het Ancien Régime lag Bevekom met Deurne in een Luikse enclave binnen Brabant. Op het eind van het Ancien Régime werd Bevekom een gemeente. In 1810 werd de gemeente opgeheven en verenigd met Deurne in de gemeente Deurne-Bevekom ("Tourinnes-Beauvechain").
Na de Belgische onafhankelijkheid werd in 1841 Deurne-Bevekom weer opgesplitst in de gemeente Bevekom en Deurne.
Bezienswaardigheden.
Bevekom is een rustige gemeente met een landelijk karakter. Ze is bezaaid met tal van oude boerderijen en kleine kerken.
2007-2012.
Het bestuur van Bevekom bestaat uit de lijst EC die de meerderheid van de zetels heeft.
Resultaten gemeenteraadsverkiezingen sinds 1976.
(*) De zetelverdeling voor dit jaar ontbreekt of is onvolledig op de verkiezingsdatabase.
Trivia.
Op 25 januari 1990 werd in het weerstation van Bevekom een windstoot van 168 km/u geregistreerd, de hoogste waarde ooit gemeten in België.

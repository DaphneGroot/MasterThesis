Maaike Hartjes.
Maaike Hartjes (Amsterdam, 15 oktober 1972) is een tekenaar en schrijfster van stripverhalen.
Maaike studeerde een jaar wiskunde aan de Vrije Universiteit in Amsterdam, voordat ze naar een kunstopleiding overschakelde.
Ze beheerst vele verschillende tekenstijlen, maar sinds ze halverwege de jaren 1990 begon op te vallen met de minuscule poppetjes uit Maaike's Dagboekje lijkt ze nauwelijks meer op een andere manier te tekenen.
Deze strip wordt uitgegeven als small press-boekje en verschijnt na een aantal jaar enige tijd wekelijks in een bekend vrouwenblad. Het karakter van de strip veranderde daarmee enigszins, van kleine grapjes naar een wat realistischere dagboekvorm.
Ook publiceerde Maaike haar stripjes in Iris Stripblad, Razzafrazz en Zone 5300.
Ze gaf een album uit met alleen maar door vrouwen gemaakte strips, Old Cake Comix.
Prijzen.
In 2016 ontving Maaike de Stripschapprijs.

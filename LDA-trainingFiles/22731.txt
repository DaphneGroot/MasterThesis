Voet (anatomie).
De onderkant van twee menselijke voeten
De bovenkant van twee menselijke voeten
De voet is het lichaamsdeel waarop men staat en dat gebruikt wordt voor de voortbeweging. De voet is het naar voren gerichte uiteinde (onder de enkel) van het been (bij mensen) of de achterpoot (bij sommige dieren).
Mens.
Wanneer de grote teen de langste teen is wordt gesproken van Egyptische voet. Dit komt voor bij ongeveer 60% van de mensen. Bij 10% van de mensen is de tweede teen de langste teen, de zogenoemde Griekse voet. En als de grote en de tweede teen gelijkmatig zijn spreekt men van een vierkante voet. Al naar gelang de rechter- of linkervoet (en -been) bij voorkeur wordt gebruikt, spreekt men van rechts- of linksvoetigheid
De mens is het enige zoogdier dat permanent op twee voeten staat. Dit maakt de handen vrij voor andere functies dan voortbeweging. Schoeisel beschermt en ondersteunt de voet. Voeten zijn echter geëvolueerd en geschikt om op harde en ruwe grond te lopen. In de Westerse wereld zijn de mensen gewend aan het lopen met schoeisel. Sommige hardlopers lopen bij voorkeur op blote voeten (zie hardlopen op blote voeten). De looptechniek is dan anders en moet getraind worden. Er worden tegenwoordig teenschoenen verkocht die alleen bescherming voor de huid, maar geen voetondersteuning bieden. Er zijn anatomische aanwijzingen dat de moderne mens in de laatpaleolithicum schoenen droegen. De kleine tenen werden minder robust door het gebruik van schoenen. De voeten zijn al geëvolueerd aan het dragen van schoenen.
Als bij lichaamstaal gekeken wordt naar de betekenis van lichaamshouding, hebben de voeten ook een grote rol. De voeten zorgen voor stabiliteit en bepalen letterlijk hoe stevig we in onze schoenen staan.
Voetbehandeling.
Het medische specialisme dat zich bezighoudt met het bewegingsapparaat waaronder de voet, is de orthopedie. Daarnaast worden voetklachten behandeld door podotherapeuten en registerpodologen (Nederland) of podologen (België). Bij neurologisch onderzoek van de voet wordt gebruikgemaakt van de reflex van de voetzool.
Lijst van voetafwijkingen.
Lotusvoetjes zijn een bewust gecreëerde voetafwijking.

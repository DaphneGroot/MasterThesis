Robert Fisk.
Robert Fisk (Maidstone, 12 juli 1946) is een Engels journalist, schrijver en Midden-Oosten-correspondent (sinds 6 juni 1976, oftewel bijna 40 jaar) voor de Londense krant "The Independent".
Fisk heeft verslag gedaan over de Iraanse Revolutie, de Irak-Iranoorlog, de Golfoorlog en het conflict in Algerije. Hij is een van de twee westerse journalisten die bleef in Beiroet (waar hij anno 2015 nog steeds woont) gedurende de Libanese burgeroorlog, waarover hij een boek schreef, "Pity The Nation". Fisk heeft ook verslag gedaan over het conflict tussen Israël en de Palestijnen. Hij spreekt vloeiend Arabisch en is een van de weinige westerse journalisten die Osama bin Laden drie keer geïnterviewd heeft. In zijn videoboodschap kort voor de Amerikaanse presidentsverkiezingen van november 2004 noemde Bin Laden Fisk een "neutrale" journalist. Anno 2004 schreef hij regelmatig over de situatie in Irak en in 2005 kreeg Fisk een eredoctoraat aan de Universiteit Gent vanwege de kritische manier waarop hij journalistiek bedreef.

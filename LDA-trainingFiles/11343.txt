Bladel (gemeente).
Topografische gemeentekaart van Bladel, december 2015
Bladel () (Brabants: "Bloal") is een gemeente in de Nederlandse provincie Noord-Brabant. De hoofdplaats is het gelijknamige dorp Bladel. De gemeente telt inwoners (, bron: CBS) en heeft een oppervlakte van 73,60 kmÂ². De gemeente Bladel maakt deel uit van het kaderwetgebied SRE.
Kernen van de gemeente Bladel.
Casteren, Bladel, Dalem, Hapert, Hoogeloon en Netersel.
Geschiedenis van de gemeente Bladel.
De huidige gemeente Bladel werd in 1997 gevormd door fusie uit de vroegere gemeenten Bladel en Netersel en Hoogeloon, Hapert en Casteren. Het gemeentehuis in Hapert kwam te vervallen en het gemeentehuis van de nieuw gevormde gemeente werd gevestigd te Bladel op de locatie van het oude gemeentehuis.
De huidige gemeente kent, naast landelijke gebieden, ook veel industrie die voornamelijk in de kernen Hapert en Bladel is gevestigd. Daarnaast is er in 2011 in Hapert een grootschalig nieuw bedrijventerrein aangelegd, het Kempisch Bedrijvenpark (KBP), dat zich tussen de kom van Hapert en de autosnelweg uitstrekt. Destijds is er ook een nieuwe aansluiting gerealiseerd op de snelweg A67. In 2012 werden de eerste bedrijven hier geopend.
Hoogeloon, Hapert en Casteren in 1867
Gemeenteraad.
Gemeentehuis Bladel met links de vvv
De huidige gemeenteraad van Bladel werd verkozen bij de gemeenteraadsverkiezingen van 19 maart 2014.

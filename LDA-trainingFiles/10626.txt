Borsele (gemeente).
Topografische kaart van gemeente Borsele, per maart 2017
Borsele () is een gemeente op Zuid-Beveland, in de Nederlandse provincie Zeeland. De gemeente telt inwoners (, bron: CBS) en heeft een oppervlakte van 194,42 km² (waarvan 52,39 km² water). De naam van de gefuseerde gemeente werd bij de oprichting in 1970 vastgesteld op de schrijfwijze met één enkele 's' om onderscheid te maken met de plaats Borssele die met dubbel 's' wordt gespeld en die in de gemeente Borsele ligt. De naam Borsele is een van de oudste namen in de gemeente.
De gemeente is voornamelijk bekend vanwege de kerncentrale Borssele en de centrale opslag voor radioactief afval en valt grotendeels samen met het Waardevol Cultuurlandschap de Zak van Zuid-Beveland.
De gemeente ontstond op 1 januari 1970 door de samenvoeging van de gemeenten Borssele, Baarland, Driewegen, Ellewoutsdijk, 's-Gravenpolder, 's-Heer Abstkerke, 's-Heerenhoek, Heinkenszand, Hoedekenskerke, Nisse, Oudelande, Ovezande, en het deel van de gemeente 's-Heer Arendskerke dat ten zuiden van de A58 lag, c.q. de dorpen Nieuwdorp en Lewedorp.
Verkeer en vervoer.
In maart 2003 is de vaste-oeververbinding met Zeeuws-Vlaanderen gereedgekomen: de Westerscheldetunnel verbindt Ellewoutsdijk met Terneuzen.
Jongerenraad Borsele.
Sinds 2003 heeft de gemeente Borsele als eerste in de provincie Zeeland een jongerenraad. De Jongerenraad Borsele bestaat geheel uit jongeren en heeft als voornaamste taak het vertegenwoordigen van de jongere bewoners in de gemeente Borsele. De jongerenraad organiseert ook evenementen zoals 2nd influenZ en geeft advies aan het college en de gemeenteraad over het lokale jeugdbeleid.
Cultuur.
Het dorp Borssele (met 2 s'en) in de gemeente Borsele (met één s).

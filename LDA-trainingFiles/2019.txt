	DE PORTEFEUILLE VAN: bert vuijsje
	'Ik heb het soms zo druk dat ik nauwelijks tijd heb om geld uit te geven. De overstap van adjunct-hoofdredacteur van de Volkskrant naar HP/De Tijd heb ik destijds gemaakt omdat het een leuk avontuur was. Het salaris hier is iets hoger dan bij de Volkskrant, maar daar staat tegenover dat ik met een forse pensioenbreuk te maken kreeg. Ik heb bij de Volkskrant ook elf jaar vut-premie betaald; die heb ik daar achtergelaten voor al die lieve collega's, want ik heb nu een baan zonder vut. Echt, er is nauwelijks een betere vorm van kapitaalvernietiging denkbaar dan een pensioenbreuk.
'In Amsterdam bewoon ik een huurhuis, in de Ardennen heb ik negen jaar geleden een klein huisje gekocht met een hypotheek van 45 duizend gulden. Niks bijzonders. Ik heb een auto van de zaak; in de zomer kom ik naar mijn werk op de fiets en 's winters heb ik een abonnement op de tram.
'Voetballen bekijk ik alleen op de televisie. Een abonnement op Canal+ heb ik niet, een seizoenkaart voor Ajax evenmin. Misschien ben ik er twee of drie keer geweest, maar ik ben niet zo'n voorstander van die Arena. Dat is toch geen voetbalstadion? Lijkt meer op een ijshockey-hal met een gat in het dak. En dat gezeur met die club-card maakt mijn aanvechting naar het stadion te gaan niet groter.
'Gemiddeld ga ik drie keer per jaar op vakantie. Zomers naar Frankrijk of Amerika, 's winters 'n keer naar de Canarische eilanden en een kort tripje naar Berlijn, Parijs of Londen. En hooguit n keer in de zes weken naar het huisje in de Ardennen. We verhuren het nauwelijks, dus het levert niks op.
'Ja, de sigaar. Misschien mijn enige zonde. Ik rook Sumatra Cum Laude Corona Classica, 1,46 gulden per stuk. Probeer het op minder dan tien per dag te houden. Een enkele keer ga ik me te buiten aan een kistje goede Havana's. Die steek ik dan op bij bijzondere momenten van Ajax of het Nederlands elftal. Jazeker, die zijn er dit seizoen al geweest.
'Gokken? Ik zit in een pokerclubje met vrienden. We komen n keer in de twee weken bijeen. Je verliest wel eens negentig gulden, maar dat is niet echt schokkend. En ik heb nog nooit echt serieus iets gewonnen. Twee keer met een Staatslot geloof ik, honderd gulden. In het Casino pokeren, vind ik riskant. Daar zitten heren die me iets te gehaaid zijn. Neen, ik doe het gewoon liever rond de keukentafel.
'Ik houd van een mooie wijn. Door de week drink ik gewoon een fles van een gulden of acht. Mijn probleem is dat ik graag een aardige fles bewaar voor bijzondere gelegenheden. Als zich dan eindelijk zo'n moment voordoet, blijkt de fles twee jaar te lang bewaard. Daar ben ik wat klunzig in.
'Binnen mijn huidige levenspatroon kan ik financieel behoorlijk zorgeloos leven. Geen financile problemen is voor mij een voorwaarde voor levensgeluk. En ik voel me een redelijk gelukkig man.'

Peter van den Berg


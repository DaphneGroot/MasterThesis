	Directeur basisschool na ontucht geschorst
	ANP
BARNEVELD
De directeur van de Antoniusschool in Barneveld is met onmiddellijke ingang door het schoolbestuur geschorst. Hij zou twee elfjarige leerlingen seksueel hebben ge√Øntimideerd.
De directeur was al enige tijd met ziekteverlof. Twee weken geleden ontving het schoolbestuur de uitkomsten van een onderzoek dat de Regionale Klachtencommissie Seksuele Intimidatie Primair Onderwijs had ingesteld. De uitkomst is nog niet bekend.
De GGD en de Vereniging Besturen Katholiek Onderwijs (VBKO) hebben ook advies uitgebracht.
Het bestuur heeft na intensief overleg unaniem besloten de directeur te schorsen. Een waarnemer neemt voorlopig de taken van de directeur over. Voor de klas waar hij les gaf, wordt een vervanger gezocht.
De ouders van de leerlingen van de school hebben gisteren van het schoolbestuur een brief over de zaak ontvangen.


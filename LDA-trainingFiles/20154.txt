Energieonderzoek Centrum Nederland.
Energieonderzoek Centrum Nederland (ECN), is het belangrijkste Nederlandse onderzoeksinstituut op het gebied van energie. Met en voor de markt ontwikkelt ECN kennis en technologie die gericht is op een transitie naar een duurzame energiehuishouding. Het hoofdkantoor is gevestigd te Petten. Daarnaast heeft ECN vestigingen in Amsterdam, Eindhoven, Wieringermeer, Brussel en China. ECN heeft ongeveer 500 medewerkers.
Activiteiten.
Daarbij staat een totaalpakket van duurzame energieopwekking, schoon gebruik van fossiele brandstoffen en beperking van het totale energieverbruik centraal. Daarnaast voert ECN ook onderzoek uit naar toekomstmogelijkheden en economische achtergronden op energiegebied.
Internationale positie.
Daarnaast neemt ECN deel aan het Intergovernmental Panel on Climate Change en het Internationaal Energieagentschap.
Geschiedenis.
De huidige naam kreeg het ECN in 1976. Daarvoor was het in 1955 opgerichte centrum enkel gericht op de vreedzame toepassing van kernenergie en droeg het de naam Reactorcentrum Nederland (RCN). In 1976 werd duidelijk dat voor de energievoorziening van de toekomst niet alleen op kernenergie ingezet moest worden. Er ontstond een roep naar alternatieve vormen van energie. RCN werd aangewezen als instelling die een groot deel van dit onderzoek moest trekken.
Dochteronderneming.
De Nuclear Research and consultancy Group (NRG) is een volledige dochteronderneming van ECN en is de belangrijkste producent van radio-isotopen voor medisch gebruik in Europa. NRG beheert de kernreactoren Petten die eigendom zijn van de Europese Unie.
Directie en raad van toezicht.
De directie van ECN bestaat uit één statutair directeur (directievoorzitter) en twee adjunct-directeuren. De raad van toezicht van ECN bestaat uit zes leden, benoemd door de minister van Economische Zaken.
Overtreding milieuwetten.
In 2007 werd het instituut in hoger beroep veroordeeld tot het betalen van een boete voor het overtreden van milieuwetten. Sinds deze bevindingen voert het instituut naar eigen zeggen een strikt veiligheidsbeleid. De laatste jaren heeft het instituut vooral te lijden gehad onder gerechtelijke uitspraken vanwege niet betaalde pensioenindexering. Hierdoor kwam het instituut eind 2006 door een gedwongen betaling van bijna 19 miljoen euro naar eigen zeggen op de rand van een faillissement. Inmiddels heeft het een overgang gemaakt naar een nieuwe, marktconforme pensioenregeling. Een rechtszaak met betrekking tot deze nieuwe regeling tussen de vereniging van oud-medewerkers en het bedrijf is nog steeds lopende.

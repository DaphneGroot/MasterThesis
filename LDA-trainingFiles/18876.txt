Gilbert O'Sullivan.
Gilbert O'Sullivan zoals hij in 1970 aan zijn carrière begon; in zijn "crisispakkie"
Gilbert O'Sullivan op 62-jarige leeftijd (2008)
Gilbert O'Sullivan (Waterford, 1 december 1946) is een Iers zanger en songwriter.
Levensloop.
Zijn debuutalbum "Himself" stond wekenlang aan de top.
Zijn muziek wordt gekenmerkt door soepele melodieën (vaak met een tweede melodie daarin verweven) die gekoppeld worden aan een zeer kunstig samengestelde tekst. Gilbert is beroemd om zijn bijzondere akkoorden.
Ray gaf zichzelf de artiestennaam Gilbert (zonder achternaam) en wilde het aan het publiek overlaten om de link met Sullivan te leggen (de vermaarde operettecomponisten Gilbert & Sullivan) maar zijn manager vond de complete naam Gilbert O'Sullivan beter.
Door zijn bescheidenheid en teruggetrokken leven (wars van 'showbusiness') is hij niet in de schijnwerpers gebleven. Zijn populariteit in Japan heeft er in de jaren 90 voor gezorgd dat hij in de muziek kon doorgaan. O'Sullivan woont anno 2017 nog steeds op Jersey in de gemeente Saint Mary samen met zijn Noorse vrouw Aase Synnove (trouwdatum 23 januari 1980) en schrijft nog steeds muziek, maakt nog steeds cd's en treedt nog steeds op. Zijn familie (vrouw Aase, dochters Helen-Marie en Tara, zus Marie en broer Kevin) werken actief mee in het 'bedrijf Gilbert O'Sullivan': ze organiseren zijn optredens, gaan altijd mee op tournee en geven leiding aan zijn eigen platenlabel ByGum Records.
Eind 1997 gaf hij 14 concerten in Nederland en in 2003 verscheen zijn jazzy cd "Piano Foreplay". In juni 2005 gaf hij 13 uitverkochte concerten in Japan en in oktober 2006 verscheen "A scruff at heart". Na elf jaar keerde O'Sullivan op 29 mei 2008 terug naar Nederland voor een concert in Carré. Op 26 oktober 2009 stond hij weer in de Royal Albert Hall. Op 31 januari 2011 verscheen zijn album "Gilbertville" (met 14 nieuwe composities en een door Harry Hill voorgedragen gedicht). Het werd alom gewaardeerd. Zijn tot nu toe laatste optreden in Nederland was op 20 juni 2013 in 's-Hertogenbosch. Op 8 juni 2015 verscheen Gilberts nieuwste cd "Latin ala G!". Sindsdien zijn er ook weer concerten geweest in Ierland en Engeland, ditmaal onder de titel "Celebrating five Decades of Music".
Op 26 augustus 2010 verbond O'Sullivan zich aan platenmaatschappij Hypertension (waar onder anderen ook Chris DeBurgh, Joan Armatrading, Leo Sayer en Fleetwoord Mac onder contract staan). In juli 2011 tekende hij een contract met Salvo/Union Square Music die - onder de titel "A Singer And His Songs" - zijn albums uit het verleden opnieuw uitbrengen, aangevuld met bijzondere opnamen, zoals: B-kanten van singles en uitgebreide toelichtingen van O'Sullivan zelf. In juni 2016 verscheen Gilbert's Essential Collection; 43 door hemzelf geselecteerde songs (zowel singles als albumtracks).
O'Sullivan werd bekend met zijn 'crisisimago' (met bloempotkapsel, streepjesdas en 3/4-broek). Zijn manager vond dat niet zo'n goed idee maar hij wilde er gewoon anders uitzien dan alle anderen. Ook de uitspraak in zijn proces tegen de manager die hem beroemd maakte, Gordon Mills, is vermaard en was een precedent voor andere artiesten; hij won zijn proces om de rechten van zijn miljoenenverkopende nummers.

	VN schorten werk in noordwesten van Rwanda op
	Reuter
GENEVE
De Mensenrechtenorganisatie van de Verenigde Naties heeft haar activiteiten in noorwest-Rwanda tijdelijk stopgezet nadat twee VN-waarnemers werden aangevallen. Dit maakte de organisatie woensdag bekend.
De aanval op de twee waarnemers vond afgelopen vrijdag plaats bij het dorp Giciye, niet ver van de grens met Za√Øre. De aanvallers waren zeer waarschijnlijk leden van het gewapende Hutu-verzet. De Brit en de Italiaan werden samen met hun vertaler door een groep van tien man, waarvan acht gewapend, overvallen toen ze het gemeenschapshuis van Giciye bezochten.
De drie mannen moesten op de grond liggen en werden voor de ogen van de dorpelingen geslagen, beroofd en met de dood bedreigd. Hun auto werd met een handgranaat opgeblazen. Het drietal kon uiteindelijk te voet wegvluchten.


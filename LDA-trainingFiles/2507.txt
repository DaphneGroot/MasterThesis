	Heerenveen-trainer vecht tegen verloedering De Haan wordt al gek van twee breedtepasses
	Van onze verslaggever
John Volkers

HEERENVEEN
Foppe de Haan heeft zich zondag in Rotterdam, bij het tactisch steekspel tussen Feyenoord en PSV, ontzettend gergerd. Hoe kan het anders bij een trainer met de lijfspreuk: 'Sport is mooi. En voetbal is het mooiste.'
De Haan: 'Wat daar in Rotterdam gebeurde, dat kan ik niet. Dan word ik bijzonder onrustig. Twee breedtepasses, daar word ik op de bank al gek van. Ik wil diepte, geen breedte in het spel. Camataru zei het toen hij bij ons speelde. Als je als aanvaller beter wilt worden, moet je bij Foppe de Haan gaan trainen. Die leert zijn spelers hoe je een spits aanspeelt.'
De Haan, een sportleraar die nog een dag per week het vak voetbal onderwijst op het Heerenveense CIOS, heeft uitgesproken opvattingen over hoe het spel moet worden gespeeld. 'Ik zie inderdaad voetbal nog als sport, dat is mijn probleem. Er zijn er niet veel zo, Van Gaal is er n. Ik laat me niet dicteren door het resultaat.
'Mensen hebben het altijd over winnen. Maar je moet eerst de voorwaarden scheppen, anders is zo'n overwinning niet meer dan een incident. Je moet goed trainen, een concept bedenken. En ten slotte ga je meer winnen dan verliezen. Een voetbalelftal zie ik als een rollende wagen. Het spel moet steeds beter worden, er hoort progressie te zijn.
'Ajax heeft dat altijd vertoond. De ploeg werd stapsgewijs beter. Dat heb ik bij Heerenveen ook voor ogen. Bij Feyenoord zie ik toch minder ontwikkeling. Ik zie geen totaalidee. Wat was nou hun bedoeling tegen PSV? Ze speelden mekaar de bal maar wat toe. Nooit zag je een opzet waardoor een spits vrij kon komen. En als je Van Gastel en Koeman hebt, dan laat je zo toch om beurten lekker inschuiven?
'Feyenoords spel is vooral gent op winnen, daar moet alles voor wijken. Alle trucs hebben ze daar voor over. Die provocatie van Haan, ten opzichte van Jol en Advocaat, dat soort dingen kan ik niet eens bedenken. Ze spelen nu al weer hun derde wedstrijd met Sanchez, terwijl die eigenlijk geschorst hoort te zijn. Het principe is onjuist, maar ze spelen het slim. Feyenoord acteert op de rand van de regels.
'Ik zou een speler die een kopstoot geeft, of spuugt, eigener beweging schorsen. Daar wil ik niet eens over discussiren. En onze voorzitter, Riemer van der Velde, zal me altijd dekken. Dat ontduiken is zo slecht voor je sport. Ik vind dat niet ouderwets, misschien is het wel hartstikke modern. Iedereen zeurt maar over de verloedering, maar daar kun je zelf wat aan doen. Van het speeltje moeten ze afblijven, dan zeg ik stop. Dat moet mooi blijven.'
In zijn loopbaan bij de Friese sportclub - in 1985 begonnen als hoofdcoach, met intermezzi als assistent en hoofd opleidingen - bouwde Foppe de Haan na de aflossing van Fritz Korbach bewust aan een kwaliteitselftal. 'We hadden eerst een aardig elftal, maar we misten routine. We hebben toen Van der Gijp, Storm en Camataru gehaald, maar degradeerden toch.
'Daarna hebben we de boel omgedraaid. We zochten naar een elftal waar voetbal in zit, met jonge spelers, uit de eerste divisie, afvallers met een deukje zoals Echteld, Tammer, Regtop, Roelofsen en Doesburg. Keur kwam als pinchhitter voor Cammie. Dat was de tweede stap, met dat team hebben we de eredivisie gehaald en werden we twaalfde.
'We hadden, mede door het nieuwe stadion, de poten toen aardig onder de kont. Toen werd het beleid: alleen nog maar jonge jongens kopen die duur zijn. Van die begeerde spelers was Tom Sier van Volendam de eerste. PSV had belangstelling, maar Westerhof zag het niet in hemm zitten. Sier is veel sneller dan Numan, hij is ondergewaardeerd.
'Na hem kwamen Tomasson, Nygaard, Karkov, El Kattabi, Wouden, Hansma, Tobiasen, Meinseth. Stuk voor stuk goede voetballers. Onze scouting is zeer verzorgd. We hebben een kaartenbak met gegevens die wordt gevuld door zes trainers, Verbeek, Heising, Storm, Balkestein, Herder en mijn persoon, en door scouts als Bosma, Weiden en Brandsma, prima mensen. En je moet de voorzitter, Riemer van der Velde, niet onderschatten. Die zit elke vrijdag bij een eerste-divisiewedstrijd.
'We scouten veel in Denemarken. Tomasson zagen we al jaren terug. We bezochten een jeugdwedstrijd, speciaal voor Gronkjaer van Aalborg. Maar we ontdekten Jon Tomasson, van Kge. We hebben hem met zijn ouders uitgenodigd voor een zaterdag. Brndby, Kopenhagen, Bayern en Feyenoord zaten ook achter hem aan.
'Ik heb Tomasson voorgespiegeld dat we een club in opbouw waren, met goede spelers, waar hij veel zou kunnen leren. Dat hij afkomstig is uit een dorp en bij ons goed zou passen, dat Denen het in Nederland altijd goed doen. 's Avonds speelde ons eerste een fantastische wedstrijd en was hij overtuigd.'
Zeven miljoen is de nationale topscorer nu waard, Heerenveen zou er een deel van de geplande uitbouw van het nog jonge Abe Lenstra-stadion mee kunnen bekostigen. 'Maar je moet wel goede spelers op het veld houden. Stadion en voetbal zouden bij Heerenveen twee BV's moeten zijn.'
De echte Fries De Haan ('van eierzoeken komt het al jaren niet meer') heeft een contract voor het leven. 'Per jaar bekijken we of ik binnen dat dienstverband als coach het eerste elftal begeleid. We gaan weer een jaar door. Heerenveen is een cultuur, een voetbalbolwerk, met ouderwetse vrijwilligers.
'Of ik hier ooit weg zou kunnen? Ik heb dat gevoel helemaal niet. Het zou wel een verbetering moeten zijn. Of een uitdaging. Ik werk wel eens in Ierland, bij UCD in Dublin. Je bent daar ontwikkelingswerk aan het doen. Dat lijkt me wel wat, in Afrika, Amerika, Australi of desnoods Ierland.'

Foto
	Foppe de Haan FOTO HARRY COCK


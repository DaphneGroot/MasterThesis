 WELNA ZIET WINSTGROEI '96 CIRCA 20 PCT. 
 AMSTERDAM, 3 maart (Reuter) - Kunststoffengroep Welna NV verwacht over 1996 een winstgroei van ongeveer 20 procent, zo heeft het bedrijf meegedeeld. 
 "Uit de voorlopige jaarresultaten komt naar voren dat in 1996 sprake is geweest van een verdubbeling van het bedrijfsresultaat en een netto winstgroei van circa 20 procent," aldus Welna. 
 Bij de publicatie van de halfjaarcijfers in augustus zei Welna dat de jaarwinst over geheel 1996 een duidelijke verbetering zou laten zien. 
 In 1995 boekte heb bedrijf een netto winst van 3,7 miljoen gulden, fors onder de 6,9 miljoen die in 1994 werd verdiend. 
 Welna zal haar definitieve jaarcijfers zullen op donderdag, 27 maart 1997 na beurs bekend maken. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

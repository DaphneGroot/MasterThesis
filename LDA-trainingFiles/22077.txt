EuroEyes Cyclassics.
EuroEyes Cyclassics is de naam voor een moderne wielerklassieker die sinds 1996 jaarlijks in en rond de Duitse stad Hamburg verreden wordt. De oorspronkelijke naam van de wedstrijd was HEW Cyclassics, naar haar voormalige sponsor "HEW", een energiemaatschappij uit Hamburg. HEW werd in 2006 overgenomen door het Zweedse Vattenfall, waarna de naam werd gewijzigd in de huidige naam "Vattenfall Cyclassics". Omdat de wedstrijd pas sinds 1996 bestaat, verdient de Vattenfall Cyclassics volgens sommigen de kwalificatie "klassieker" niet.
De Vattenfall Cyclassics kent weinig noemenswaardige hindernissen, enkel de Waseberg, die enkele malen beklommen moet worden, zorgt soms voor enige afscheiding. Voordat de wedstrijd in 1998 werd opgenomen in de Wereldbeker was het een onbelangrijke wedstrijd. De Vattenfall Cyclassics maakte sinds 2005 deel uit van de UCI ProTour. Vanaf 2011 behoort hij tot de UCI World Tour.
Tyler Farrar is tot op heden de enige renner die erin slaagde om deze wedstrijd twee maal te winnen.
Meervoudige winnaars.
Renners in het cursief gedrukt zijn renners die nu nog actief zijn.

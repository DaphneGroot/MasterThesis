Ruïne.
Ruïne met historische waarde (Castle Are - Palas)
Fragment van de ruïnes van Copán, Honduras
Ruïne van de St. Paraschive-kerk in Roemenië
Een ruïne of bouwval bestaat uit de resten van een in verval geraakt of vernield gebouw. In Nederland bestaat nog een aantal ruïnes, voornamelijk van kerken en kastelen, waarvan die van Valkenburg misschien wel de bekendste is.
Het woord wordt ook overdrachtelijk gebruikt, voor iets dat in slechte staat is.
Een ruïne kan ook speciaal gebouwd worden om een bepaalde sfeer aan een plek te geven. Zo legden leden van de Europese adel in de 19e eeuw soms kasteelruïnes aan op hun landgoed om er meer allure aan te geven, de zogenoemde folly's.
Vele ruïnes uit de steentijd staan in het noorden van Schotland. Vele hiervan zijn zogenaamde 'brochs'. Dat zijn cirkelvormige overblijfselen van een woning uit die tijd.

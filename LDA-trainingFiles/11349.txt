Dongen (plaats).
Dongen () is de hoofdplaats van de gelijknamige gemeente Dongen in de provincie Noord-Brabant. Het dorp telt zo'n inwoners en heeft een industrieel karakter. De gemeente Dongen bestaat sinds 1 januari 1997 uit het grotere Dongen, het landelijk gelegen dorp 's Gravenmoer en de kleine groene kernen Vaart en Klein-Dongen.
Toponymie.
De eerste bewoners van Dongen woonden op donken, hooggelegen zandruggen te midden van veen- en of kleigebieden. Het riviertje waaraan Dongen ontstond werd, zoals veel rivieren, de Aa genoemd en zo ontstond de benaming "Donken aan de Aa" of "Donkaa". Hieruit ontstond uiteindelijk de naam Dongen voor de plaats en Donge voor de beek.
Geschiedenis.
Bestuurlijk gezien behoorde Dongen tijdens het ancien régime tot de Baronie van Breda. In 1330 werd Dongen een hoge heerlijkheid en de eerste heer was Willem van Duivenvoorde, die korte tijd later het Kasteel Dongen liet bouwen. Omstreeks dezelfde tijd werd ook de watermolen van Dongen gebouwd. Door doodslag te begaan verloor de laatste heer in 1513 zijn rechten en kwam het kasteel aan het Huis Nassau. Reeds in de 18e eeuw waren er enkele leerlooierijen. Gedurende de 19e eeuw zou zich deze activiteit, samen met de schoenindustrie, op industriële schaal ontwikkelen.
Economie.
Historisch gezien was de leder- en schoenindustrie belangrijk voor Dongen. Het belang van deze industrie klinkt nog door in de namen van belangrijke instanties, zoals het Cambreurcollege. Nog steeds is er een leerlooierij onder de naam Ecco actief.
Bekende Dongense fabrieken zijn de lijm- en gelatinefabriek Trobas en Coca-Cola Enterprises Nederland BV (CCE), de enige Nederlandse productievestiging van Coca-Cola. Hier werd in het begin van de 21e eeuw ook de productie uit Schiedam naar overgebracht.
Natuur en landschap.
Dongen is ontstaan op natuurlijke hoogten nabij het dal van de Donge, die de kom van zuid naar noord doorsnijdt. Direct ten zuiden van de kom van Dongen bevindt zich het Wilhelminakanaal met ten zuiden daar weer van het bedrijventerrein "Tichelrijt".
In het centrum van Dongen ligt het kleine zandverstuivingsgebiedje De Bergen. Ten zuidwesten van Dongen ligt natuur- en recreatiegebied De Duiventoren, vooral uit naaldbos bestaand, en naar het zuidoosten ligt, op de zuidoever van het kanaal, het broekgebied Lange Rekken.
Voor het overige wordt Dongen omgeven door landbouwontginningen, die voornamelijk op zandgrond liggen.
Cultuur en verenigingsleven.
Het gebouw waar de meeste culturele activiteiten gebeuren heet De Cammeleur, een gemeenschapshuis in het centrum van Dongen. Dit gebouw zal in de zomer van 2016 worden afgebroken, en vervangen worden door een nieuwe multifunctionele accommodatie.
Voor jongeren is er ook en jongeren centrum genaamd JC De poort gelegen naast de Koepel kerk.
Nabijgelegen kernen.
's Gravenmoer, Oosteind, Oosterhout, Dorst, Rijen, De Moer, Dongense Vaart

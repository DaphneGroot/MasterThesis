Striptease.
Striptease is een manier van dansen waarbij de danser of danseres zich al dansend ontdoet van kleding. Het doel van de striptease is het op een opwindende manier uitkleden en niet het naakt zijn. De show gaat dan ook gepaard met veel sensuele bewegingen. Zodra het laatste kledingstuk gestript is, is de show doorgaans ten einde. Soms eindigt de show zelfs iets eerder en blijven de laatste (minimale) kledingstukken aan.
Een stripteaseshow wordt vaak op het toneel uitgevoerd. Dit kan bijvoorbeeld in een nachtclub zijn, maar ook worden stripteasedansers thuis uitgenodigd, bijvoorbeeld voor een vrijgezellen- of verjaardagsfeest.
In de jaren 1980-90 verwierven de "Chippendales", een groep mannelijke strippers, grote bekendheid.
Stripteasedansers zijn een dankbaar onderwerp voor film. Zo maakte Andrew Bergman in 1996 de film "Striptease" met Demi Moore. In 1997 verscheen de Engelse film "The Full Monty" over een groep werkloze mijnwerkers, die een stripteaseact begint. Deze werd later bewerkt tot musical.
Een stipteasedanseres heet ook wel stripteaseuse.

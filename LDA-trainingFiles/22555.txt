O Canada.
O Canada is het volkslied van Canada. De muziek werd gecomponeerd door Calixa Lavallée, en de originele Franse tekst werd geschreven door Adolphe-Basile Routhier, als een Frans-Canadees patriottenlied voor de Saint-Jean-Baptiste Society.
Het werd voor het eerst uitgevoerd op 24 juni 1880 tijdens het banket ter ere van het Fete nationale du Quebec "Saint-Jean-Baptiste Day" in de stad Quebec, maar het werd pas het officiële volkslied voor Canada op 1 juli 1980. De officiële Engelse versie is gebaseerd op een gedicht dat werd geschreven door Robert Stanley Weir in 1908, het is dus niet een vertaling van het Franse lied.
De National Anthem Act 1980 voegde een religieuze referentie toe aan de Engelse tekst.
"God Save the Queen" werd gebruikt als nationaal volkslied voordat "O Canada" werd ingesteld. Het is nog wel Canada's koninklijk volkslied.
Officiële Engelse tekst.
De regel 'The True North strong and free' is gebaseerd op de omschrijving van Canada van Alfred Tennyson - "That True North whereof we lately heard."
Officiële Franse tekst.
Het kan voorkomen dat zangers de tekst van beide talen door elkaar gebruiken in uitvoering van het lied.
De Engelse versie van het lied heeft wat kritiek ondergaan van feministen zoals senator Vivienne Poy omdat de tekst spreekt over "sons". Een neutralere "us" ('in all of us command') werd voorgesteld, maar wordt niet wijdverspreid gebruikt.

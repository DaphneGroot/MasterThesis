	Godverdikkeme Marc, wat is er met je aan de hand?
	ZOU die Degryse nog een beetje snel zijn?
De familie Vitesse zit achter het glas van de businessclub als de vraag rijst en even snel weer inzakt. Nee, Degryse is niet meer snel. Althans niet snel genoeg om het duel met een verdediger te winnen, zodat het gesprek zich in een vlot lopende combinatie verplaatst naar tuinieren en dat het daar eigenlijk geen weer meer voor is.
Het tweede van PSV is op bezoek bij de reserves van Vitesse. Het is maandagavond, koud en stil op Nieuw Monnikehuize. Kijk, daar holt Marc Degryse.
Als tiener de sensatie van het Belgische voetbal, als twintiger behorende tot de Belgische voetbaltop, als dertiger in de kweekvijver van het Nederlands voetbal gevallen. De nationale selectie van Belgi bereidt zich voor op de belangrijke interland tegen Ierland en Marc Degryse staat opgesteld in PSV 2.
Een treurig gezicht.
'Zo treurig hoef je dat niet te vinden', zegt Marc Degryse geruststellend. Hij heeft een blessure aan de liezen gehad en dan horen dit soort potjes erbij om weer in het ritme te komen. 'Ik voel me echt niet te goed om met die jongens mee te doen en als ik me niet gemotiveerd zou voelen, kan ik dat gewoon tegen de trainer zeggen.
'Ik ben absoluut niet iemand om medelijden mee te hebben. Daarvoor heb ik het te goed naar mijn zin in het hele leven.' Het heeft hem bijna z'n hele carrire toegelachen en nu het op het voetbalveld tegenzit, is er een dochter die zijn leven verrijkt.
Veertien jaar geleden debuteerde Marc Degryse als achttienjarige voetballer bij Club Brugge. Hij groeide in de zes daaropvolgende seizoenen uit tot steunpilaar en topscorer. Anderlecht kocht hem in 1989 en ook dat werden zes mooie seizoenen.
Daarna koos hij voor Sheffield Wednesday en achteraf gezien was dat niet zo'n goede keus. Sheffield vocht tegen degradatie en in die strijd staat een technische voetballer als Marc Degryse tamelijk machteloos.
Sinds 1996 speelt hij bij PSV. Luc Nilis benaderde hem destijds. Samen hadden ze mooie tijden beleefd bij Anderlecht, dus dat zou bij PSV vast ook wel weer lukken. Zijn eerste officile wedstrijd werd een groot succes. Hij scoorde zelf twee keer en zette ploeggenoot Eijkelkamp vrij voor doelman Van der Sar. PSV won met 3-0 van Ajax.
Daarna bleek PSV ook niet zo'n goede keuze. Marc Degryse verdween al na twee competitiewedstrijden uit de basis. Het werd een seizoen van tobben en als hij zich n ding heeft voorgenomen, dan is het wel: niet tobben. Hij is een voetballer die op zijn intutie moet handelen. De dingen moeten vanzelf gaan, anders gaan ze niet.
Marc Degryse herinnert zich nog goed hoe hij vorig jaar rond Kerstmis 'de armen liet zakken'. Jarenlang de sterren van de hemel gespeeld en opeens lukte niets meer, zelfs op de training niet. Hij bleef het hardnekkig proberen, misschien wel te veel. Als de voeten de bal niet fatsoenlijk konden beroeren, dan konden ze toch altijd hun best doen. Dat was fout.
'Je doet te veel dingen. Als het er dan op aankomt, en je moet iets brengen dan lukt het je gewoon niet meer.' Dat heeft hij dus afgeleerd en deze zomer heeft hij zich voorgenomen om minder te denken en meer te doen. 'Je kunt wel blijven zoeken en corrigeren. Maar daarmee ga je toch meer de dieperik in. Op een gegeven moment loop je alles te corrigeren en doe je alles fout.'
Assistent-trainer Rob Baan is maandagavond in Arnhem en hij zegt dat de sport keihard is. 'Elke voetballer maakt wel zo'n periode mee dat het minder gaat, maar het is heel vervelend als dat in de eind-carrire-fase gebeurt.'
Hij mag Marc Degryse graag. 'Ik heb nog nooit zo'n goede prof meegemaakt. Als ik zie wat hij er allemaal nog voor doet. Bij alle tegenslag blijft hij zich positief opstellen. Nooit zal hij anderen de schuld geven. Hij zoekt het puur bij zichzelf.'
Rob Baan hoopt op een glanzend optreden tegen Vitesse 2, want PSV 1 kan Marc Degryse goed gebruiken met de nationale verplichtingen van Nilis en Gilles de Bilde dezer dagen, en met het nakende vertrek van Zeljko Petrovic. 'Misschien hebben we hem vrijdag tegen Heerenveen al hard nodig.'
Eigenlijk is het dit seizoen nog niet eens zo slecht gegaan, vindt Marc Degryse zelf. Behoorlijke voorbereiding gehad, af en toe in de basis gestaan. Zelfs in de eerste Europese wedstrijd tegen Dinamo Kiev stond hij vanaf het begin in het veld.
'Maar toen had ik weer de pech van die liesblessure. Na een week of twee wou ik alweer herbeginnen, maar dat was te snel. En net nu er zoveel gekwetsten zijn bij PSV. Ik had toch allicht weer wat meer kunnen spelen. Het zit niet mee, maar we geven niet op.'
Henk Houwaart heeft Marc Degryse altijd als zijn poulain beschouwd. 'Ik was eigenlijk net zo'n voetballer als hij. Ik heb het met al mijn talent nooit echt kunnen halen. Maar Marc is erdoor gekomen. Hij had het juiste karakter. Marc geeft nooit op.'
Houwaart was destijds trainer bij Club Brugge. 'Ik heb vijf jaar met Marc gewerkt. Hij werd topscorer van Belgi, hij haalde de nationale ploeg, hij werd gekozen tot beste speler van het seizoen. Allemaal onder mij. Daar ben ik erg trots op, dat mag je gerust weten.'
Marc Degryse was ook eerlijk en dat beviel Henk Houwaart misschien nog wel het meest. 'We hadden wel eens een meningsverschil en dan waren we keihard tegen elkaar. Maar daarna gaven we elkaar een hand en dan was het weer over. Daar houd ik van. Niet dat achterbakse. Marc is recht voor zijn raap. En hij leeft voor zijn sport, hij doet er alles voor om terug te komen, maar het lijkt wel of hij de kans niet krijgt. Godverdikkeme Marc, wat is er met je aan de hand?'
PSV 2 komt in de eerste helft voor met 2-0. Marc Degryse staat aan de basis van het eerste doelpunt, gemaakt door Claudio. De tweede treffer is van Fabian Ho-A-Hing.
Marc Degryse speelt met nummer acht, centraal op het middenveld. Hij gebaart veel en staart nogal eens met een licht verwijtende blik naar een medespeler, de handen naar de voeten gericht. Marc Degryse had graag gezien dat hem de bal was toegespeeld.
Die wens zou hij in het eerste elftal niet zo gauw kenbaar maken. Als Degryse al meedoet, dan is dat in een dienende taak aan de zijkanten. Wim Jonk is onder trainer Advocaat de centrale man op het middenveld van PSV 1.
Henk Houwaart: 'Ik weet niet op welke plek hij loopt te voetballen bij Dickie, maar Marc is een jongen die kort achter de spitsen moet spelen. Dan is hij op z'n gevaarlijkst en op z'n best. Hij draait kort en hij sjot vreselijk gemakkelijk. Ik denk eigenlijk dat het systeem van PSV niet zijn systeem is.'
Als Marc Degryse dat zelf ook vindt, en waarschijnlijk is dat zo, dan praat hij er voorzichtig over. 'Het is de vraag of ik in een meer diendende rol tot mijn recht kan komen. Maar ik hoop dat het toch nog gaat lukken. Ik heb een goed doelpuntje nodig in de eerste ploeg. Dan kan het snel gekeerd zijn.'
Hij zou ook zo graag iets terug doen voor PSV. 'Dat is nog het meest frustrerende. Dat je niet tot je recht komt in een goede professionele club, waar het aangenaam werken is, waar ze je in ideale omstandighedden naar de aftrap brengen. En dan laat jij het afweten. Juist dat doet zo'n pijn.'
Er resteert nog een half jaar voordat zijn contract afloopt. Verder dan dat wil hij ook niet vooruit kijken. 'Eerst maar eens zien of ik bij PSV nog iets op poten kan zetten. Daarna zie ik wat daarvan de gevolgen zijn.'
Zelf zou hij best langer in Eindhoven willen blijven. 'Zolang ze bij PSV niet zeggen: je moet weg, dan gaat het van mij ook niet komen.' Maar eerlijk gezegd: hij heeft er een hard hoofd in.
Aan stoppen wil hij nog niet denken. 'De goesting en het plezier is er nog altijd. Zeker tot het eind van het seizoen houd ik het nog wel vol.'
Henk Houwaart: 'Ik zou hem aanraden bij een subtopper te gaan spelen, gewoon elke week in de ploeg staan. Dat bankie, daar heeft ie nou lang genoeg op gezeten. Ik heb nog vorig jaar tegen hem gezegd: Marc, als je niet aan de bak komt, mag je meteen bij mij komen, waar ik ook zit.'
Vitesse 2 dringt na rust aan en Ewout Dokman passeert doelman Van Ede met een kopbal. Halverwege de tweede helft beslist Claudio de wedstrijd en bezorgt PSV 2 de tweede zege van het seizoen. Voordat Dokman er op de valreep nog 2-3 van maakt, heeft Rob Baan genoeg gezien en loopt naar de uitgang.
- Tevreden, meneer Baan?
'Altijd moeilijk, dit soort wedstrijden. Laten we Marc nog wat meer tijd gunnen.'

Foto
	Marc Degryse: 'Het zit niet mee, maar ik geef niet op.' FOTO MARCEL VAN DEN BERGH


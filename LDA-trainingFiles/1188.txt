	Huis Dutroux door brand verwoest
	ANP
BRUSSEL/JUMET
Een van de huizen van de bende-Dutroux, waar vorig jaar de lijken van An en Eefje zijn gevonden, is in de nacht van donderdag op vrijdag afgebrand. Volgens politie en justitie is de brand in de lege woning aangestoken. Rond het huis zijn benzinesporen ontdekt.
De politie vermoedt dat buurtbewoners het huis hebben aangestoken. Zij hadden in een petitie aangedrongen op sloop. Het parket van Charleroi stelt een onderzoek in. In het huis woonde destijds Bernard Weinstein, een handlanger van Dutroux die door hem werd vermoord en dicht bij Julie en Mélissa in de tuin van de woning van Dutroux in Sars-la-Buissière werd begraven.


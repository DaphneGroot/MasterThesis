	Partijprogramma?
	B. Bakker, namens de D66-fractie betrokken bij het programma: 'Natuurlijk schrijven we het voor de kiezers. Maar als je kijkt naar de praktische betekenis is het vooral het stuk waarin de partij eenmaal in de vier jaar stelt wat men van de wereld vindt. Bovendien speelt het een belangrijke rol in de formatie. De rol van het programma verandert. Vroeger communiceerden partijen via hun programma en de kranten, nu gaat het meer via personen en de televisie. Maar die personen zijn in hun campagne wel volledig gebonden aan het programma. Zelf heb ik het helemaal gelezen, ja. Dat moest wel, want ik zat in die commissie. Daarvoor las ik het niet, moet ik bekennen.'
M. Notenboom, zwevende kiezer: 'Ik wil ze allemaal lezen, ja. Ik vind het eigenlijk schandalig dat ik dat tot nu toe nooit gedaan heb, en meer op basis van natte-vingerwerk stemde. Het is toch een burgerplicht om je ervan op de hoogte te stellen. Ik heb al geprobeerd te achterhalen hoe ik er aan kan komen, maar dat valt nog niet mee. Dat zouden de partijen duidelijker mogen maken. Niet alleen wil ik ze allemaal lezen - dat kan nu, ja, ik zoek een baan - om mijn keuze te bepalen, ik ben ook benieuwd hoeveel retoriek er in staat. Of die slogans, zoals meer aandacht voor het gezin, in de programma's uitgewerkt worden, met plannen en cijfers. Ik denk niet dat ze voor de kiezers worden geschreven. Het gaat de partijen meer om de publiciteit die ze ermee krijgen.'
M. Brugman van algemene informatie van de Gemeentebibliotheek in Rotterdam: 'Als de definitieve programma's er zijn, proberen we ze allemaal te krijgen. We lenen ze niet uit, maar ze kunnen hier ingezien worden. Daar is redelijk wat belangstelling voor, ja, rond de verkiezingen. De bundels waarin ze allemaal zijn afgedrukt, worden wel uitgeleend. Van die van '94 hebben we er twee, waarvan er nu n is uitgeleend. Nee, ik lees ze niet. Ik weet al waarop ik stem.'
PvdA-voorzitter K. Adelmund: 'Voor de kiezer is het, omdat er ook wat te kiezen valt! Ik vind dat van z¢'n cynisme getuigen, dat je een programma alleen nog maar voor Jan-met-de-korte-achternaam schrijft omdat het toch alleen maar om de personen gaat. Gisteren gingen de media in hun aandacht voor het VVD-programma alleen maar in op hoe onbelangrijk het is. Nou, ik kwam van een avond in Alkmaar waar ze stoelen moesten b¡jzetten om alle belangstellenden plaats te bieden. Het is ook geen lijvig boekwerk; het is kleiner dan een weekblad'
G. Voerman, directeur Documentatiecentrum Nederlandse Politieke Partijen: 'Wij verzamelen alle concept-verkiezingsprogramma's, en zetten ze op Internet. Sinds 1977 stellen we ook de bundel van alle verkiezingsprogramma's samen, voorzien van een index door professor Lipschits. Ik denk dat hij de nige Nederlander is die de laatste twintig jaar alle programma's gelezen heeft. Je kunt je afvragen hoeveel kiezers zo'n bundel kopen. Ik denk heel weinig. Het komt vooral bij bibliotheken en ambtenaren op de plank staan. Hoeveel kiezers een programma echt lezen. . ? Mensen stemmen ergens op omdat ze een idee hebben van het profiel van de partij of van een persoon. De functie is vooral de standpuntbepaling van de partijen zelf. En voor de regeringspartijen is het een belangrijk document om de formatie mee in te gaan. Maar voor de kiezers. . . nee. Ik denk dat de wervende werking beperkt is. Ik heb er zelf wel een paar gelezen, maar ook niet allemaal. De inleiding is vaak nog wel aardig geschreven, maar daarna vervalt men vaak in een moeras van gedetailleerde voorstelletjes, tot - bij wijze van spreken - de afmetingen van een kippenhok. Ze worden ook steeds dikker. Net na de oorlog waren het nog vier velletjes. Nu het tienvoudige. Ik geloof dat de PvdA de vorige keer 45 duizend woorden nodig had, en D66 n¢g meer. De CD deed het in vijfduizend.'
R. Peetoom, studente theologie en lid van de CDA-programcommissie: 'Voor wie we het schrijven? Dat is nogal duidelijk: voor potentile kiezers natuurlijk. We hebben deze keer echt geprobeerd het in een pakkender vorm te gieten, het er goed uit te laten zien en tijd te besteden aan de leesbaarheid. Ik hoop dat in elk geval de leden het lezen, en journalisten, en organisaties die in bepaalde thema's zijn genteresseerd. Tot nu toe is de belangstelling echt enorm. Het vliegt de deur uit! Natuurlijk is de personifiring van de politiek een onomkeerbaar proces, maar Jaap de Hoop is met handen en voeten aan het programma gebonden.'
Abel Tasma, leraar maatschappijleer aan het Montessorilyceum in Rotterdam: 'Ik lees ze allemaal. Gebruik ze ook in de lessen. In de klas op het lyceum maak ik dan gebruik van de Stemwijzer, die het Instituut voor Publiek en Politiek uitgeeft. Daarin worden de programma's op 25 onderwerpen kort samengevat. Ik denk niet dat partijen ze voor de kiezers schrijven. Meer als geheugensteuntje voor de kamerfracties. Er zit erg veel ballast tussen. Voor de meesten zijn ze niet om door te komen. Zeker om jongeren meer aan te spreken zouden partijen meer gebruik moeten maken van nieuwe media. En veel meer plaatjes van de kopstukken, want daar zijn ze gek op. Als je ziet hoe saai die programma's gelayout zijn. . . Het lijken wel schoolboeken, en dat moeten ze nou nt niet hebben'
Robin Gerrits


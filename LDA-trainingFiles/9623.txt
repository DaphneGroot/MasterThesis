Dongeradeel.
Topografische gemeentekaart van Dongeradeel, oktober 2016
Geen windhaan, maar een tweemast schokker op de kerktoren van de Mariakerk in Wierum.
Dongeradeel () (Fries: "Dongeradiel" ()) is een gemeente in de Nederlandse provincie Friesland met inwoners (per, bron: CBS) en een oppervlakte van 266,9 km².
Dongeradeel is gelegen in het noordoosten van de provincie met als hoofdplaats Dokkum, de noordelijkste stad van de Friese elf steden.
Ontstaan.
De huidige gemeente Dongeradeel is na een gemeentelijke herindeling in 1984 ontstaan door het samenvoegen van de gemeenten Dokkum, Westdongeradeel en Oostdongeradeel. In de volksmond wordt de gemeente nog steeds in het meervoud aangeduid als 'de Dongeradelen'. Het wapen van de gemeente Dongeradeel is een samenvoeging van de wapens van de drie opgeheven gemeenten. De twee stromen stellen de riviertjes Peazens en Ee voor, die in Dokkum samenkomen.
Kernen.
Dongeradeel bevat de stad Dokkum en 28 dorpen. De Nederlandse namen zijn de officiële.
Stad en dorpen.
Paesens en Moddergat worden doorgaans als één geheel beschouwd.
Buurtschappen.
Bij Ezumazijl liggen verder de buurtjes Dijksterhuizen en Ezumburen.
Ambtelijke- en bestuurlijke fusie.
Sinds 1 januari 2017 vormen de ambtelijke organisaties van Dongeradeel, Dantumadeel, Ferwerderadeel en Kollumerland C.A. samen één gemeenschappelijke regeling in Noordoost-Friesland.
Op 23 maart 2016 nam de gemeenteraad het besluit voor een bestuurlijke fusie (herindeling). Nadat Dantumadeel besloot op 29 maart 2016 de bestuurlijke fusie niet aan te gaan zal er worden gewerkt aan een nieuwe DFK gemeente per 1-1-2019.
Deze nieuwe gemeente zal volgens de besluiten van 30 maart 2017 Noardeast-Fryslân gaan heten.
Openbaar vervoer.
Bij Holwerd is een veerdam van waaruit de veerboten naar het eiland Ameland vertrekken. Vanuit Leeuwarden rijdt een sneldienst in aansluiting op de veerboot: lijn 66.
Dokkum wordt door diverse buslijnen met Leeuwarden verbonden. De belangrijkste zijn sneldienst 355, Leeuwarden-Dokkum en lijn 51, Leeuwarden-Damwoude-Dokkum.
Aardgasveld aangeboord.
In januari 2012 heeft de Nederlandse Aardolie Maatschappij (NAM) bekendgemaakt een nieuw gasveld aangeboord te hebben bij Tibsterwei in Ee, onderdeel van de gemeente Dongeradeel. Naar schatting zit er ruim 4 miljard m3 aardgas in het reservoir, waarmee dit de grootste vondst is op het land voor de NAM sinds 1995. De put, met een diepte van ongeveer 3900 meter, werd geboord tussen augustus en oktober 2011. De aanvang van gasproductie staat gepland voor de zomer van 2012. NAM verwacht de komende 15 jaar gas te winnen uit dit nieuwe gasveld.

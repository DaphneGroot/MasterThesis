Gembloers.
Gembloers (Frans: "Gembloux", Waals: "Djiblou") is een stad in de provincie Namen in België. De stad telt ruim 25.000 inwoners.
Topografie.
Binnen de gemeente Gembloers liggen de volgende kernen: Beuzet, Ernage, Grand-Manil, Lonzée, Sauvenière, Grand-Leez, Bossière, Bothey, Corroy-le-Château, Isnes en Mazy. De naam van de plaats komt uit het Latijn: Gemblacum; in oudere teksten, soms Gemblours, een oudere Franse vorm van de naam. De Nederlandse naam 'Gembloers' is daarvan afgeleid. Tegenwoordig wordt vaak de Franstalige naam van de plaats gebruikt.
Hoofdgebouw van de oude abdij (1779), momenteel bezet door de Gembloux Agro-Bio Tech (GxABT)
Geschiedenis.
De stad is ontstaan rond de Benedictijnerabdij van Gembloers die dateert uit de tiende eeuw. De abdij huisvest nu de Gembloux Agro-Bio Tech (GxABT), een onderdeel van de Universiteit van Luik.
In de Slag bij Gembloers versloegen de Spanjaarden begin 1578 het leger van de Staten-Generaal van de 17 Nederlandse provinciën, die zich na de Pacificatie van Gent hadden aaneengesloten.
Ter hoogte van Gembloers, tussen Waver en Namen, bevindt zich het zogenaamde "Gat van Gembloers" zonder natuurlijke hindernissen. Dat was de zwakke schakel in de Belgische verdedigingslinie bij de Duitse invasie in mei 1940, aan het begin van de Tweede Wereldoorlog. Het Franse Eerste Leger en het Duitse Zesde Leger hebben hier op 14 en 15 mei 1940 zwaar gevochten. De Slag om Gembloers was samen met de Slag om Hannuit één van de eerste grote tankslagen in de krijgsgeschiedenis.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Gembloers bestaat uit een coalitie van Bailli en Ecolo.
Automerk uit Gembloers.
Het bekendste Belgische automerk, het sportwagenmerk Gillet, is in Gembloers gevestigd. Het bedrijf importeert ook het Nederlandse sportwagenmerk Donkervoort.

	Employés Mercedes worden verdacht van cokesmokkel
	ANP
UTRECHT
Het hoofdkantoor van de Nederlandse vestiging van Mercedes Benz in Utrecht is volgens justitie mogelijk misbruikt als dekmantel voor cocaïnesmokkel tussen Suriname en Nederland.
Drie medewerkers van Mercedes-Benz, inmiddels op non-actief gesteld, zijn eind december aangehouden nadat de douane op Schiphol een pakketje met vijf kilo cocaïne had onderschept, bestemd voor de Utrechtse Mercedes-vestiging.
De verdachten, een 41-jarige man uit IJsselstein, een 39-jarige man uit Maarssen en een 33-jarige man uit Nieuwegein, zitten in voorarrest. Ze zouden de cocainesmokkel via het internationale postcircuit van Mercedes-Benz hebben laten verlopen. De verdachten werkten volgens woordvoerder H. Dubbelman al jarenlang voor het concern.


Do it yourself.
DIY (do it yourself) is de Engelse afkorting van 'doe-het-zelf', in de gebruikelijke betekenis van doe-het-zelfwinkel, etc. Het is daarnaast een "houding" waarbij mensen de uitgave van muziek zelf in de hand nemen in plaats van het aan 'experts' (zoals grote bedrijven) over te laten.
Voorbeelden van DIY-culturen zijn de indiescene en de punk- en hardcorescene, waar veel platen worden uitgebracht op kleine onafhankelijke labels of in eigen beheer. T-shirts worden door de muzikanten zelf gemaakt, er worden eigen muziekbladen (fanzines) uitgegeven, etc. Een voorbeeld is het gebruik van stencil art bij de opkomst van de punkcultuur: fanzines, folders en posters gemaakt met een kopieerapparaat. Elpee- en singlehoesjes uit de vroege punkmuziek zijn als zodanig herkenbaar. Het effect van "copy over copy" werd vaak toegepast: meervoudig kopiÃ«ren leidt tot dichtgelopen tekeningen met een grof effect. Ook de uitgeknipte en opgeplakte krantenletters kenmerken deze stijl, die refereren aan de dreigbrieven van terroristen, kidnappers en andere criminele of politieke activisten. Bij DIY gaat het er vaak om dat het er goedkoop en zelfgemaakt uitziet.
In 2004 kwam de documentaire ' uit, waarin bekende DIY-artiesten als Lydia Lunch, Richard Kern, Steve Albini en Ian MacKaye aan het woord komen.

Grootkopkarper.
De grootkopkarper ("Hypophthalmichthys nobilis") is een exotische vis die, ontsnapt uit kwekerijen, gevonden kan worden in de wateren van de Benelux.
Algemeen.
Deze vis, die oorspronkelijk uit China komt, is net als de zilverkarper een vis van het open water die vooral zwevende alg eet, maar ook kleine kreeftachtigen als de watervlo. De vis kan 112 cm lang worden en 21 kg zwaar.
Ecologische betekenis.
De voorwaarden waaronder de grootkopkarper zich voortplant zijn erg specifiek; de vis wordt of vermeerderd door kunstmatige reproductie of door het importeren van jonge vis.
Amerika.
In Amerika werd de vis geteelt in commerciÃ«le visvijvers. Bij overstromingen in 1994 om Arkansas zijn ze ontsnapt. Nu neemt de grootkopkarper een steeds groter areaal in en is men bang voor de gevolgen voor de oorspronkelijke vissen.

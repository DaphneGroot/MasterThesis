	PLATEN: WERELDMUZIEK
	Arabische buikdans uit Turks caf in voorstad Sydney
World Network WDR: Australia (28.295), Azerabaijan (28.296), Uzbekistan (28.297), China (28.298), Venezuela (28.299), Romania (28.300), Mali (28.301).
Met de oren op scherp struinen de samenstellers van het label World Network onvermoeibaar de archieven van muziekinstituten en radiostations af. Ze bezoeken festivals in Europa en daarbuiten, en zo nodig gaan ze op bezoek bij de muzikanten thuis. Het mooiste dat ze tegenkomen zetten ze op cd's die steevast in series van zeven verschijnen. Inmiddels telt de reeks er 42.
De Australi-aflevering is gewijd aan de didjeridoo, een forse, door termieten hol gevreten tak. Door er op te toeteren als op een trompet, erin te sissen en te schreeuwen, ontfutselen Mark Atkins en Janawirri Yiparrka er duizend klanken aan. In oude stukken trekken kakelende kaketoe's en kookaburra's langs, maar voor avontuurlijke combinaties met Afrikaanse of Indiase trommels, accordeons en gitaren schrikken de muzikanten evenmin terug.
Het meest exotische nummer is een buikdans naar Arabisch recept, zoals die klinkt in de Turkse cafs van Newtown, een multiculturele voorstad van Sydney. En ook als akoestische bas in een bush band-versie van Waltzing Mathilde bewijst de didjeridoo goede diensten.
De zeven koperen alpenhoorns op de Roemeni-cd doen onweerstaanbaar denken aan de houten trompetten uit Australi, maar het blijft hier bij een enkel nummer. Het staat ingeklemd tussen dorpsorkesten uit Transsylvani, Wallachi en Moldavi. Er klinken zwoegende strijkers en pompende bassen, klagende vioolsolo's boven fanatiek geslagen cembaloms en een knetterend blaasorkest met hilarische tempostukken in onnavolgbare ritmes.
Na de dampende zigeunerorkesten uit Roemeni volgt de koele swing van de Mali-cd. Topzangeressen als Kandia Kouyat en Mah Damba zingen oude lofliederen en nieuwe stukken bij balafon (xylofoon) en kora (harpluit). Sali Sidib uit het Zuiden van Mali laat zich begeleiden door een knerpende vedel en de ngoni, de basluit van de Fulani. Net als Oumou Sangar uit Wassalou wil zij de vrouwen in Mali een hart onder de riem steken.
Beiden zijn mordicus tegen de gebruikelijke polygame huwelijken. Sangar zingt: 'De rokkenjager trouwt met je en maakt je hoofd van de huishouding. Dan neemt hij een tweede vrouw en maakt haar de moeder van zijn kinderen. De derde is voor het prestige en de vierde voor zijn plezier. En hij zal ze allemaal bedriegen.' Als Sangar optreedt voor een uitzinnige menigte vrouwen, wachten de mannen buiten in hun auto's.
Vrouwen zijn goed vertegenwoordigd in deze serie. Lilia Vera uit Venezuela zingt met omfloerste stem merengues, tonadas en walsen. Munadjat Yulchieva uit Oezbekistan zingt klassieke ghazals en volkliederen, fluisterend als een lentebries, maar ook kreunend van hartstocht. Haar collega Ferghana Qasimova uit het nabijgelegen Azerbeidzjan doet daar niet voor onder. Zij zingt om beurten met haar vader Alim Qasimov, begeleid door het topensemble waarvan hij de leider is. Deze muziek klinkt lichtvoetiger en weelderiger dan die van de Oezbeken, bij vlagen spectaculair zelfs.
De enige vrouwelijke instrumentalist heet Ya Dong, zij bespeelt de Chinese luit pipa in opgewekte stukken als Festival of the Flowers. Chinese musici putten zich graag uit in toonschilderingen; bloesemende boomgaarden, klaterende watertjes en kwinkelerende vogels zijn geliefde onderwerpen. Maar het eeuwenoude stuk De gedachte aan een oude vriend, hier gespeeld door Louis Chen op een citer met zijden snaren, roept geen beelden op. Chen voert zijn luisteraars mee op de muziek zelf, op de diepe vibrato's, de delicate trillers in een al bijna uitgestorven toon, op een onverhoedse baslijn.
Pop, rock en jazz ontbreken in deze kwaliteitsserie, in de wel opgenomen internationale mengmuzieken voeren plaatselijke instrumenten en stijlen de boventoon. Streng authentieke uitvoeringen van klassieke- en volksmuziek zijn ook mondjesmaat te vinden. World Network beweegt zich tussen de extremen van levende varianten op tradities uit alle windstreken.
Peter van Amstel

Foto
	Janawirri Yiparrka


Onderwereld (mythologie).
Ontvoering van Alkestis door Herakles uit de onderwereld (Paul CÃ©zanne)
De onderwereld of het schimmenrijk is de plaats waar men volgens de Griekse mythologie naartoe ging nadat men dood ging. De onderwereld wordt bewaakt door Cerberus, een driekoppige hond. De god van de onderwereld is Hades, zijn vrouw Persephone. Hades had Persephone geschaakt. Ze mocht om het halve jaar terugkeren naar haar moeder Demeter, de godin van de vruchtbaarheid en het graan, in de bovenwereld. De roof van Persephone door Hades kan gezien worden als een zinnebeeldige verbeelding van het ontstaan van de seizoenen.
In de onderwereld staan zwarte bomen, die de somberheid van de dood symboliseren. Wanneer men stierf ging men, begeleid door Hermes, tot aan de oever van de Styx. Hier moest men een muntje (een obool) aan de veerman Charon betalen, die je vervolgens overzette. Aan de overkant kwam je de drie rechters tegen. Zij beslisten, aan de hand of de persoon goed of slecht geleefd had, welk lot er te wachten stond. Wie goed geleefd had, ging naar de Elyzeese Velden. Wie slecht geleefd had ging naar de Tartaros. Daar werd men gestraft, zoals Tantalos of Sisyphus. Wie niet bijzonder goed of slecht geleefd had ging naar de Asphodelvelden, een grote vlakte waar men eeuwig rondzwierf.
De onderwereld was in de regel alleen toegankelijk voor doden. Slechts enkele helden, zoals Odysseus, Aeneas, Herakles en Orpheus kwamen er levend weer uit.
De god der onderwereld (duisternis, dodenrijk) was "Erebos".
De Psychopompos geleidde de zielen naar de overkant.
Bewoners van de onderwereld.
Chudo Yudo, een monster uit de onderwereld, Rusland, 14e eeuw

	De portefeuille van: Jos Stelling
	'En keer dacht ik volledig aan de grond te zitten. Mijn film De Wisselwachter was in Nederland gigantisch geflopt. Drie ton aan eigen geld zat erin. Ik werd achtervolgd door een heel legioen schuldeisers en zag het absoluut niet meer zitten. Ik wist het zeker: Springhaver, mijn bioscoop annex caf in Utrecht, zou ik van de hand moeten doen. Maar godzijdank kwam opeens de kentering. De film ging lopen in Itali en Duitsland, en ik kroop langzaam uit het dal.
'Ook De Vliegende Hollander - kosten tien miljoen gulden - werd hier een regelrechte ramp. Maar ik had geleerd van de vorige keer. Ik zorgde dat ik in elk geval het bescheiden bedrag eruit haalde dat ik zelf had genvesteerd. Er kwam echter onvoldoende binnen om ook mijn regisseurssalaris op te kunnen strijken. Daardoor liep ik zo'n 120 duizend gulden mis. Nou ja, ik heb aan die film wel een hoop lol gehad, en dat is veel belangrijker. Toch blijft het vreselijk jammer van de bezoekersaantallen. De Vliegende Hollander is aan 32 landen verkocht, dus zo ontzettend slecht kan die film niet zijn.
'Toen ik begon met filmen, wist ik helemaal niets van het vak. Ik had allerlei baantjes om in mijn levensonderhoud te voorzien en sloeg in mijn vrije tijd aan het experimenteren. Mijn eerste film, Mariken van Nieumeghen uit 1974, is in een groot aantal weekeinden opgenomen met een gehuurde camera. We werkten heel goedkoop, want niemand ontving een salaris. De film werd onverwacht een groot succes en leverde veel geld op. Helaas krijg je na zo'n hit geen mens meer zo gek om nog eens voor niks te gaan werken.
'Mijn eerste eigen camera kocht ik van de opbrengst van een stapeltje aandelen dat ik van mijn vader had gerfd. Het ging geloof ik om Van Gelder Papier. Na een jaar was het opeens het dubbele waard, en wilden mijn acht broers en zussen toch nog eens praten over een herverdeling van de erfenis. Nu houd ik me niet meer met effecten bezig. Ik kan me niet voorstellen dat ik geld verdien met geld. Voor poen moet je werken, vind ik.
'Zonder Springhaver had ik nooit zoveel films kunnen maken. Die bioscoop zorgt in alle opzichten voor continuteit in mijn leven. Ik verdien hier mijn basissalaris, filmen is een hobby. Mijn accountants storten maandelijks vierduizend gulden bruto op mijn bankrekening. Dat vind ik genoeg, want mijn vrouw brengt als psychotherapeute ook een aardig bedrag binnen. Wat een film oplevert, moet je altijd maar afwachten. Rijk word je er in dit land in elk geval niet van.
'Aan mezelf geef ik weinig uit. Ik rijd rond in een busje en draag voornamelijk oude kleren. Er zijn echter twee zaken waar ik een zwak voor heb: cd's en tuincentra. Ik bezit een kast vol blues. En zo'n tuincentrum - als ik daar doorheen loop, voel ik me alsof ik in een pornotheek rondwandel. Al die bloemen, planten en zaadjes fascineren me mateloos.
'Typisch h? Hoewel, Marcel van Dam schijnt ook de leeftijd te hebben bereikt waarop hij graag met zijn hark de tuin in trekt. Ik verkeer dus in goed gezelschap.'
Boudewijn Geels


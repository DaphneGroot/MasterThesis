Centrifugaalkracht.
Een centrifugaalkracht is een fictieve (dus niet bestaande)kracht, die wordt aangenomen door een bewegende waarnemer in een niet-rechtlijnige beweging om zijn schijnbare (!) evenwichtstoestand te kunnen verklaren.
Toelichting:In de mechanica wordt ondermeer aangenomen dat de waarnemer van de te beschrijven gebeurtenissen t.o.v. de aarde stilstaat. Een bewegende waarnemer,die dus beweegt t.o.v. de aarde,ziet de gebeurtenissen anders dan de stilstaande waarnemer.
Voorbeeld: Stelt u zich voor twee waarnemers, een waarnemer staat stil t.o.v. de aarde en de andere waarnemer bestuurt een rijdende auto, die op het punt staat een bocht in te gaan. In de rijdende auto ligt een doosje bovenop het dashboard tegen de rechterraamstijl. De auto gaat nu de bocht naar rechts rijden. De waarnemer in de auto ziet nu het doosje van rechts naar links over het dashboard schuiven tot het doosje de linkerraamstijl bereikt. De stijl dwingt nu pas het doosje de bocht te volgen. De waarnemer in de auto denkt nu dat op het doosje een kracht werkt en noemt dat de centrifugaalkracht. Ten onrechte.
De stilstaande waarnemer ziet echter het doosje ten gevolge van traagheid rechtdoor gaan in de richting die de auto had voordat het de bocht inging. Er werkt geen kracht op het doosje, althans tot het de linkerraamstijl bereikt, maar dat is een middelpuntzoekende kracht. De auto draait tijdens de bocht dus onder het doosje door. De bestuurder zal in principe ook rechtdoor willen als gevolg van de traagheid.Dat is snel over want de portier dwingt de bestuurder de bocht te volgen. Het effect is wat minder omdat de bestuurder het stuur vasthoudt, maar hij voelt het effect wel.
Alvorens uit te leggen wat bedoeld wordt met de schijnbare evenwichtstoestand is nodig om een een aantal begrippen weer te geven.
1. Traagheid van een lichaam: Wanneer op een lichaam geen krachten werken volhardt dat lichaam in zijn bewegingstoestand (= snelheid en richting).
2. Aktie = (bijbehorende) reaktie: Wanneer op een lichaam A een kracht van lichaam B werkt dan zal er een even grote, maar tegengestelde gerichte kracht werken van lichaam A op B.
Er zijn dus twee lichamen bij betrokken, waarbij elk lichaam maar één kracht ondervindt.
3. Evenwicht: Een lichaam is in evenwicht als op dat lichaam twee krachten werken die even groot zijn en tegengesteld gericht.
Hier is dus maar één lichaam waarop beide krachten werkzaam zijn.
Punt 2 en 3 leiden tot de conclusie dat een aktiekracht en zijn bijbehorende reaktiekracht nooit evenwicht kunnen maken
In de volgende beschrijving concentreren we ons op de bewegende bestuurder, want voor het doosje geldt het zelfde. In de mechanica zal een lichaam,waarop één (resulterende) kracht werkt, gaan bewegen in de richting van die kracht. Welnu op de bestuurder werkt maar één kracht n.l. de middelpuntzoekende kracht. De bewegende bestuurder verwacht, met de kennis van de mechanica, dat hij naar het middelpunt zal gaan bewegen. Hij moet echter vaststellen dat het niet gebeurt.Dus denkt hij in evenwicht te zijn. Een schijnbare evenwichtstoestand. Om deze toestand te verklaren neemt hij/zij een schijnkracht aan die even groot maar tegengesteld gericht is aan de middelpuntzoekende kracht en noemt dat de middelpuntvliedende of centrifugaalkracht.Deze schijnkracht "werkt" dus op de bestruurder en niet op de deur.
De centrifugaalkracht kan dus NOOIT een reaktiekracht zijn van de middelpuntzoekende kracht.
Een ander aardig voorbeeld in dit verband is de centrifugaalpomp. Deze pomp werkt niet op de centrifugaalkracht, want die kracht bestaat niet. Deze pomp werkt op de traagheid van lichamen.De schoepen voeren de deeltjes rond waarbij nauwelijks middelpuntzoekende krachten op die deeltjes werken. De deeltjes zullen door de traagheid in spiraalvormige banen naar buiten bewegen, waar de afvoer van de pomp logische op aansluit,n.l. als raaklijn aan het pomphuis. Beter is om te spreken van traagheidspomp.

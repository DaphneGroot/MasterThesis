Iwona Bos-Swiecik.
Iwona Bos-Swiecik (24 november 1958) is een in Polen geboren, nu Nederlandse, schaakster met FIDE-rating 2129 in 2017. In 1986 speelde ze mee in Bled in het "Chess Festival" en eindigde ze als eerste bij de dames. Ze is een Internationaal Meester bij de dames (WIM).
In 1990 kwam ze uit voor Polen in de dames-Schaakolympiade te Novi Sad en haar team eindigde op de veertiende plaats; Nederland met onder andere AnneMarie Benschop en Heleen de Greef werd twaalfde.
In 1993 won Iwona het Nederlands kampioenschap schaken bij de dames.
Haar Nederlandse echtgenoot overleed augustus 2016.

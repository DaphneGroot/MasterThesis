	DE APPEL Ook oud werk is een statement
	Dit jaar studeert de derde groep deelnemers af aan het Curatorial Training Programme, de opleiding voor tentoonstellingsmakers van Stichting de Appel. Zeven maanden lang discussieerden zij over kunst en kunsttheorie, bezochten ze exposities in binnen-en buitenland, spraken met fameuze collega's en bouwden een netwerk op waar veel curatoren jaloers op zijn. Afgelopen vrijdag opende hun 'meesterproef', de tentoonstelling die zij samen hebben gemaakt: It always jumps back and finds its way.
Altijd interessant om te zien wat vijf jonge tentoonstellingsmakers in spe, afkomstig uit verschillende landen, na maanden overleg hebben 'uitgebroed'. Crap Shoot!, de tentoonstelling van vorig jaar, deed een hoop stof opwaaien, met name omdat n van de bijdragen bestond uit de diefstal van de computers van Bloom Gallery (volgens de curatoren en de kunstenaar 'een vorm van infiltratie van de kunstwereld in de ''echte'' wereld').
It always jumps back and finds its way is een stuk 'rustiger' dan Crap Shoot!. De zes deelnemers van dit jaar (afkomstig uit Nederland, Belgi, Litouwen, Oostenrijk, Duitsland en Zweden) maakten een bescheiden tentoonstelling en catalogus. Hun thema ('gn dwingend keurslijf, meer een achterliggende gedachte') is 'tijd'. Na hun bezoek aan de conferentie Speed over de 'versnelling' van onze maatschappij, vonden ze dat het belangrijkste hedendaagse onderwerp.
De tentoonstelling is aardig, niet spectaculair. De Secretors van Adam Chodzko - glazen 'druppels', gevuld met rode vloeistof, die op allerlei plekken in het gebouw opdoemen - voorzien de kille ruimtes van De Appel als het ware van een bloedsomloop. In veel werken is sprake van het verloop van tijd. In Dominique Gonzalez-Foersters bijdrage verloopt het licht van dag naar nacht. Andere werken appelleren aan de herinnering, zoals de twee monochrome schilderijen van Laura Ruggeri die, wanneer je ze aanraakt, vragen beantwoorden over het verleden en de toekomst.
Een mooi idee is de integratie van de toekomst en 'real time' in de tentoonstelling. Een bon in elke catalogus geeft recht op een polaroidfoto, die ter plekke gemaakt wordt op de plek die de bezoeker zelf kiest. Daarna wordt hij als cover op de catalogus geplakt. De schilderijtjes van Jonathan Monk met als opschrift een spanne tijds (14 days, 360.000 days) zijn elk bij n van de curatoren in beheer gegeven. Als een doek binnen de aangegeven tijd niet verkocht is, is de curator verplicht het te vernietigen.
De 'statements' van de expositie zijn niet direct waarneembaar. Zo kozen de curatoren ervoor om nu eens niet alleen nieuwkomers en 'jonge honden' uit te nodigen, maar ook oudere, bekende (en internationaal zeer in the picture zijnde) kunstenaars als Dan Asher, Gonzalez-Foerster en Eran Schaerf. Ook tonen ze behalve nieuwe werken 'oude', die eerder werden tentoongesteld. Dat is in zekere zin ook een statement over tijd. Absurd, vinden de vijf, om elke keer uitsluitend 'nieuwe' kunst te willen, wanneer er zoveel goede werken zijn die nog nauwelijks getoond zijn.
IS
It always jumps back and finds its way, t/m 25 mei bij Stichting De Appel, Amsterdam, open dinsdag t/m zondag 12-17 uur.

Foto
	Otto Berchem: Count down to line up (video, 1997).


Marcella Mesker.
Marcella Mesker (Den Haag, 23 mei 1959) is een Nederlands televisiecommentatrice en voormalig professioneel tennisspeelster.
Biografie.
Mesker speelde van 1979 tot 1988 professioneel tennis en bereikte de 31e plaats op de wereldranglijst (in maart 1983, en later nogmaals aan het einde van het seizoen 1986).
"Enkelspel" – In 1986 won ze de eerste editie van het WTA-toernooi van Oklahoma.
Na het einde van haar carrière werd Mesker tenniscommentator voor de NOS. In 1987 maakte ze haar debuut. Ook geeft ze commentaar bij Ziggo Sport.
Mesker heeft een onderneming van waaruit zij lezingen en clinics geeft. Van 1994 tot en met 2007 organiseerde zij ATP Challenger Scheveningen op de Mets Tennisbanen in Den Haag.

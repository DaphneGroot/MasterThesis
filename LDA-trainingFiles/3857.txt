	Suggestief ballet op emotionele muziek van Tsjaikovski
	Introdans met l'Aprs-midi d'un faune van Nicolas Musin en Ballet Pathtique van Jorma Uotinen. Tournee t/m december.
Tsjaikovski's laatste symfonie wordt als zijn absolute meesterwerk beschouwd. Je moet van goede huize komen, wil je op deze Pathtique een ballet zetten. De Finse choreograaf Jorma Uotinen durfde dat aan. In 1989 zette hij er een mannenballet op dat nog niet in Nederland te zien was. Introdans introduceert het stuk, dat voor deze groep zeker een aanwinst op het repertoire betekent.
Yuri Huyg danste eerder Uotinens solo B12, waar dit ballet uit voortkwam. Nu is hij de aanvoerder van de zes dansers. Allen dragen ze witte gazen tutu's zonder lijfje. Met hun blote torso's en sterke mannenbenen lijken ze erg down to earth en weinig etherisch.
Uotinens dans is uitermate suggestief. Een ander decor dan een zwarte ruimte waarin het licht vrij spel heeft, heeft hij niet nodig. De choreografie is sober. De uniformgehouden dans heeft vaak iets weg van een somber ritueel. De mannen dansen met de ruggen diep voorover gebogen alsof ze gebukt gaan onder een zware last, of hun lot moeten dragen zoals hun zusters uit de sprookjesballetten. Ook in de vorm, in de strikte geometrische patronen refereert de choreograaf aan de ballets blancs, de witte actes uit het romantische repertoire. Dat is mooi, want in Pathtique klinken eveneens tal van balletten door, van Zwanenmeer tot Doornroosje.
Gelukkig verwijst Uotinen nooit al te expliciet, wat dit ballet de nodige vrijheid geeft. Het is op zich al prachtig genoeg om de mannen brekelijke poses te zien aannemen of zacht over het podium te zien hoppen. Jammergenoeg komt dat soms in de buurt van de parodie. Maar het is al verdienstelijk genoeg dat dit ballet niet kopje onder gaat in Tjaikovski's emotionele muziek. Pathetisch wordt de dans in geen geval, daarvoor is die strak en krachtig genoeg. Maar de lengte van zestig minuten kan Uotinen niet aan. De solo van een danseres, op een met bloemen bedekt podium, voegt een te vage betekenislaag toe; evenals het slot waarin de mannen met ballonnen in de hand lopen. Zoiets heet een stijlbreuk. En wie deze Fin ooit bij Carolyn Carlson zag dansen, kent ook nog de herkomst daarvan.
Bescheiden van omvang is Nicolas Musins l'AproFCUFo*es midi d'un faun, dat de Franse danser voor Introdans creerde. Hij danste zelf eens de rol van faun in dit op Debussy gezette dansstuk van Nijinsky, althans in de reconstructie daarvan. Zo te zien kwam hij slechts ten dele los van dit beroemde voorbeeld. Slim is dat hij een scheiding aanbrengt tussen de wereld van de faun, via een solo op de pianoversie, n het droombeeld, met een nimfendans op de orkestversie. De aardse mannensolo is sterk en wordt door Detlev Alexander ook krachtig gedanst. En de stille aanwezigheid van Shirley Rabenberg als mysterieuze hoofdnimf is subtiel. Maar in het tweede deel wordt die sfeer van latente erotiek om zeep geholpen door drie nuffige nimfen met maffe discokapsels. Daar is Debussy's Prlude niet tegen bestand. En ook niet de faun, die zich na een duet met de hoofdnimf troost met een stuk plastic dat hij, bij gebrek aan een achtergelaten sjaal, onder zijn kruis vlijt.
Isabella Lanz
BALLET Het Nationale Ballet komt het komend seizoen terug met het zogenoemde Dikkerdjesballet van Maguy Marin en brengt ook nog een andere reprise, namelijk van het ook zeer succesvolle Rooster. Christopher Bruce schreef dit ballet op muziek van de Rolling Stones.


Belgische euromunten.
De Belgische euromunten hebben als ontwerp een afbeelding van het hoofd van Koning Albert II, waaromheen de 12 sterren van de EU zichtbaar zijn. Het ontwerp is van de hand van Jan Alfons Keustermans. Sinds 2008 heeft België de nationale zijde een beetje gewijzigd.
Belgische euromunten (2008).
België, bekend om de, letterlijke, eenvormigheid van de nationale zijde (alle munten hetzelfde) heeft in 2008, als tweede land uit de eurozone (na Finland), het ontwerp marginaal aangepast om te kunnen voldoen aan de verscherpte richtlijnen voor de nationale zijden.
De veranderingen zijn niet spectaculair (toevoeging van de afkorting ´BE´ en de verplaatsing van het monogram en het jaartal naar de binnenzijde van de ring met 12 sterren) en tegen alle richtlijnen in een nieuwe afbeelding van Albert II, maar België krijgt hierdoor wel een tweede serie munten. Ook dit keer wordt hetzelfde ontwerp acht keer gebruikt.
Belgische euromunten (2009 - 2013).
In 2009 zijn de Belgische euromunten nogmaals aangepast omdat het land in 2008 niet alleen de munt aangepast heeft om aan de verscherpte richtlijnen te kunnen voldoen, maar ook het portret van koning Albert II helemaal hertekend heeft. Dit mocht ten vroegste na 10 jaar of vroeger in geval van een troonswisseling. In 2009 zullen op de munten dus terug het oude portret van koning Albert II staan, terwijl alle overige wijzigingen die in 2008 werden doorgevoerd wel gehandhaafd blijven.

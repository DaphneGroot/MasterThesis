Het zotte geweld.
"Het zotte geweld", 1912 (Openluchtmuseum Château de Colonster in Luik)
Het zotte geweld of de De dwaze maagd is een bronzen beeld gemaakt door Rik Wouters in 1912.
Toelichting.
Wouters maakte het beeld in zijn atelier te Bosvoorde (Brussel). Hij wilde breken met het kille academisme en kreeg inspiratie na het zien van de Amerikaanse ballerina Isadora Duncan, wiens wilde "Skythendans" beroemd was. In het gezelschap van zijn vrouw Nel woonde hij in december 1907 een opvoering van "l'Isadorable" bij in de Brusselse Muntschouwburg. Met een zieke Nel als model creëerde hij een extatische en schaterlachende danseres in beweging. Vijf jaar zou hij eraan werken. Hij plaatste het twee meter hoge beeld op een sokkel om de veerkracht extra te benadrukken. Oorspronkelijk heette dit meesterwerk van de beeldhouwkunst "De dwaze maagd". Later raakte "Het zotte geweld" in zwang.
Het beeld overtuigde de Brusselse galerijhouder Georges Giroux om Wouters een contract en een maandloon te geven.

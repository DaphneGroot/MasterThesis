	Minister stapt uit Surinaamse regeringsploeg
	Van onze verslaggever
AMSTERDAM/PARAMARIBO
De Surinaamse minister ir. R. Kalloe van Openbare Werken is maandag opgestapt. Aangenomen wordt dat zijn vertrek uit het kabinet van president Wijdenbosch veroorzaakt wordt door een gebrekkige samenwerking met de NDP van Desi Bouterse, de grootste regeringspartij. Kalloe is afkomstig uit de dissidente hindostaanse partij BVD.
Kalloe was verantwoordelijk voor de schoonmaakactie die als een belangrijk symbolisch resultaat werd gepresenteerd van de eerste honderd dagen Wijdenbosch-regering. Het vuilnis in Paramaribo werd opgehaald en enkele straten werden gerepareerd. Maar het was onduidelijk hoe deze actie green kondre structureel kon worden gemaakt.
Kalloe heeft laten weten dat hij in het bedrijfsleven wil gaan werken.


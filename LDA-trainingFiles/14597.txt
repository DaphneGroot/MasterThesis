Matt LeBlanc.
Matt LeBlanc (Newton (Massachusetts), 25 juli 1967) is een Amerikaans acteur. Hij speelde onder meer tien jaar Joey Tribbiani in de televisieseries Friends en Joey.
LeBlanc speelde ook in een aantal films, waaronder Lost in Space, Charlie's Angels, en. Hij kwam in enkele opeenvolgende afleveringen voor in de Amerikaanse serie Married... with Children en de spin-off van deze serie "Top Of The Heap" (als "Vinnie").
In 2003 tekende hij een contract voor zijn eigen spin-off "Joey", gebaseerd op zijn rol in Friends. Deze serie werd na twee seizoenen stopgezet. In 2011 speelde hij een fictieve versie van zichzelf in "Episodes". Voor deze rol won hij in 2012 een Golden Globe.
De Friends-acteur maakte op 4 februari 2016 bekend dat hij een van de nieuwe presentatoren is van het nieuwe seizoen van Top Gear. Op 26 september 2016 raakte bekend dat hij voor 2 seizoenen bijtekende als hoofdpresentator, nadat Chris Evans eerder al bekend maakte dat hij niet zou terugkeren naar Top Gear.
Priv√©.
LeBlanc huwde op 3 mei 2003 zijn vriendin Melissa McKnight. Samen hebben zij een dochter (Marina Pearl LeBlanc). Na de geboorte bleek dat zij lijdt aan een hersenafwijking waarvoor nog geen behandeling is gevonden. McKnight had al twee kinderen uit een vorig huwelijk; Jacquelyn en Tyler. In 2006 is het paar gescheiden. Aanleiding hiertoe was de affaire die LeBlanc had met collega actrice Andrea Anders uit de serie Joey.
Eind 2014 gingen LeBlanc en Anders na 8 jaar uit elkaar.

Seraing.
Seraing (Waals: "Serè") is een stad en gemeente in de provincie Luik in België. De gemeente telt ruim 64.000 inwoners en is hiermee de negentiende grootste stad van België. Seraing verwierf de stadsrechten pas in 2000.
Geschiedenis.
Het bedrijf John Cockerill speelde een belangrijke rol in de geschiedenis van deze gemeente. De hoogovens, staal- en machinefabrieken werden in 1842 na de dood van de oprichter een naamloze vennootschap, die onder andere een vitale rol speelde bij de aanleg van spoorwegen in en buiten België. Op 1 oktober 1927 hield Koning Albert I hier in de fabrieken van John Cockerill zijn toespraak van Seraing.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Seraing bestaat uit de PS die de meerderheid van de zetels heeft.
Wielrennen.
Op 6 mei 2006 vond in Seraing de start plaats van de Ronde van Italië, met een individuele tijdrit. Zes jaar later, op 1 juli 2012, is de plaats het decor van de finish van de eerste etappe in de Ronde van Frankrijk. Op 7 juli 2015 begon hier de vierde etappe naar Cambrai in de Ronde van Frankrijk. Het betrof een kasseienrit.
Sport.
RFC Seraing was een bekende club uit de stad en speelde 8 seizoenen in de hoogste klasse en hield in 1996 op te bestaan. Hierna werd een nieuwe club opgericht en werd het stamnummer van RFC Bressoux overgenomen en de naam werd veranderd in RFC Sérésien. Deze club kon wel opklimmen tot in de derde klasse, maar kon nog niet naar de tweede klasse doorstoten. In 2014 debuteerde nieuwe club Seraing United in de tweede klasse.

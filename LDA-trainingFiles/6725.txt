Hoofdhaar (sterrenbeeld).
Hoofdhaar ("Coma Berenices" of "Haar van Berenice", afkorting Com) is een onopvallend sterrenbeeld aan de noordelijke hemelkoepel, liggende tussen rechte klimming 11u57m en 13u33m en tussen declinatie +14° en +34°. Het sterrenbeeld is genoemd naar de Egyptische koningin Berenice II.
Wat is er verder te zien?
Het sterrenbeeld bevat de noordelijke galactische pool (Zie: hemelbol). Omdat dit gedeelte van de hemel dus ver van het melkwegvlak ligt, zijn hier zeer veel extragalactische stelsels zichtbaar: de Virgocluster ligt gedeeltelijk nog in dit sterrenbeeld, verder de "Comacluster" Abell 1656 en het Zwarte Oogstelsel.

Ground zero.
Ground zero ('bodemnulpunt') is een Engelstalige aanduiding voor het op het maaiveld geprojecteerde punt van explosie van een bom, in de lucht of ondergrondse ontploffende kernbom. Ontploft de bom op de grond, dan is die plek het "ground zero"-punt.
Soms wordt de uitdrukking ook gebruikt voor het epicentrum van een aardbeving; zie ook hypocentrum.
Ground Zero in New York.
Sinds de terroristische aanslagen op het World Trade Center in New York op 11 september 2001 wordt in de Amerikaanse media ook vaak van "Ground Zero" gesproken als de plaats wordt bedoeld waar het WTC vroeger stond. Het is de huidige locatie van het National September 11 Memorial & Museum.

Luc Philips.
Luc Philips (Antwerpen, 2 januari 1915 – Westmalle, 26 juli 2002) was een Belgisch acteur en regisseur. Van 1962 tot 1980 was hij lesgever en sturende kracht in de toneelopleiding van de Koninklijk Vlaams Conservatorium Antwerpen.
Philips bouwde een acteurscarrière in het theater uit met onder andere een "King Lear" bij het KNS.
Zijn bekendste televisierol was die als pastoor Munte in het Vlaamse televisiefeuilleton "Wij, Heren van Zichem" (1969). Hij speelde ook mee in "De filosoof van ’t Sashuis" (België, 1963), een film van Maurice Balfoort naar de gelijknamige roman van Maurits Sabbe uit 1907.
Eind jaren 80 speelde hij de opa in de sitcom Bompa. In de film Max speelde hij Gaspard De Keukeleire, de vader van Max gespeeld door Jacques Vermeire.
Hij overleed aan de gevolgen van een bronchitis.
Onderscheidingen.
Luc Philips won het Gouden Oog voor beste acteur in 1992 en 1994 voor zijn rol als "den ouwe bompa" in de VTM-reeks "Bompa". Voor een rol op het toneel ontving hij het laureaat van de Theatronprijs voor beste acteur.

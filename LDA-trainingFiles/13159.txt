Korçë (stad).
Korçë (; bepaalde vorm: "Korça"; Aroemeens: "Curceaua"; Grieks: Κορυτσά, "Korytsa"; Italiaans: "Corizza"; Turks: "Görice") is een stad (Albanees: "bashki") in Zuidoost-Albanië, op 19 kilometer afstand van de grens met Griekenland en niet ver van de grens met Macedonië. De stad is de hoofdstad van het district Korçë en de gelijknamige prefectuur, en is met 51.683 inwoners (2011) de op zeven na grootste stad van Albanië — respectievelijk Tirana, Durrës, Vlorë, Elbasan, Shkodër, Kamëz en Fier zijn groter. De Grieks-orthodoxe metropoliet van Albanië is in deze stad gevestigd.
Op verschillende tijden van de geschiedenis, tijdens de Balkanoorlogen in 1912, en later in 1940-1941, is de stad door Griekenland bezet geweest, omdat dat land er aanspraak op maakte. Van 1916 tot 1920 werd het door Frankrijk bestuurd.
Geografie.
Korçë ligt in een vruchtbare vlakte op hoogten tussen 840 en 930 meter. Het historische centrum van de stad ligt op 875 meter hoogte, waarmee het de op drie na hoogstgelegen stad van het land is, alsook de op twee na hoogste districtshoofdplaats en de hoogstgelegen prefectuurshoofdstad.
Sport.
Voetbalclub Skënderbeu Korçë speelt in de Kategoria Superiore, Albaniës hoogste nationale klasse. De ploeg werkt haar thuiswedstrijden af in het Skënderbeustadion, dat plaats biedt aan 12.000 toeschouwers, en werd landskampioen in 1933, 2011, 2012, 2013 en 2014.

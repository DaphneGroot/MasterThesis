	Ajacieden trekken niet aan shirt tegenstander
	'Heeft de BVD niets beters te doen dan zich druk te maken over een paar voetbalvandalen die vechten op een afgelegen weiland zonder dat de onschuldige toeschouwer daar last van heeft? (...) Laat ze eerst maar eens zorgen dat zaken als RaRa en extreem-rechts worden opgelost, want de laatste tijd heeft de BVD meer schade aangericht dan wij kunnen aanrichten in ons hele leven.'
Dit citaat is van ene Willem, leider van de harde kern van Feyenoordsupporters, en valt te lezen in Hand in Hand ( 4,95), het maandorgaan van de Rotterdamse supportersvereniging. Het interview verscheen v¢¢rdat de gebeurtenissen in Beverwijk plaatsvonden. Waarmee gelijk maar gezegd wil zijn dat Hand in Hand (dat zich overigens distantieert van supportersgeweld) geen kinderachtig positivo-krantje is. Zo mag de echtgenote van Feyenoordspits Henk Vos kritiek op de lezers van het blad spuien door te stellen dat ze het onbegrijpelijk te vinden dat de supporters haar Henk zo gemakkelijk laten vallen, laat oud-midvoor Cor van der Gijp weten dat het in zijn tijd allemaal beter was.
In vergelijking met Hand in Hand is het Amsterdamse tweemaandelijks verschijnende supportersblad Ajax-Life ( 5,95) een stuk chauvinistischer en ook schijnheiliger. Op de voorpagina van het tijdschrift staat wel stoer 'Voetbal is oorlog', maar dat slaat dan op de foto's in de binnenkant van het blad, waarop uitsluitend tegenstanders de godenzonen aan het shirtje trekken. De nieuwe trainer Morton Olson is een financieel onafhankelijke gentleman en het veredelde NCRV mini-voetbaltoernooi dat onder de naam Euro 6ix's werd gespeeld, was genieten voor allemaal. 'Schort het aan je techniek, dan regend (sic, red.) het doelpunten en flitsen de spelers je voorbij.' Van zelfspot heeft Ajax-life minder last dan zijn Rotterdamse evenknie.
Als Feyenoorder Henk Vos
de bal erin had gejoekeld...
Dit alles uiteraard in zekere mate. Per saldo lijken de bladen van de supportersverenigingen toch behoorlijk op elkaar (afgezien van de paginagrote advertentie van het bordeel Yap Yum, die wl in Hand in hand en n¡et in Ajax-life staat). Die betrekkelijke overeenkomst geldt zeker niet voor de twee officile verenigingsorganen Feyenoord-Krant ( 3,25) en Ajax-magazine ( 7,50).
Voetbal en voetbaljournalistiek bestaan met dank aan snelheid en het korte geheugen. Daar houdt Ajax-magazine niet zo van. Het acht keer per jaar verschijnende glansblad met een oplage van 85 duizend exemplaren lijkt ervoor gemaakt om als een echte glossy tot het volgende nummer op de salontafel te blijven liggen. Veel kleurenfoto's kijken, niet te diepgravende artikelen en een tikkeltje snobby. Door de auteurs (Bouwman, Endt, Moll, Planting, Sleutelberg en Willemsen) krijgt het een hoog Thomas-Rap-Nederlandse-Sportbibliotheekgehalte, al lijkt het erop dat de auteurs niet zo hun best doen voor Ajax-magazine als voor de boeken in de sportserie.
Al gevolg van de lange productietijd komen er soms merkwaardige zaken bovendrijven. Zo stond indertijd in de kranten te lezen dat Winston Bogarde uit het trainingskamp in Spanje was weggestuurd. 'De kranten schrijven zelden de waarheid', aldus trainer Louis van Gaal in Ajax-magazine. 'Ik zie het als een doelbewuste poging van de media weer onrust te zaaien. Als een speler niet in staat is om een trainingsprogramma te volgen heeft het geen zin in Spanje te blijven. Simpel.'
Of om die speler niet mee te nemen, denkt een lezer dan toch. Zeker als hij inmiddels kennis heeft genomen van Bogardes weigering op tegen Atletico Madrid op de bank plaats te nemen.
Voor dergelijke achterhalingen hoeft de lezer van de Feyenoord-Krant met een oplage van veertigduizend exemplaren veel minder op zijn hoede te zijn. Het blad is als een echte krant veel meer op nieuws gericht. Twee weken na verschijning ligt er alweer een nieuw exemplaar, staat Feyenoord gedeeld bovenaan en is de lezer vergeten dat columnist Gerard Cox zo op zijn club heeft zitten kankeren, of is hij vergeten dat Henk Vos over een van zijn gemiste kansen heeft gezegd: 'Allemachtig, als die erin gejoekeld had, was ik pas een week later thuisgekomen.'
Dat laatste mag hij trouwens rustig doen van zijn vrouw, want wat zei Patricia Vos ook alweer in Hand in Hand? 'Ik ben niet jaloers als Henk gaat stappen. Ik denk dat ze het gewoon af en toe nodig hebben om met de jongens onder elkaar te zijn.'
Gijs Zandbergen


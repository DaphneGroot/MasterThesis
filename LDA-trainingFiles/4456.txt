	Hekserij verklaarde het onverklaarbare
	HET VERVOLGEN EN verbranden of ophangen van vermeende heksen kunnen we niet simpel afdoen als bijgelovige barbarij uit onbeschaafder eeuwen. De historicus James Sharpe, die doceert aan de universiteit van Yorkshire en onderzoek heeft verricht naar Engelse heksenvervolgingen in de zestiende en zeventiende eeuw, vindt het verkeerd om neer te kijken op het voorgeslacht.
Wij mogen die mensen geen barbaren noemen, zeker niet 'aan het eind van een eeuw die Auschwitz en Katyn, Passchendaele en Hirosjima zag'. Sharpe noemt ook nog de Rode Khmer in Cambodja en recentelijk de 'etnische schoonmaak' in ex-Joegoslavi en de slachtingen in Ruanda. Hij had er nog de Turke massamoord op de Armenirs aan het begin van de eeuw aan kunnen toevoegen.
Sharpe schreef eerder een Engelse sociale n een criminele geschiedenis over dezelfde periode (1550-1750) als die waarin zijn boek over hekserij speelt. Talloze justitile stukken uit die tijd vormen ook nu zijn basismateriaal, evenals pamfletten en geschriften. Het is een solide en uitvoerig onderzoek geweest. Dat doet bij dit onderwerp weldadig aan, al wordt veel geduld van de lezer gevraagd. Voor gezellig griezelen of gemakkelijke verontwaardiging is weinig plaats.
Sharpe wil - het is zijn levenswerk - de Engelsen tussen 1550 en 1750 zo goed mogelijk begrijpen. Het waren voor het overgrote deel minder opgeleide, maar wel intelligente mensen, die moesten overleven onder omstandigheden waartegen wij niet opgewassen zouden zijn. Voor hen was religie, magie incluis, erg belangrijk. 'Mensen geloofden in hekserij, omdat ze zo het onverklaarbare konden verklaren.'
Occulte zaken als astrologie en alchemie hoorden bij de wetenschap. Aan het bestaan van toverij (goed en kwaad) en 'geesten' geloofde bijna iedereen. Sharpe wijst erop dat geloof in hekserij in vrijwel dezelfde vorm in alle culturen is voorgekomen. Bezetenheid (die bleek uit schelden met vreemde stemmen en uit vreemde braaksels) en exorcisme bestonden ook in het Engeland van destijds, vooral bij tieners in een religieus 'zware' omgeving (zowel katholiek als protestant).
Orthodoxie heeft de heksenjacht bevorderd, mede doordat de mensen zoveel hel en verdoemenis naar hun hoofd kregen. Overigens geeft de auteur voorbeelden van vrome mensen die matiging bepleitten, omdat het oordeel over bezetenheid door de duivel de medemens niet toekomt. De meeste overheden, kerkelijk en wereldlijk, dachten daar heel anders over.
Jacobus I van Engeland ('allerzeldzaamst verschijnsel, een Brits monarch met intellectuele pretenties') schreef een 'demonologie' tegen het gevaar van heksen en vaardigde een jaar na zijn aantreden in 1602 strenge strafwetten uit. Hij was een vroom protestant en heeft vermoedelijk een Kents geschrift tegen heksenvervolging laten verbranden.
Sharpe wil mythen en sprookjes over heksenjagerij uitbannen. Vooral theorien uit de wat simpeler feministische hoek moeten het ontgelden. Er waren geen negen miljoen executies van heksen in Europa, maar minder dan vijftigduizend in de onderzochte periode. En dat was tevens veruit de 'drukste' periode. Heksenvervolging is nauwelijks een zaak van de middeleeuwen geweest, maar volgde in het spoor van inquisitie en godsdienstoorlogen.
Heksen waren niet georganiseerd en verhalen over nachtelijke bijeenkomsten zijn fantasie. Vervolgde heksen waren voor 80 procent vrouwen, meestal arm en min of meer uit de (dorps)gemeenschap gestoten. Vaak verdacht die gemeenschap hen al vele jaren en leidde de plotselinge dood van een kind of van vee tot hun arrestatie (of zelfs tot spontane volksgerichten).
De rechters hadden het er moeilijk mee. Hoewel de Engelse rechtspraak van die tijd volgens Sharpe 'een merkwaardig mengsel van ceremonieel en gerotzooi was', werd slechts eenderde van de aangeklaagde heksen veroordeeld, van wie weer eenderde de doodstraf kreeg, meestal door ophanging, dus geen verbranding. Engeland, Nederland en Veneti deden het kalmer aan dan Beieren, de Elzas of Schotland.
De vraag waarom er relatief zoveel vrouwen als heks werden aangebracht, blijkt lastig afdoende te beantwoorden. Sharpe vindt de theorie van mannelijke onderdrukking te makkelijk. In de meeste gevallen waren andere vrouwen de aanbrengers oFROFo*en de onderzoekers van de heks op speciale merktekens. Veel processen kwamen ook voort uit te hoogoplopende conflicten tussen vrouwen.
Vervloeking speelde een grote rol, temeer als die ook samenging met ziekte of sterfte. Volgens Sharpe werd grof schelden in die tijd uiterst serieus genomen. Vrouwen grepen eerder naar het middel van schelden en vervloeken, terwijl mannen snel fysiek geweld gebruikten.
De waterproef (heksen bleven drijven) kwam in Engeland weinig voor, evenals de directe marteling. Vaak werden verdachten naakt op een krukje gezet en moesten zij daar dagen aaneen blijven zitten zonder eten of te slapen, terwijl ze voortdurend geobserveerd werden. Dat leidde nogal eens tot - vaak gexalteerde - 'bekentenissen'. Sharpe heeft er een aantal gelezen, waarin vrouwen geslachtsverkeer met Satan (steevast 'log, zwaar en koud') bekenden. Enkelen waren verontwaardigd, omdat de duivel rijkdom had beloofd, maar daar was niets van gekomen.
In de achttiende eeuw verloren de elites hun geloof in hekserij en werden de strafwetten opgeheven. De bekende oude heks met kraakstem, katten, wratten en niet-gemotoriseerde nachtvluchten is vooral een product van de Victoriaanse verbeelding (kinderverhaaltjes en gothic novels). Ook huidige heksenkringen met occult gebrabbel op hei en stadszolder hebben weinig met het historische verschijnsel te maken.
De magie blijft. Prinses Diana consulteerde in al haar huwelijksellende astrologen en die vertelden haar onder meer dat prins Andrew en niet Charles koning van Engeland zal worden. Hoogst interessant, maar volgens Sharpe zou zo'n staatsgevaarlijke voorspelling in de zestiende eeuw vrijwel zeker tot een doodstraf hebben geleid.
Jan Joost Lindner
James Sharpe: Instruments of Darkness - Whitchcraft in England 1550-1750.
Hamish Hamilton, import Penguin Nederland; 365 pagina's;  84,25.
ISBN 0 241 12924 9.

Foto
	De vier heksen, kopergravure van Albrecht Drer, 1497.


Sjahada.
De "sjahada" op de vlag van Saoedi-Arabië
De sjahada (Arabisch: الشهادة, "aš-šahādah", van het werkwoord شهد "šahida", "hij getuige") is de islamitische getuigenis en een van de vijf zuilen van de islam. Hij staat in nauw verband met de Zuilen van geloof.
Tekst.
De Koran draagt niet op deze getuigenis vaak of in specifieke situaties af te leggen. Daarom heeft de "sjahada" voor koranisten een andere betekenis dan voor bijvoorbeeld soennieten, die naast de Koran ook de Hadith collecties accepteren waarin zij zowel de tekst als de voorschriften van hun
In orthodoxe kringen wordt de "sjahada" vertaald met de volgende betekenis: "Ik getuig dat er niets in waarheid aanbeden wordt dan Allah, ik getuig dat Mohammed Allah's boodschapper is."
Nadat een bekeerling de "sjahada" heeft uitgesproken wordt deze als moslim beschouwd. Dit kan in het bijzijn van twee getuigen zijn, in het bijzijn van de gemeenschap of alleen tegenover God. Binnen de islam heeft het uitspreken van de "sjahada" alleen betekenis als deze met overtuiging wordt uitgesproken. De "sjahada" maakt onderdeel uit van de "azan" en de "iqamah", beide een oproep voorafgaand aan de verplichte 5-dagelijkse "salat". De "sjahada" hoort ook bij de voorgeschreven gebeden tijdens de "salat".
Oorsprong.
De "sjahada" kan grotendeels worden gebaseerd op een tweetal Koranpassages, te weten soera De in de Rangen Behorenden 35 ("... Er is geen God naast God") en soera De Toewijding 1 ("God is de Enige"). De samenstelling lijkt gevormd naar het joodse "sjema" ("Hoor Israël, Hoor Israël, de Heer is God, de Heer is één"), maar verschilt ervan in ten minste twee opzichten: de "sjahada" begint met een ontkenning ("er is "geen" godheid dan Allah") en noemt in één adem een mens (Mohammed). De "sjahada" legt bovendien wel een relatie tussen God en Mohammed, maar niet met de gelovigen zoals het "sjema" doet ("onze" God").

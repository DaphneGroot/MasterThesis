Cheops (farao).
Cheops is de tweede koning (farao) van de 4e Dynastie van het Oude Egypte. De farao is onder diverse namen bekend (Cheops, Choefoe, Khufu, Suphis), maar vooral bekend van zijn piramide te Gizeh dat als één van de zeven wereld wonderen wordt beschouwd.
Familie.
Cheops was een zoon van farao Snofroe en koningin Hetepheres I. Hij was getrouwd met Meritites I en Henoetsen. Zijn broers en zusters zijn: Hetepheres A, Anchhaf, Nefermaat en Rahotep.
Koningsnaam.
De farao is overgeleverd via Grieks-Romeinse bronnen als Cheops (Via Herodotus en Diodorus) en Suphis I (via Manetho). De koning gebruikte twee versies van zijn koningsnaam: Chnoemchoef en Choefoe. De naam Choefoe wordt ook wel vertaald als Khufu in het Engels.
Vertaling: Ik word beschermd of hij beschermd mij.
Bouwwerken.
Hij is vooral bekend omdat men aan hem de bouw van de grote piramide heeft toegeschreven. De piramide van Cheops is de grootste van de drie grote piramiden van Gizeh en was meer dan 3800 jaar het hoogste bouwwerk ter wereld (146 meter).

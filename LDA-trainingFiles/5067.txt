	Duyn uitgeschakeld voor EK kunstrijden
	ANP
PARIJS
Selma Duyn heeft zich niet geplaatst voor het Europees kampioenschap kunstrijden, dat vrijdag in Parijs met de korte kür begint. De Nederlandse kampioene kwam maandag tijdens het kwalificatietoernooi in sportpaleis Bercy niet verder dan de zeventiende plaats in groep B. De eerste vijftien schaatsers van beide afdelingen verdienden een startbewijs voor het EK.
Elena Liashenko uit de Oekraïne eindigde als eerste in groep A. De Franse vedette Surya Bonaly moest genoegen nemen met de 6eplaats.



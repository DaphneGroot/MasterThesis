Linter.
Linter is een gemeente in de Belgische provincie Vlaams-Brabant. De gemeente telt ruim 7000 inwoners.
De gemeente ligt langs de oude steenweg naar Luik, de huidige N3, halverwege Tienen - Sint-Truiden.
Toponymie.
Volgens de gangbare verklaring is "Linter" een samenstelling uit "lind + ter", met de betekenis "lindeboom". Deze verklaring is volgens Paul Kempeneers onhoudbaar. In plaatsnamen met "Lind/Lint", die Gysseling in zijn Toponymisch Woordenboek (1960) opgeeft, gaat het telkens over een plaats "bij een linde of een lindenbos". Deze plaats kan zijn: vruchtbaar aangeslibd land zoals in Lindau, een bosje op hoge zandgrond zoals in Lindelo, een woeste vlakte zoals in Lindveld, een hofstede zoals in Lindweiler, enz. "Lindeboom" komt echter nergens als plaatsnaam voor.
Daarom moeten we Linter eerder verbinden met "Lintaruurde" (uu=w), een onbekende plaats in Friesland, te verklaren als "voorde in de beek genoemd Lintara".
"Lintara" was de oude naam van de Genovevabeek. De dorpsnaam Linter betekent aldus "de nederzetting bij de Lintara". Zo werd de waternaam een dorpsnaam.
Geschiedenis.
De gemeente Linter ontstond in 1971 door het fuseren van Neerlinter en Drieslinter. In 1977 fuseerden Groot-Orsmaal (ook een fusie uit 1971, bestaande uit Orsmaal-Gussenhoven, Overhespen, Neerhespen en Melkwezer), Linter en Wommersom.
Kernen.
Drieslinter, Melkwezer, Neerhespen, Neerlinter, Orsmaal-Gussenhoven, Overhespen en Wommersom.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2013-2018.
Burgemeester blijft Marc Wijnants van de CD&V. Deze partij heeft de meerderheid met 13 op 19 zetels.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedruktDe rode cijfers naast de gegevens duiden aan onder welke naam de partijen telkens bij een verkiezing opkwamen.
Toerisme.
Er zijn in deze streek heel wat boomgaarden en aardbeienvelden, het gebied maakt deel uit van het Hageland, de fruitstreek van Vlaams-Brabant.
Partnersteden.
Linter is een partnerstad van het Duitse Mehring. Samenhangend daarmee heeft Drieslinter een Mehringstraat en heeft Mehring een LinterstraÃŸe.

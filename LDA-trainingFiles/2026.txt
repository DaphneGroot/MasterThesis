	Voorzitter Wiegel van de zorgverzekeraars wil verdubbeling van budgetgroei voor gezondheidszorg; 'Ruzie over afschaffing van het ziekenfonds levert niets op'
	Van onze verslaggeefster
Jet Bruinsma

DEN HAAG
Het jaarlijkse groeipercentage voor het budget van de gezondheidszorg moet de volgende kabinetsperiode omhoog naar 2,6. Dat is een verdubbeling van het percentage dat in het huidige regeerakkoord werd afgesproken. Maar te fors is die eis zeker niet, meent voorzitter Hans Wiegel van Zorgverzekeraars Nederland. Hij deponeerde dinsdag mede namens artsen en ziekenhuizen een wensenlijstje bij de politici in Den Haag.
'De grondfout is gemaakt bij het sluiten van het regeeraccoord. Toen hebben de coalitiepartijen afgesproken om het groeipercentage voor de gezondheidszorg op 1,3 vast te leggen, terwijl iedereen wist dat dat te weinig was. Dat het toch is gebeurd, komt doordat de paarse coalitiepartijen wilden uitkomen op een substantile vermindering van de collectieve lasten. Daar hoort de gezondheidszorg ook bij.'
- Was het niet vooral uw eigen partijgenoot Bolkestein, de politiek leider van de VVD, die daarop aandrong?
Wiegel, in 1977 met de CDA'er Van Agt architect van het eerste kabinet-Van Agt en thans als senator nog steeds prominent lid van de VVD, grijnst. 'Ik weet er niks van. Ik ben er niet bij geweest. Maar een regeerakkoord is gauw geschreven, dat weet ik uit ervaring.'

- In het regeerakkoord is ook afgesproken om het stelsel van ziektekostenverzekeringen deze vier jaar intact te laten. Bolkestein wil het ziekenfonds op termijn afschaffen. Wat wilt oFCUFo*u?
'We hebben niets aan gevechten over afschaffing van het ziekenfonds. Het zou een majeure verandering zijn, dus het gebeurt niet. Het verhaal van Bolkestein is theoretisch wel begrijpelijk, maar vanuit ons belang, als zorgverzekeraars, zeggen wij: handhaaf het huidige stelsel van ziekenfonds en particuliere verzekering in grote lijnen.
'Misschien moet er hier een daar nog wat gepeuterd worden. De hele kleine zelfstandigen moeten in het ziekenfonds terecht kunnen. En iedereen kent de opgewekte tweeverdieners, die allebei in het ziekenfonds zitten, maar met hun gezamenlijk inkomen ver boven de loongrens uitkomen. Die moeten zich maar particulier verzekeren.'

- En de miljonairs, die ondanks hun grote vermogen, vanwege hun lage inkomen in het ziekenfonds zitten?
'Nee, dat levert niks op. Het gaat om maar heel weinig mensen, die stuk voor stuk opgespoord moeten worden.'
- U heeft zich deze week fel verzet tegen de eigen bijdrage voor ziekenfondsverzekerden, omdat die regeling onuitvoerbaar is en niet uit te leggen. Wilt u dat fondspatinten meebetalen aan de zorg?
'Op zichzelf is het een begrijpelijke gedachte om patinten met een eigen bijdrage inzicht te geven in de kosten. Wij zijn niet principieel tegen of v¢¢r eigen bijdragen of een eigen risico. En ls je dan eigen bijdragen invoert, regel het dan een beetje normaal. Maar wanneer je kijkt naar de verhouding tussen kosten en opbrengst, is een systeem van eigen bijdragen of een eigen risico rommelen in de marge.'

- Door eigen bijdragen wordt bespaard op de collectieve lasten. U zei deze week dat d t veel gemakkelijker kan door de loongrens te bevriezen.
'Dat was geen concreet voorstel, maar een suggestie. Maar de definitie van collectieve lasten is raar. De politiek werkt ermee, maar de gewone burger snapt er niets van. De premies van het ziekenfonds vallen er wl onder, de particuliere premies niet. Iedereen is verplicht om een WA-verzekering af te sluiten, maar toch valt die niet onder collectieve lasten. Het zou heel zinnig zijn als de minister van Financin de definitie van collectieve lasten herziet.'

- Ziekenfondsen krijgen momenteel veel kritiek, onder andere van de Rekenkamer en van de vakbeweging. Ze zouden zich onder druk van de markt steeds meer als schadeverzekeraar opstellen in plaats van als sociale verzekeraar. Hun financile situatie is onduidelijk en de directeuren verdienen te veel.
'Dat is gepraat vanuit de politieke markt. Het is gewoon niet waar, allemaal. Je ziet veel ziekenfondsen die samenwerken met particuliere verzekeraars, in grotere verbanden. Dat doen ze om hun voortbestaan zeker te stellen, niet voor de gezelligheid. Het zijn maatschappelijke ondernemers. Wij hebben niets te verbergen, onze boeken kunnen gewoon open, wij worden gecontroleerd door de Ziekenfondsraad en de Verzekeringskamer.
'Ik zeg niet dat de marktwerking is doorgeschoten, zeker niet. De verschillen in premie tussen de verschillende ziekenfondsen worden redelijk zichtbaar. Maar de grenzen komen in zicht. Als je er nog verder mee gaat, raken sommige ziekenfondsen in de rode cijfers.'

- De privatisering van de Ziektewet en de WAO dreigt tot een tweedeling in de gezondheidszorg te leiden. Verzekeraars sluiten contracten, waarbij werknemers met voorrang worden behandeld.
'Tweedeling is voor de situatie van dit moment een veel te groot woord. De wereld van de gezondheidszorg is van oudsher veel te veel met ideologie doordrenkt, zowel van links als van rechts. Daar moeten we vanaf. We moeten een beetje praktisch blijven. Als het mogelijk is dat klinieken op vrijdag of zaterdag patinten helpen, waarom zouden ze dat dan niet doen?'

- Moet de volgende coalitie weer gevormd worden door PvdA, VVD en D66, of willen de zorgverzekeraars liever een van de paarse fracties inruilen voor het CDA?
'Wij bemoeien ons met veel zaken, maar niet met de coalitievorming. Heel veel van mijn beste vrinden zijn lid van het CDA. Maar wij zeggen: wat voor coalitie er ook zit, laat het stelsel intact. Laten we ons komende periode vooral richten op een betere kwaliteit van de gezondheidszorg. Daar gaat het om. De rest is allemaal partijpolitiek gedoe.'

Foto
	Hans Wiegel, voorzitter van Zorgverzekeraars Nederland. FOTO MARCEL MOLLE - DE VOLKSKRANT


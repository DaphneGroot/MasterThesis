 TERLOUW COMMISSARIS BIJ NEDCON. 
 DOETINCHEM, 23 dec (Reuter) - Magazijninrichter Nedcon Groep NV heeft meegedeeld dat Jan Terlouw toe zal treden tot haar raad van commissarissen. 
 Terlouw is onder meer voormalig minister van economische zaken, fractieleider van D'66 in de Tweede Kamer en Commissaris van de Koningin in de provincie Gelderland. 
 "De heer Terlouw wordt vanuit zijn politieke, als ook bestuurlijke ervaring gezien als een bijzonder passende aanvulling van de RvC voor de steeds meer internationaal functionerende Nedcon Groep," aldus Nedcon. In de in april te houden jaarvergadering moet de benoeming worden goedgekeurd. 
 (c) Reuters Limited 1996. 

Bestuurlijke indeling van Oeganda.
Oeganda is verdeeld in vier geografische regio's (North, East, West en Central) en in 77 districten. Elk district is verder verdeeld in subdistricten, "counties", "sub-counties", gemeenten ("parishes") en dorpen.
Een ander type indeling is die in vijf koninkrijken.
__TOC__
Districten.
Districten van Oeganda (klik op de kaart om te vergroten)
De meeste districten zijn vernoemd naar de belangrijkste stad in het betreffende district. Een district wordt geleid door een "Local Council", voorgezeten door een voorzitter.
Hieronder staat een lijst van alle Oegandese districten per regio. De nummers corresponderen met de nummers op de kaart. De inwoneraantallen stammen uit 2002.
Counties.
De 77 districten van Oeganda zijn ingedeeld in 146 counties, één "city council" (Kampala) en dertien gemeenten. Veel districten bestaan maar uit één county.
Koninkrijken.
Oeganda is een republiek gelegen op het grondgebied van een aantal historische vorstendommen, waaronder de vier koninkrijken Boeganda, Bunyoro-Kitara, Ankole en Toro. Na het instellen van de republiek in 1962 bleven de vorstendommen aanvankelijk bestaan. In 1967 werden de vorstendommen tijdelijk afgeschaft tot ze in 1993 opnieuw werden opgericht. Sindsdien is er sprake van vier koninkrijken: Boeganda, Bunyoro-Kitara, Busoga en Toro. Elk van dezen heeft een eigen beperkt politiek systeem, een eigen vorst en een eigen vlag.
Het enige koninkrijk dat niet werd heropgericht was Ankole, de kroningsceremonie van koning Ntare VI (John Patrick Barigye) werd door president Museveni tegengehouden.

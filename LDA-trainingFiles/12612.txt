Oeral (rivier).
De Oeral (Russisch: Урал, "Ural"; Kazachs: Жайық, "Zhayyq") is een rivier die stroomt door Rusland en Kazachstan. De rivier wordt ook weleens geduid als de "Oeralrivier" of "Oeral-rivier", onder meer ter onderscheiding van het gebergte, de Oeral. De rivier ontspringt ook in dat gebergte en mondt uit in de Kaspische Zee. De totale lengte bedraagt 2428 km en het stroomgebied 249.549 km².
De grootste steden aan de Oeral zijn achtereenvolgens
Bij de monding in de Kaspische Zee bevindt zich ten westen van de stad Atyrau een grote delta.
De Oeral is een zeldzaam voorbeeld van een rivier die in Rusland een naamsverandering heeft ondergaan: tot 1775 heette de rivier de "Jaik" (Яик), zoals de stad Oeralsk tot dat jaar Jaitsk heette. In dat jaar vond de Poegatsjov-opstand plaats, een grote boerenopstand die steun kreeg van de Jaik-kozakken. Tsarina Catharina de Grote besloot hen door de naamswijziging aan de vergetelheid prijs te geven. Sindsdien heet de Jaik Oeral, naar het gebergte waarin zij ontspringt. De Jaik-Kozakken hebben echter ook hun naam veranderd in Oeral-Kozakken.
Tussen het Oeralgebergte en de Kaspische Zee wordt de Oeral beschouwd als de feitelijke grens tussen Azië en Europa.

Ron Langeveld.
Ron Langeveld is een Nederlands correspondentieschaker. In december 2016 staat hij op tweede plaats op de ranglijst van de ICCF, de internationale bond van correspondentieschakers. Zijn ICCF-rating is dan 2688.
In 2002 werd hij kampioen van de Nederlandse Bond van Correspondentieschakers (NBC).
In 2006 werd hij grootmeester correspondentieschaken (GMc).
In 2012 werd hij wereldkampioen correspondentieschaak. Als gevolg van die prestatie werd hij in mei 2013 uitgeroepen tot Nederlands schaker van het jaar 2012.

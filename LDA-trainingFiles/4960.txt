	Peterka (17) winnaar Vierschansentoernooi
De Sloveen Primoz Peterka heeft de 45ste editie van de Vierschansentournee gewonnen. Hij eindigde maandag in de vierde en laatste wedstrijd in Bischofshofen als derde achter de Duitser Thoma en de Pool Malysz. In het eindklassement van de tournee eindigde de Oostenrijker Goldberger als tweede voor Olympisch kampioen Thoma.
De 17-jarige Peterka, na de Fin Toni Nieminen de jongste winnaar van het schansenevenement, had Peterka weinig vertrouwen in zijn overwinning. De jury verklaarde de eerste sprong, waarin de Sloveen tot 129 meter kwam, wegens de weersomstandigheden ongeldig.
In de herkansing reikte de jeugdige Sloveen tot 125 meter en bouwde hiermee zijn voorsprong op Goldberger uit tot 24,8 punten. Bij zijn tweede sprong nam hij geen enkel risico. Peterka kwam tot 121 meter, wat voldoende was voor een derde plaats Ã©n de eindzege.
Peterka legde de basis voor de winst in Garmisch-Partenkirchen, daar won hij de eerste wedstrijd van de Vierschansentournee. Daarna volgde een tweede (Innsbruck) en zevende (Oberstdorf) plaats. Hij vergaarde uiteindelijk 971,5 punten. Goldberger kwam tot 943,2. De Sloveen gaat met 632 punten ook aan de leiding in de wereldbekerstand. Thoma volgt op 540 en Goldberger op 514.


	Fiscale verscherping regels voor Antillen 'maakt dit eiland kapot' Rentenierende 'penshonados' met schimmigheid omgeven
	Van onze verslaggever
Toine Heijmans

AMSTERDAM
Marius Jongerius nam tien jaar geleden de wijk naar Curaao. Onderneming verkocht, familie uitgezwaaid; hij betrok er een prachtig huis op een heuvel en mocht zich van die dag af penshonado noemen. Maar gepensioneerd was hij allerminst.
'Ik was 38, en niet eens de jongste Nederlander daar. Er zijn penshonados van begin twintig. Bijna allemaal hebben ze een bedrijf te gelde gemaakt en zijn naar de Antillen vertrokken om de Nederlandse fiscus te ontlopen. Penshonado is eigenlijk een verkeerd woord. Rentenier zou beter zijn.'
Afgezien van een klein groepje echte levensgenieters, rusten de penshonados doorgaans niet op hun lauweren. 'Je blijft gewoon werken voor een Nederlands bedrijf, of je begint iets nieuws op het eiland', zegt Jongerius. 'Ik heb er een duikhotel opgezet.'
De truc is eenvoudig. Een penshonado verkoopt zijn Nederlandse bedrijf, stopt het geld in een speciale bv en vertrekt naar de Antillen. Daar haalt hij de bv leeg en koestert zich in het voordelige belastingtarief van 5 procent. 'Als je die bv in Nederland leeghaalt, gaat minstens 25 procent naar de fiscus.'
De vlucht van gefortuneerde Hollanders wekt al jaren wrevel bij het Nederlandse ministerie van Financin. Te veel belastinggeld verdwijnt naar de boven- en benedenwindse eilanden. Tot dusver lukte het niet goed de Antilliaanse autoriteiten tot ingrijpen te bewegen. Maar nu gloort er hoop. Willemstad kondigde vorige week aan de regeling voor penshonado's te verscherpen.
Alleen uitgeweken Hollanders van boven de vijftig komen nog in aanmerking voor de bijzondere status. Ze moeten dan wel een huis kopen van minstens 450 duizend gulden (was 280 duizend) en ze betalen een belastingtarief van 10 procent (was 5 procent).
Dat geld trekken de penshonados zo uit hun zak. En het huis van viereneenhalve ton staat er meestal toch al. Wat ze echt dwarszit, is de leeftijdsgrens. Er komt een overgangsregeling van vijf jaar voor de huidige penshonados, maar zelfs na die tijd zullen de meesten geen vijftig zijn. 'Tien jaar woon ik op Curaao', briest Jongerius, 'en dan mag ik me straks geen penshonado meer noemen.'
Het aantal renteniers dat de Antillen bevolkt, is met veel schimmigheid omgeven. Ze staan nergens geregistreerd. De Antilliaanse regering wil er niets over kwijt. Het Nederlandse ministerie van Financin schat hun aantal op tweehonderd. Veel te lage schatting, zegt Myra Massar. Alleen al op Curaao wonen tussen de drie- en vierhonderd uitgeweken Nederlanders.
Massar, wier Curaaose bedrijf Dos Mundos helpt bij de grote oversteek, stelde na een enqute het profiel van de gemiddelde penshonado vast. 'Tussen de vijfendertigen vijftig jaar oud', somt ze op, 'altijd hard gewerkt, rijk tot zeer rijk en nog volop zin in het leven'.
Meer wil ze niet kwijt, het zou de belastingdienst maar op ideen brengen. En de zaken gaan al slecht. Het laatste jaar, zegt ze, is de aanvoer van verse penshonados gestokt. Onzekerheid over de belastingvoordelen maakt ze kopschuw. Het eerste vastgoedproject op Curaao (Royal Palm, luxueuze nieuwbouw aan zee) is reeds failliet, en daar zal het niet bij blijven.
'Dit maakt het eiland kapot', zegt Massar. 'Weet u wat een penshonado gemiddeld investeert in dit eiland, het eerste jaar? Een miljoen. Hij koopt een huis, eet veel buitenshuis. Dat is veel hoor, een miljoen, voor zo'n kleine gemeenschap.'
Ze is boos op staatssecretaris Vermeend van Financin, die kennelijk niets begrijpt van de situatie. 'Er zijn meer belastingparadijzen. Malta, Cyprus, de Bahama's. Kunnen ze niet naar Curaao, dan trekken de rijke Nederlanders naar elders.'
Dat klopt niet, zegt een woordvoerster van Financin. Met Malta, Cyprus en de Bahama's heeft Nederland geen verdrag; wie daarheen emigreert, moet gewoon in Nederland belasting betalen over de opbrengst van een verkocht bedrijf. Tegen Hollandse tarieven. 'De Antillen nemen een bijzondere positie in, daarom zijn ze zo geliefd bij Nederlanders', zegt ze. 'En die blijven daar echt niet als penshonado wonen, doorgaans vertrekken ze zo snel mogelijk weer.'
Ook Marius Jongerius houdt het voor gezien, na tien jaar Curaao. Volgend jaar gaat hij in Zeeland wonen ('dat heeft ook een strand').
Rouwig stemt het hem niet. 'Ach, het lijkt leuk, zo'n eiland, maar in een jaar heb je het wel gezien. Het bestaan is daar heel leeg, hoor. Je kunt er niet echt diep gaan. Onder water, ja, maar daar houdt het dan mee op.'


Fred Astaire.
Fred en Adele Astaire in 1919
Fred Astaire, geboren als "Frederick Austerlitz" (Omaha (Nebraska), 10 mei 1899 – Los Angeles, 22 juni 1987) was een Amerikaans film- en Broadway ballroom danser, zanger en acteur. Hij wordt vaak in een adem genoemd met Ginger Rogers, met wie hij tien films maakte.
Jeugd.
"Astaire" was een naam die hij samen met zijn zus Adele had aangenomen voor hun vaudeville act toen zij ongeveer 5 jaar oud waren. Er wordt gezegd dat de naam komt van een oom die "L'Astaire" als achternaam had. In de jaren twintig traden Adele en Fred regelmatig op in Broadway theaters, dit hield op in 1932 toen ze haar eerste man trouwde, Lord Charles Cavendish, een zoon van de hertog van Devon.
Er gaat een bekend verhaal over de RKO Pictures screentest van Fred Astaire die werd afgewezen met "Kan niet zingen. Kan niet acteren. Wordt een beetje kaal. Kan een beetje dansen". Veel van de miljoenen fans van zijn films vonden dat hij toch wel goed kon dansen. Cole Porter schreef een aantal nummers specifiek voor hem.
Carrière.
Hij werkte voor het eerst met Ginger Rogers in zijn tweede film "Flying down to Rio". De combinatie van de twee dansers en de choreografie van Hermes Pan zorgden ervoor dat dans een belangrijk element werd van de Hollywood filmmusical. Andere films met Rogers zijn "The Gay Divorcee" (1934), "Top Hat" (1935) en "Carefree" (1938). Hij werkte ook met andere grote sterren, met name met Bing Crosby in de film "Holiday Inn" (1942) en "Blue Skies" (1946). Nadat hij zich terugtrok uit de showbusiness dat jaar kwam hij al snel terug naar het witte scherm om de rol van de geblesseerde Gene Kelly over te nemen in "Easter Parade" (1948) tegenover Judy Garland en Peter Lawford. Later speelde hij nog in "The Band Wagon" (1953) met Cyd Charisse.
Alhoewel hij het dansen had opgegeven bleef Astaire acteren, en verscheen in films als
"On the Beach" (1959), "Finian's Rainbow" (1968), en "The Towering Inferno" (1974) waar hij zijn enige Oscar nominatie ontving in de categorie "Best supporting Actor". Zijn laatste film was de film "Ghost Story" (1981).
Fred Astaire overleed in 1987 aan de gevolgen van een longontsteking en ligt net als Ginger Rogers begraven in het Oakwood Memorial Park Cemetery in Chatsworth, Californië.

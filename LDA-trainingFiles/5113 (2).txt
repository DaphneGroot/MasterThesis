Jan van Genderen.
Jan van Genderen (Goudriaan, 13 april 1923 â€“ Apeldoorn, 23 maart 2004) was een Nederlands hoogleraar, predikant en theoloog. Hij was belijdend lid van de Christelijke Gereformeerde Kerken.
Leven en werk.
Van Genderen studeerde te Apeldoorn en later te Utrecht, waar hij dogmageschiedenis als hoofdvak koos en promoveerde op een dissertatie over prof. ds. Herman Witsius (1636-1708). Na zijn studie werd hij assistent van prof. dr. Johannes Severijn (1883-1966). In 1948 werd hij predikant te Zutphen.
Van 1954 tot 1993 was hij hoogleraar in de dogmatische vakken aan de Theologische Universiteit van de Christelijke Gereformeerde Kerken te Apeldoorn. Zijn bekendste boek is de "Beknopte gereformeerde dogmatiek", dat hij samen met prof. dr. Willem Velema schreef.
Van Genderen trouwde te Haarlem op 11 november 1948 met Boukje Bijleveld (1926), zus van de bestuurder en predikant ds. Berend Bijleveld (1922-1994). Hij overleed te Apeldoorn op een leeftijd van tachtig jaar.

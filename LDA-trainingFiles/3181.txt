	André Rieu ontvangt exportprijs
	ANP
HILVERSUM
Het werk van de populaire Stehgeiger André Rieu blijkt een goed exportproduct. De Stichting Conamus heeft vastgesteld dat van zijn album Strauss & Co ruim 250 duizend exemplaren in het buitenland verkocht zijn. Rieu's cd Wiener Melange ging buiten Nederland meer dan 200 duizend keer over de toonbank.
De Stichting Conamus heeft daarom haar jaarlijkse Exportprijs deze keer aan Rieu toegedacht. De onderscheiding wordt op 24 februari in Hilversum uitgereikt.


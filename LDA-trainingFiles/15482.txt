Wichelen.
Wichelen is een plaats en gemeente in de Denderstreek en het Scheldeland in de provincie Oost-Vlaanderen in België. De gemeente telt ruim 11.000 inwoners, die Wichelaars worden genoemd. Wichelen ligt aan de Schelde.
Naam en oorsprong.
De naam Wichelen komt van de term "wic" of "wich" wat een wijkplaats voor schepen betekent. Vroegste vermelding van Wichelen dateert van 1174 in een oorkonde van Filips van de Elzas als "Rasse van Wichelen". Wichelen was één van de eenentwintig " 's Graven propre dorpen" van het Land van Aalst.
In 1615 vormde het de "Heerlijkheid van Wichelen en Cherskamp (Serskamp)" die toen in het bezit kwam van de familie de Cordes.
Kerk.
De Sint-Gertrudiskerk bevindt zich op de "Margote".
De oude kerk die dateert uit de 12e Eeuw bevond zich in het "oude dorp" " nabij het tegenwoordige kerkhof.
Maar, in 1870, omwille van praktische redenen werd het centrum van de gemeente verplaatst van "het oude dorp" naar de wijk "Margote" met een toen aangelegde steenweg.
Hierdoor werd de oude Romaanse kerk uit de 12e Eeuw vervangen door een nieuw heiligdom in de "Margote".
Daar kan men nu nog enkel de mooie schepen-en kerkmeestersbank, een paar oude biechtstoelen, de preekstoel, de grafsteen van de familie de Cordes en vooral de fraaie doopvont (einde zestiende eeuw) bewonderen, alle afkomstig uit het oude kerkgebouw.
Kernen.
De gemeente bestaat naast Wichelen zelf nog uit de deelgemeenten Schellebelle en Serskamp. Wichelen en Schellebelle liggen aan de Schelde; Serskamp ligt iets meer zuidwaarts.Vroeger behoorde ook Schoonaarde tot Wichelen, maar in 1873 werd, bij Koninklijk Besluit, het afgesplitst van Wichelen. Dit gebeurde vooral op aandringen van de inwoners van de wijk Eegenen, die opzagen tegen de verre verplaatsingen naar de hoofdkerk in Wichelen
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Verkeer.
Wichelen is op de spoorlijn Dendermonde-Gent gelegen en heeft een station in het centrum en in Schellebelle en Serskamp.
Geografie.
Nabij Wichelen mondt de Molenbeek uit in de Schelde.
Sport.
In Wichelen spelen de voetbalclubs KVV Schelde Serskamp-Schellebelle en SK Wichelen.
2013-2018.
Burgemeester is Kenneth Taylor van SAMEN. Deze partij heeft de meerderheid met 12 op 21 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt

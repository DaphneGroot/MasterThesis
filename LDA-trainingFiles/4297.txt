	Altijd drie schilderijen tegelijk op de ezel  J. Bernlef blijft in nieuwe roman trouw aan thematiek van zijn debuut
	VERLOREN ZOON heet de roman van J. Bernlef die deze week verschijnt. Ondanks de titel heeft zijn nieuwe boek niets te maken met wat hij noemt 'de godsdienstwaanzin van de komende Boekenweek'.
Het gaat over een man die aanspoelt op een onbewoond eiland, een eigentijdse variant op Robinson Cruso. Over eenzaamheid. Over de mythen die een mens in zich draagt en waarop hij terugvalt als hem niets anders rest. De overeenkomst met zijn debuut, 37jaar geleden, is verrassend. Stenen spoelen, de verhalenbundel waarmee hij op zijn tweentwintigste de Reina Prinsen Geerligsprijs won, draait om hetzelfde thema.
'Ja', zegt hij, 'het watermerk zat er al vroeg in. Je denkt elke keer weer dat je daaraan ontkomt. De illusie dat je iets totaal anders hebt aangepakt. En dan blijkt later dat het naadloos aansluit.'
Ruim zestig titels heeft Bernlef op zijn naam. Romans, verhalenbundels, gedichten en een enkel toneelstuk. Daarnaast vertalingen, vooral uit het Zweeds. 'Altijd drie schilderijen tegelijk op de ezel, net als de meeste schilders. Als je met het ene niet verder kunt, pak je het andere op.' Met gedichten werkt het anders: die kunnen niet tussen ander werk door geschreven worden. 'Ze ontstaan in een staat van suffigheid, als je niets bijzonders aan je hoofd hebt, een beetje rondhangt. Dan dient zich soms een regel aan waar je iets mee kunt.'
Altijd geleefd van de pen, zij het bescheiden. Op zijn achtenveertigste plotseling een bestseller: Hersenschimmen. Hij was gefascineerd door de vraag wat er met de herinnering gebeurt als iemand dement wordt en schreef daar zo levensecht over dat het boek verplichte literatuur werd voor hulpverleners. 'Met Hersenschimmen bereikte ik een publiek dat ik daarna grotendeels weer kwijt was', zegt hij. 'In elke schoolklas zijn maar vijf of zes kinderen die zich echt interesseren voor literatuur. Die blijven lezen als ze van school af zijn, de rest valt af.'
Van Hersenschimmen werden 450 duizend exemplaren verkocht, de romans daarna haalden oplagen van rond de dertigduizend. Maarten, de dementerende man, is voor Bernlef gewoon n van de personages die hij heeft neergezet. Rondom hen bouwt hij spanning op in uiteenlopende omgevingen: Holland, Zweden, Canada, Oost-Europa. De kern van zijn verhalen is bijna altijd eenzaamheid.
Hoe wist u al zo jong dat u juist daarover wilde schrijven?
'Weten is niet het goede woord. Eerder een fascinatie, opgedaan uit de literatuur die ik gelezen had. Veel jonge schrijvers beginnen met iets autobiografisch. Dat was bij mij niet zo, ik heb het schrijven nooit zo uit mijn eigen leven gehaald. Vraag me niet waar vandaan dan wl. Dat is het probleem dat zich bij elk interview voordoet. Tijdens het schrijven ben ik heel geconcentreerd en het is niet mogelijk om later duidelijk te zeggen: zo kwam ik er op.'
In elk geval kan hij verwijzen naar iets wat zijn moeder hem zei, nog niet lang geleden: 'Tot je twaalfde was je een vrolijk, communicatief kind. Toen ontdekte je de literatuur en deed je geen bek meer open.'
Twaalf jaar: dat was in 1949. Het enige ingrijpende van de vijf oorlogsjaren was voor Bernlef het verblijf bij pleegouders, het laatste half jaar voor de bevrijding. De hongerwinter bleef hem bespaard, omdat zijn ouders hem in het najaar wegstuurden uit Amsterdam. 'Naar Sint Pancras, het dorp waar zij vandaan kwamen. De vrouw die mij op de wereld hielp, de vroedvrouw, had daar een melkwinkel. Het was natuurlijk het beste wat mijn ouders voor me konden doen, maar ik voelde het als verraad.'
Acht jaar was hij toen hij de eenzaamheid leerde kennen. Voor de rest heeft hij geen speciale herinneringen aan de oorlog. 'Als jongetje zie je de wereld als een spannend jongensboek. Er gebeurde voor mij niets spannends. Er gebeurde vooral niks, in de oorlog. Hermans heeft dat goed opgeschreven: de bezetting was gelijk aan verstarring.'
Die verstarring heeft u later herkend in Oost-Europa?
'Ja natuurlijk. Het leven daar deed me niet alleen denken aan de bezetting, maar ook aan de jaren vijftig hier. Er waren allerlei instanties die iets over jou te vertellen hadden en je trok dat ook eigenlijk niet in twijfel. Je was zo opgevoed dat je precies deed wat de autoriteiten zeiden. Het heeft geduurd tot de jaren zestig voordat er een generatie kwam die zei: laat eerst maar eens zien waaruit die autoriteit bestaat. Die hadden natuurlijk groot gelijk. In Oost-Europa komt dat nu op gang.'
In de opvoeding van Henk Marsman (de schrijversnaam J. Bernlef koos hij rond zijn twintigste) was de aurotiteit mild en de vrijheid van denken verplicht. 'We waren remonstrants, een vrijzinnige vorm van protestantisme. Mijn ouders oefenden geen dwang uit om naar de kerk te gaan en individuele verantwoordelijkheid stond centraal. Je moest het zelf uitzoeken, met God.'
Als kind wilde hij katholiek worden. 'Volgens mij wilden alle kinderen dat. Het kleurrijke van het katholicisme is fantastisch. Bij ons was het allemaal zo abstract, zo grijs.' In 'Huisgod', een gedicht uit de bundel Vreemde wil (Querido, 1994), staat het mooier dan hij het in proza kan vertellen. Een fragment:
'k Werd zwaar ziek en buurvrouw bad voor mij/ zij bracht mij schoolboekjes uit haar jeugd - voor het eerst zag ik de hemel: zuurstokroze/ mijn besluit stond vast: ik wilde katholiek bekeerd/
Mijn vader reageerde gechoqueerd: wat of ik dacht?/ Ik wilde voor God een huis, een lichaam, een gezicht./ Maar God, volgens mijn vader, hoefde niet ingericht/ hij woonde in ieder van ons, moederziel en heel alleen.

Met het tijdschrift Barbarber had Bernlef in de jaren zestig een aandeel in de openbare vraag naar het bestaansrecht van de autoriteit. Hij richtte het blad op in 1958, samen met G. Brands en K. Schippers. Het ging hen niet om het omverwerpen van een literaire opvatting, zoals gebruikelijk bij een avant-garde.
'Wij stelden vragen naar het verband tussen kunst en datgene wat door de mensen niet als kunst ervaren wordt. Waarom was een pet-sonnetje uit een literair blaadje beter dan en mooie tekst op een toevallig gevonden ansichtkaart? Die hirarchie openbreken, daar ging het ons om.'
Wat pozie betreft had het nieuwe tijdschrift maar n credo: ze moest lichtvoetig zijn, niet bezwijken onder de loden last van de Kunst. Een paar andere dichters, ouder dan de oprichters van Barbarber, herkenden dat en sloten zich aan: Lehmann, Jan Hanlo, Remco Campert en Buddingh'.
'Wat is belangrijk, wat onbelangrijk. Wat is dramatisch, wat on-dramatisch. Die vragen stelden we, door middel van Barbarber. En dat houdt me nog steeds bezig. In elk verhaal moet een portie wezenloosheid. Het gesoleerde drama maakt een onnatuurlijke indruk als er niet de nodige dagelijksheid tegenover staat. Dan wordt het melodrama.'
In de cercle van de dichter Ed Hoornik en diens tweede vrouw, de schrijfster Mies Bouhuys, werden Schippers en Bernlef gezien als jonge honden. Begin jaren zestig kwamen zij binnen in die spraakmakende kring aan de Prinsengracht, als toekomstige echtgenoten van Eva en Erica Hoornik.
'Aan de Prinsengracht vonden ze dat gedoe met Barbarber maar niks', grinnikt hij. Echte botsingen leverde het verschil in opvattingen niet op want fanatisme is hem vreemd.
Bernlef zit in het bestuur van het PEN-Emergency Fund, het fonds dat onderdrukte schrijvers steunt en soms helpt vluchten. 'Je zult mijn naam niet onder elk manifest vinden, ik voel me niet aangetrokken tot dingen die je in groepsverband doet. Maar dit is heel praktisch werk. Schrijvers steunen die in de bak zitten. Soms ook hun familie. En de laatste tijd ook steeds vaker schrijvers die door Europa zwerven, als vluchteling.'
Verbazend, dat gengageerde bestuurswerk, voor iemand die tientallen jaren in zijn eentje zit te schrijven.
'In mijn eentje, ja, dat zal wel uit mijn remonstrantse achtergrond komen. Ik zoek het zelf wel uit. Dat werk voor de PEN zie ik als een job: iets dat snel, goed en efficint moet gebeuren. Nu moet er geld naar Parijs, want daar zit de hele Algerijnse intelligentsia. Ik weet over die dingen niet meer dan strikt noodzakelijk is, want teveel kennis van de menselijke tragedies belet je om snel te doen wat gedaan moet worden. Voor goede bedoelingen kun je geen brood kopen.
Ik begeef me zo min mogelijk in het vergadercircuit van de Internationale Pen, waar de resoluties worden aangenomen: schande regering-a, schande regering-b, en dan een glas champagne omdat we het zo goed gezegd hebben. Daar ben ik te ongeduldig voor. Door het uit elkaar vallen van al die voormalige Sovjet-landen in kleine republieken wordt de PEN een soort United Nations. Er zijn nu 130 landen lid, het wordt moeilijk bestuurbaar. Daar heb ik gelukkig weinig mee te maken, ik heb mijn eigen club, een klein fonds dat nog steeds snel kan werken.'
Het geweten van de maatschappij: hoort dat tot de taken van de schrijver?
'Nee, dat is een misverstand. De schrijver als leidsman, die over alles een mening heeft en naar wie geluisterd moet worden: dat idee spreekt mij totaal niet aan. Achter een ideologie aanlopen, of een anti-ideologie, staat mij tegen. Het is juist de opdracht van intellectuelen om dat niet te doen. Zij kunnen het best functioneren door afstand te bewaren. Voor mij is dat vanzelfsprekend, maar ik heb dan ook nooit het licht gezien, nooit gedacht: z¢ moet het.
'Je eigen geweten in de partijkas storten, dat vind ik zo'n merkwaardige behoefte. Je ziet dat vaak bij mensen die uit een milieu komen waar absolutisme hoogtij viert. Vaak eindigt het in renegatendom: alles verketteren. Zelfkastijding. Vind ik niet prettig om aan te zien.'
Zelfkastijding zit in het Christendom.
'Ja, vooral in het calvinisme. Zoals Calvijn de zonde formuleerde: dat is een van de meest misdadige ideen uit de geschiedenis van de mensheid. Aan het eind van de rit is er de hemel of de hel. Maar aan de afloop kan je niets doen, want je bent voorbestemd en daarmee word elke verantwoordelijkheid je ontnomen. Het kweekt angstige mensen die hun hele leven niet anders kunnen dan in hun piepzak zitten. Een deprimerender geloof is niet denkbaar.
'Het heeft een paar goede schrijvers opgeleverd; Jan Wolkers zou zonder het calvinisme niet geworden zijn wat hij is. Hij was krachtig genoeg om er onderuit te komen. Een ander wordt gek of ziek. Die last heb ik niet en ik ben er ook niet jaloers op. Laat die goudmijn maar aan mij voorbijgaan.'
De 'hausse van nieuwe gelovigheid' irriteert hem. 'Nou hebben ze bij de CPNB ook al godsdienstwaanzin gekregen.' God is het thema van de Boekenweek. 'Ik kan er niet in woede over ontsteken, zoals Kousbroek. Zo zit ik niet in elkaar. Het zorgwekkende van die nieuwe gelovigen is dat ze het nooit eens in stilte kunnen belijden. Abonnees maken, de leer verspreiden, dat moet altijd. De woede daarover deel ik wel met Kousbroek. En wat me vooral irriteert is dat ook weer mensen die niet op hun achterhoofd gevallen zijn, intellectuelen, met deze simpele oplossingen genoegen nemen. Het is ook een vorm van vluchten: gebrek aan moed om het onvermijdelijke in het gezicht te zien.'
Het onvermijdelijke in het gezicht zien: dat doet de hoofdpersoon aan het eind van uw nieuwe boek. Daarna sterft hij. In de beschrijving van zijn sterven zit de suggestie dat hij terugkeert naar het begin, naar zijn geboorte.
'Een mensenleven heeft iets cyclisch, oude mensen staan weer dicht bij hun jeugd. Dat is alles: ik geloof niet in eeuwige wederkeer. Toch vind ik het ook niet nodig om met de botte bijl op dat idee in te hakken, zoals athesten doen. Reken mij maar tot de agnosten. Athesten werken op mijn lachspieren: waar maken zij zich druk over? Een kind van vier vraagt al: waarom ben ik hier? Ik heb vroeger wel gedacht dat daar een antwoord op moest zijn maar dat denk ik al lang niet meer. Het universum is volstrekt onverschillig tegenover ons. En wat we de natuur noemen heeft maar n interesse, wat de mensheid betreft, voortplanten. Voor de rest moeten we het maar zelf uitzoeken.'
Toch is er over u geschreven dat u het onzegbare wil verwoorden, net als Beckett. Een agnost die het onzegbare wil verwoorden?
'De vergelijking met Beckett heb ik over mezelf afgeroepen door in mijn boek Vallende ster een tekst van Beckett als uitgangspunt voor het verhaal te gebruiken. Dan word je onmiddellijk ingedeeld bij de School Beckett. Allemaal onzin, Beckett is zo'n persoonlijk schrijver, die kan je niet imiteren of zo. Ik bewonder dat werk hogelijk, maar Beckett heeft binnen zijn wereld alles ingevuld. Daar blijft geen ruimte over waar anderen iets mee kunnen.
'Als het gaat over het onzegbare, denk ik niet aan een instantie die buiten ons staat en die we onder woorden zouden moeten brengen. Nee: het is een deel van jezelf, waar je bij kleine beetjes toegang toe hebt. Een vorm van onbewuste kennis, die je niet beschikbaar kunt maken zoals je dat met andere kennis doet.'
Het onbewuste?
Hij aarzelt: 'Mensen noemen het ook wel intutie.'
Vorige maand werd hij zestig. Als twintiger schreef hij al het liefst over oude mensen, nu wordt hij langzamerhand zelf oud. 'Dat u nog lft', riep een tienermeisje verrast tegen zijn vriend K. Schippers, op een van de middelbare scholen waar van tijd tot tijd schrijvers opdraven. 'Dat krijg je als je gecanoniseerd bent', zegt hij. 'Je staat op de literatuurlijsten met schrijvers die al lang dood zijn.'
Oud zijn, ach, wat weet hij er eigenlijk van? 'Ik ben het nog maar net', grinnikt hij. 'Ik heb nog niet eens AOW.' We bestellen een pils. Waarom zou je een dichter vragen om na te vertellen wat hij zelf al in drie regels heeft opgeschreven?
Vager worden de jaren
 schaarser de bakerpraatjes
 steeds gladder de steen.

J. Bernlef: Verloren zoon. Uitgeverij Querido,  35,-.

Foto
	J. BernlefFOTO WIM RUIGROK - DE VOLKSKRANT


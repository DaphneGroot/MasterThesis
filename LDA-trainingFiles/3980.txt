	Elke dag duizend woorden
	@@0IER@@0 AS DE laatste maar de eerste geweest. De alinea had zich nog kunnen redden. Nu blijft er alleen retoriek over: 'Op een middag in augustus reed ik San Francisco uit, over de Golden Gate Bridge en door de met wijngaarden begroeide dalen van het noorden van Californi. Ten slotte, toen de zon begon te dalen, het landschap onderdompelend in goud licht, vond ik hem. De laatste rustplaats van Jack London ligt diep in een eikenbosje, een klein stukje lopen van de
runes van een groot stenen huis.'
Dat kan het begin van een avonturenroman zijn. Het is de inzet van een voorwoord bij een biografie. Alles eraan is clich. Een kleine autorit beschreven als een eindeloze tocht, een speurtocht, die een levensreis lijkt. Maar het einddoel is het graf van een der bekendste schrijvers uit de Amerikaanse letterkunde! En hoe retorisch is de opzet van groot naar klein. En dan dat landschap dat zich in het gouden licht baadt. En misschien het ergste: de laatste rustplaats. Hoe veelzeggender was 'eerste rustplaats' geweest voor het graf van een man die in de veertig jaar van zijn leven nooit rust heeft gekend. De hele alinea is onecht. Wat onecht is, is altijd namaak, van stijl, maar ook van gevoelens. Ik citeer hier nog de tweede en het begin van de derde alinea:
'Een mijl terug wordt Jacks werkkamer bewaard in een museum. Op zijn tafel liggen zijn potloden, en tegen een muur zijn zijn dozen met knipsels en aantekeningen gestapeld. Boven op het cylinderbureau staat een foto. Ik kan die nog altijd niet uit mijn geest bannen.
'Toen ik na dat bezoek mijzelf een toegang vocht tot de geest van de man, toen ik zijn liefdesbrieven las en me verbaasde over de rauwe hartstochten en woede die hem dreven, gingen mijn gedachten vaak terug naar die foto van Jack London: een lijdende man, een dikke buik in een licht pak, de boord van zijn overhemd open. Het is een onthutsend portret voor iedereen met gevoel voor tragedie.'
De grootspraak gaat door, in een retorische romantisering. De biograaf zelf als een held bijna, een verscheurde haast, maar ook als een strijder om begrip voor de ziel van zijn hoofdfiguur. De levensbeschrijver als avonturist dus. De vraag kan zijn hoeveel kansen London nog krijgt na deze hem verpletterende opening.
Waar ligt het voorbeeld voor de namaak? Natuurlijk bij London zelf. Die wist met grote woorden en gevoelens en vooral grote bijvoegelijke naamwoorden raad in zijn bijna altijd in uiterste omstandigheden spelende verhalen en romans. Dat epische aan zijn schrijven, het naturalisme in het taalgebruik en de romantiek in de gevoelens, roepen nu nog het meest een ouderwetse film op. Ik citeer het begin van zijn in 1906 verschenen roman White Fang (de Nederlandse vertaling is van Margot Bakker):
'Donker sparrenbos verhief zich dreigend aan weerskanten van de bevroren rivier. De bomen waren door de laatste storm van hun laag witte rijp ontdaan en leken zich in het afnemende licht zwart en onheilspellend naar elkaar toe te buigen. Diepe stilte lag over het gebied. De streek was tastbaar geworden troosteloosheid zonder leven en beweging en zo verlaten en koud, dat de sfeer er niet eens somber was.'
En de laatste zin van die eerste alinea luidt: 'Het was de wildernis, de woeste en hard bevroren wildernis van het Noorden.'
Dat was nog eens proza. Het mooiste eraan zijn de contradicties: wat als dreigend en onheilspellend wordt opgeroepen, is ineens niet somber. In de tweede alinea wordt de camera iets scherper gesteld: leven wordt ontdekt. Van groot naar klein, dezelfde opzet als van het begin van de biografie. Er is nog een gemeenschappelijke trek: London roept een haast mythisch landschap op, zijn biograaf een bijna mythische figuur, ook door de hele inkleding van zijn bezoek. Hij vereenzelvigt zich nagenoeg vanaf het begin met zijn hoofdfiguur, die een romanheld wordt. De foto op de binnenkant van het omslag kan bewijzen dat hij zich, althans voor de gelegenheid, gemodelleerd heeft naar zijn held.
@@0IER@@0 LLES aan het leven van Jack London was groot. Hij werd net veertig jaar (1876-1916), publiceerde bijna vijftig boeken, op een voor hem schraal dieet van duizend woorden per dag (maar dan ook elke dag), was de meest verdienende en ook meest bestedende schrijver van zijn tijd. Toen hij zestien was, had hij al een leven van avontuur, kleine misdaad, alcohol achter zich. Hij ging als goudzoeker naar Klondyke, waar hij mislukte, als walvisvaarder naar Japan, en verkeerde tussen de mensen die de prototypes van zijn figuren zouden worden (of van zijn dieren!). Maar die kon hij alleen ontdekken doordat hijzelf het archetype was. Zoals het leven verslond hij boeken. In Alaska had hij Milton en Dante bij zich en in Kipling kwam hij nooit uitgelezen. Hij wordt socialist. Vrijwel meteen met zijn eerste publicatie, The Son of the Wolf, verschenen in 1900, heeft hij een groot succes, in de kritiek en in de verkoop. In zijn werk werd geleefd en geschreven in de vergrotende trap (met overigens vaak heel tedere tussenstukken). Zijn ideaal, ook zijn eigen ideale gestalte, was de sterkst uitvergrote werkelijkheid of mythe: de Superman, die hij bij Nietzsche had ontdekt. En alleen het Anglo-Amerikaanse ras kon die verwerkelijken. Vrij van racisme was hij zeker niet.
De natuur was een uitdaging; ze moest beheerst worden. En dat deed hij met bijna onbeheerste krachten, ter land en ter zee.
Met even onbeheerste krachten schreef hij. Om de grootste te zijn. Een analyse moeten zijn romans nauwelijks verdragen. Maar dit was zijn grootste kracht: hij schreef buiten alle literaire conventies om, een natuurtalent. En zijn werk moet alle grote gevoelens die toen in Amerika leefden, tegemoet zijn gekomen. Hij had echter ook het succes van de grote verteller, die zijn lezers buiten de typisch literair genteresseerden vindt. Hij was er trots op voor de gewone mensen te schrijven. Juist de vertellende aard van zijn werk heeft verdichting eraan ontnomen. Hij schiep een heel groot aantal figuren, die veelal op elkaar lijken, maar geen verdiepte zich tot een onvergetelijk personage. Ze blijven filmhelden. Voor zijn taal geldt hetzelfde; ze is die van een drukke doener, nergens, ook maar even, die van een denker. Het is even tekenend als komisch: in de zeer omvangrijke Oxford Dictionary of Quotations is hij met n citaat vertegenwoordigd. Een boektitel: 'The call of the Wild'. Misschien is een schrijverschap nooit in eigen woorden zo superieur samengevat, zo kritisch en humoristisch ook.
'De roep van het geld' was ook niet slecht geweest. Al snel werd geld de grote, bijna duivelse drijfkracht achter zijn schrijven. Als op en in alles leefde hij ook op veel te grote voet. Zijn bankrekening was nog roder dan zijn socialisme. Hij werd de eerste miljonair onder schrijvers, en ook de eerste die het miljoen zo weer kwijt was. Vooral de toen zeer polulair wordende tijdschriften als Collier's en de Saturday Evening Post betaalden hem voor zijn bijdragen voor die tijd grote sommen. Misschien is dit het meest wonderbaarlijke: het speelde zich allemaal in zo'n tien jaar af, en de auteur was tussen de 24 en 35. Daarna bleef hij nog schrijven en veel, maar de brand was uitgewoed, of, als men wil, geblust door alcohol. Het lichaam van de godenzoon begon vroeg te vervallen, de onsterfelijke bleek sterfelijk, ook voor zichzelf. De heerser werd de slaaf van drugs en vooral pijnstillende middelen. Die gevallen grootheid is de dikke man van de foto op het bureau in zijn werkkamer. Met morfine zal hij op zijn veertigste zelfmoord plegen, in de schaduw van een puinhoop: die van een kasteel dat hij bouwde en dat vlak voor de voltooiing afbrandde. Hij liet miljoenen woorden na.
@@0IER@@0 LS ER van een auteur wordt gezegd dat zijn leven de beste roman is die hij schreef - en dat is natuurlijk van London gezegd - kan zijn biograaf bijna niet anders dan een romancier worden. Alex Kershaw, een Engelse journalist, werd het. Hij schreef de laatste roman van Jack London. Het eerste hoofdstuk is al tekenend. Het speelt op Hawaii. Het is 1916. Zo begint de roman:
'Bij zijn vorige bezoek aan Hawaii, op de top van zijn roem, had Jack geleerd te surfen, de golven te berijden die de gouden kusten van het eiland beuken. Tien jaar later, in 1916, zijn de stranden voor zijn geliefde Seaside Hotel weggespoeld. Scheermesscherp koraal is alles wat overbleef. Het paradijs van de Pacific kalmeert noch zijn lichaam, noch zijn geest.
Lijdend aan reumatiek in zijn gewrichten begint Jack zich te scheren. Eens een ''blond beest'', met het gezicht en het lichaam van een ''Griekse god'', is hij nog geen veertig maar voelt hij zich een oude man: zijn enkels zijn gezwollen, zijn diepblauwe ogen zijn met bloed doorschoten en levenloos.'
Enzovoort. We gaan de hele dag door, tot zijn laatste shot morfine. En dan in het tweede hoofdstuk gaan we terug naar 1876, het geboortejaar van onze held. Dat hele eerste hoofdstuk - de geciteerde zinnen kunnen het al bewijzen - is nagenoeg geheel een fictieve reconstructie, van een dag zoals ook de laatste van zijn leven moet zijn geweest. Typisch literaire middelen - hoewel niet de duurste - zijn niet geschuwd. Al meteen is London (het vertrouwelijke 'Jack' kan alleen een romancier zich veroorloven) de hoofdfiguur van een roman. En op de grote tegenstellingen van verleden en heden, van idealen en mislukking, van avontuur en 'huiselijkheid', van het zich meten met de natuur en door de natuur, ook die van het lichaam, overwonnen worden, is de hele biografie gebouwd. En het schrijven is er als het grootste avontuur - de literatuur als Klondyke en er wordt goud gevonden! - in opgenomen. Het was onvermijdelijk: de biografie werd er een van feitelijkheden, met zeer veel effectvolle passages, want bij zoveel geweld en geluk en ongeluk kan een boek niet saai worden. En de schrijver krijgt een schitterend aftakelingsproces van het leven cadeau. Hoezeer hij zelf in de vergrotende trap schrijft, wordt alleen al hier door bewezen: zeker drie keer wordt vermeld, dat London zestig 'Russian Imperiale' sigaretten per dag rookte, alsof het merk extra verdoemenis wekt. 'Zonder filter', staat er ook nog bij. Is dat niet anachronistisch?
@@0IER@@0 ATUURLIJK is Jack London een biografie waard vanwege zijn werk. En zijn plaats in de Amerikaanse literatuur. Maar het leven heeft hier het werk verdrongen, hoeveel er ook over de boeken wordt geschreven. Veel, maar zelden meer dan inhoudelijk of thematisch. De cijfers van oplagen en royalties worden bijna altijd vermeld. Ze zijn zo ongeveer de enige aanduidingen voor de receptie van Londons werk. Het Amerikaanse literaire klimaat van die tijd blijft buiten beschouwing, de populaire literatuur evenzeer. Over Londons wijze van schrijven wordt niets gezegd, behalve de steeds terugkerende vermelding van die duizend woorden per dag. De auteur lijkt kritiekloos, wat bij de romancier die hij is, begrijpelijk is.
De strijd om Londons geest binnen te dringen, moet vergeefs zijn geweest. Maar had de auteur ons althans met een aantal vermoedens achtergelaten. Een psychologische romanschrijver is hij in elk geval niet. Hij is, als zijn hoofdfiguur, een epicus. De zelfmoord kan alles met het bewustzijn van lichamelijke aftakeling te maken hebben. Het lichaam voedde de geest niet langer en voor een louter spiritueel leven was London ongeschikt. Het schrijverschap met zijn duidelijk lichamelijke trekken - de triomf van het lijf, is dat schrijven ook - wordt bij de aftakeling steeds zwakker. Hij moge het schrijven vervloekt hebben, hij leefde ervan. Zestig sigaretten en duizend woorden, dat ontloopt elkaar niets. Toen hij niet meer wild kon zijn, gaf hij het op. Hij, of zijn lichaam, of de natuur had zijn ideaal niet kunnen verwezenlijken. Vitaliteit werd mortaliteit. Uit. Wat de auteur schrijft over de libidineuze kant van het schrijverschap is heel goed.
Op de omslagtekst staat vermeld, dat de biografie door Hollywood al gekocht is voor verfilming. Een snellere en treffender erkenning van een romancier die het niet wil zijn, is nauwelijks mogelijk. Het einde zal schitterend zijn. Hier is het scenario ervan, de laatste alinea van de biografie:
'Jack had altijd gezegd, liever as te zijn dan stof. In dat opzicht althans kreeg hij wat zijn hart verlangde. Bij zonsondergang op 26 november werd een koperen cilinder met zijn overblijfselen begraven op een klein heuveltje dat uitzicht geeft over de Valley of the Moon. Eikenbladeren dwarrelden rond zijn graf toen de (paar aanwezigen) zwijgend weggingen. Tot vandaag markeert een grote rode kei, afkomstig van de rune van Wolf House (het kasteel, F.), het einde van de avontuurlijke levensweg van Jack.'
Die dwarrelende eikenbladeren: dat is natuurlijk het mooist.
En het typerendst.
Alex Kershaw, Jack London, A Life, HarperCollins Publishers, London, prijs  77,-.

Foto
	jack London


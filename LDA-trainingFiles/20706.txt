Esther de Kleuver.
Esther de Kleuver (23 mei 1968) is een Nederlandse schaakster met FIDE-rating 2054 in 2017. Zij heeft de titel van Internationaal Meester bij de dames (WIM). Zij is getrouwd met IM Mark van der Werf.
In 1997 speelde ze met AnneMarie Benschop en Erika Sziva mee in het Europees schaakkampioenschap voor landenteams in Pula (Kroatië). Het kampioenschap werd bij de dames gewonnen door Georgië met 13 punten, Nederland eindigde met 9 punten op de 16e plaats.
Ze speelt anno 2007 bij de schaakvereniging "Zukertort Amstelveen".

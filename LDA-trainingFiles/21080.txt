Voorde (doorwaadbare plaats).
Voorde (naast houten loopbrug) in het Lankheet ten zuiden van Haaksbergen
Voorde in het Deurzerdiep nabij Rolde
Een voorde (Middelnederlands: "vort" of "vorda"), drecht (in Friesland en soms in West-Friesland ook dracht genoemd), trecht of tricht is een
Net als een brug heeft een voorde vaak een eigen naam.
Koevoorde.
Om vee de gelegenheid te bieden een beek of sloot te passeren om een weide aan de andere oever te bereiken werd soms een "koevoorde" aangelegd. Met flinke veldkeien, die op hun plaats werden gehouden door in de ondergrond gedreven houten staken werd de bodem van de stroom bedekt om te voorkomen dat de dieren uitgleden of wegzakten in de modder. Een voorbeeld is de tien meter brede voorde in een beek bij Smeerling in een zijdal van de Ruiten-Aa. De Drentse plaats Coevorden dankt haar naam aan zo'n "koevoorde", net als Ochsenfurt en Oxford (hoewel het hier over een "ossenvoorde" gaat).
Toponiem.
Verscheidene plaatsnamen in het Nederlandse taalgebied herinneren aan een oude voorde en hebben -voorde of een variant daarvan in hun naam ("-voord, -foort"). Zie in het Nederlands onder andere Amersfoort, Coevorden, Vilvoorde, Steenvoorde (Frans-Vlaanderen) en Vorden. De naam komt ook in andere talen en landen voor.
Voorde is tevens een cognaat van fjord, een woord dat het Nederlands ontleende aan de Scandinavische talen. In die talen vindt men ook veel plaatsnamen met "-fjord" of "fjorden", zoals in de Oslofjorden.
Men duidde een voorde ook aan met "drecht", "trecht" of "tricht", afgeleid van Latijn "traiectum" dat doorgetrokken betekent en via een andere weg en met een andere betekenis ook in het Nederlands kwam als het woord "traject". Steden met een dergelijk achtervoegsel in hun naam hebben die meestal te danken aan de nabijheid van een doorwaadbare plaats. Voorbeelden zijn Maastricht en Utrecht.

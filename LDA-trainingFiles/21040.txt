Skagerrak.
Het Skagerrak is een gedeelte van de Noordzee, dat wordt begrensd door Denemarken (Jutland) in het zuiden, Noorwegen in het noorden en Zweden (Bohusl√§n) in het oosten.
In het zuidoosten staat het Skagerrak in verbinding met het Kattegat, waarlangs de Sont en vervolgens de Oostzee kunnen worden bereikt. Bij de plaats waar Skagerrak en Kattegat elkaar ontmoeten (Grenen, tevens het noordelijkste punt van Denemarken) ligt de vissersplaats Skagen, waaraan de zee zijn naam ontleent.
Op de Noordzee ter hoogte van het Skagerrak werd op 31 mei 1916 door de Britse en de Duitse vloot een zeeslag uitgevochten die historici de zeeslag bij Jutland noemen.

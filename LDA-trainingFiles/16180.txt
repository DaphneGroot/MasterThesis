Ralph Fiennes.
Ralph Nathaniel Twisleton-Wykeham-Fiennes (Ipswich, Suffolk, 22 december 1962) is een Brits acteur. Hij werd opgeleid aan de Royal Academy of Dramatic Art en werd in 1988 lid van het theatergezelschap de Royal Shakespeare Company. Hij is de oudere broer van acteur Joseph Fiennes.
Hij maakte in 1992 zijn filmdebuut als "Heathcliff" in "Wuthering Heights", tegenover Juliette Binoche. Hij verwierf internationale bekendheid door zijn rol als Amon GÃ¶th, de commandant van het naziconcentratiekamp in "Schindler's List". Hij kreeg een Oscarnominatie voor beste mannelijke bijrol. Zijn tweede Oscarnominatie volgde in 1996, deze in de categorie beste acteur voor zijn rol in "The English Patient".
Fiennes is ook te zien als Heer Voldemort in de Harry Potter-films.
Daarnaast speelde hij in onder meer de James Bondfilm Skyfall, als "Gareth Mallory". Op het einde van de film wordt duidelijk dat Gareth Mallory de nieuwe M wordt. Ook in de Bondfilm Spectre uit 2015 speelt hij M.
Fiennes had van 1995 tot 2006 een vaste relatie met de achttien jaar oudere Engelse actrice Francesca Annis. Aan deze relatie kwam een eind door een buitenechtelijke affaire van Fiennes met een jongere zangeres.
Fiennes is nationaal ambassadeur voor Unicef.

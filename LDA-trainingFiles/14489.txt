Vredesactie.
Vredesactie is een pluralistische, pacifistische organisatie die ijvert voor een samenleving waarin conflicten worden opgelost zonder geweld of het dreigen ermee, voornamelijk actief in BelgiÃ«. Vredesactie probeert dit doel te bereiken door middel van campagnes en geweldloze directe actie. Het is de Vlaamse afdeling van de War Resisters' International (WRI).
De meest bekende campagne van vredesactie is "bomspotting". Deze campagne is gericht tegen het gebruik van en het dreigen met kernwapens, en richtte zijn pijlen vooral op de kernkoppen van het Amerikaanse leger die gelegen zijn op de luchtmachtbasis in Kleine Brogel. Tijdens acties van burgerlijke ongehoorzaamheid betraden actievoerders het militair domein, met als bedoeling gearresteerd te worden. Ze werden echter nooit vervolgd omdat ook de Belgische staat vreest dat ze uiteindelijk in hoger beroep veroordeeld zal worden door het Internationaal Gerechtshof.
Recenter werden tijdens trainstopping acties treinen tegengehouden die Amerikaans oorlogsmaterieel over Belgisch grondgebied naar de Irak-oorlog moesten brengen.
In 2007 startte vredesactie de campagne "NATO-Game Over", die leidde tot een internationale geweldloze directe actie aan het NAVO-hoofdkwartier in Haren op 22 maart 2008.
Geschiedenis.
Voorheen stond vredesactie bekend als "Forum voor Vredesactie", daarvoor als IOT (Internationale voor Oorlogs Tegenstanders).
IOT ontstond uit een samenwerking van verschillende Vlaamse vredesbewegingen, geconcentreerd rond het tijdschrift Protest. Oorspronkelijk was het secretariaat in Antwerpen, maar in de jaren 70 verhuisde dat naar het Vredeshuis in de Van Elewijckstraat in Elsene, Brussel. Het IOT was lid van het Overleg Centrum voor de Vrede, en stichtend lid van het Vlaams Actiecomitee tegen de Wapenhandel en het VAKA (Vlaams Aktie Komitee tegen Atoomwapens). Het werkte ook nauw samen met de VZW BurgerDienst voor de Jeugd (BDJ) en Jeugd en Vrede.
Een van haar voornaamste actiepunten was de promotie van het idee van sociale verdediging (een vorm van geweldloze verdediging) als alternatief voor militaire verdediging, in samenwerking met het Centrum voor Polemologie van de Vrije Universiteit Brussel (VUB).

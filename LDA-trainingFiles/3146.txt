	Sokken gepubliceerd van Pablo Neruda
	AP SANTIAGO
In Chili zijn aantekeningen van de schrijver Pablo Neruda gepubliceerd, die meteen geprezen werden als een 'les in hoe men dichter wordt'. Cuadernos de Temuco ('Schriften uit Temuco') is een collectie van gedichten in ruwe vorm, oefeningen en noties die Neruda schreef toen hij als tiener in de zuidelijke stad Temuco woonde.
De literatuurprofessor en Neruda-deskundige Hernan Loyola zei dat de collectie het latere 'wonder' van Neruda's dichtkunst verklaart. De in 1973 gestorven Neruda was daar zelf niet zo van overtuigd. In een briefje waarin hij zijn zuster vraagt de notities te bewaren, zegt hij dat het uitgeven ervan hetzelfde zou zijn 'als het publiceren van mijn sokken'.


Tien geboden.
Dit uit 1768 stammende perkament van Jekuthiel Sofer bevat de "Tien geboden", ter versiering van de Portugees-Israëlietische Synagoge te Amsterdam
De "Tien geboden" in de kerk van Silvolde
Met de tien geboden (Hebreeuws: עשׂרת הדברות, "asèrèt hadiwrot", "tien woorden" of "tien uitspraken") of dekaloog (Oudgrieks:, "hoi déka lógoi", "de tien woorden"; Hebreeuws: עשרת הדברים, "asèrèt hadewariem") worden de leefregels aangeduid die volgens het jodendom en christendom door God via Mozes aan de mensen gegeven zijn. De tien geboden worden in de Hebreeuwse Bijbel twee keer opgesomd: in Exodus 20:2-17 en Deuteronomium 5:6-21. De versies zijn vrijwel gelijk, de laatste is uitvoeriger beschreven. Deze leefregels hebben een zeer sterke invloed gehad op de samenlevingen waarin een abrahamitische religie dominant is of was.
De uitdrukking "de tien geboden" werd voor het eerst gebruikt door Ireneüs en Ptolemaeus Gnosticus onder verwijzing naar de vertaling in de Septuagint van Deuteronomium 10:4. Soms wordt ook de aanduiding "de stenen tafelen", "de tafelen der Wet", "Wet des He(e)ren", "De getuigenis" of "De tafelen der Getuigenis" gebruikt.
Traditie in de Hebreeuwse Bijbel.
Volgens Exodus 20:1 ontving Mozes van God, op de berg Sinaïberg in de Sinaïwoestijn, op twee stenen tabletten ("tafelen") de tien geboden. Deze twee tafelen waren niet alleen door God gemaakt, maar ook "beschreven door Gods vinger".
In Exodus 34 staat dat God Mozes opdroeg een tweede versie van deze stenen tafelen te maken, omdat hij de eerste stuk gooide toen hij terugkwam van de berg en zag dat het volk een gouden kalf had gemaakt en aanbad. God gaf Mozes opdracht om twee stenen platen uit te hakken, waarna Hij ze zou beschrijven, maar nadat God aanvullende geboden had gegeven waaraan de Israëlieten zich moesten houden, zei God tegen Mozes: "Stel deze geboden op schrift". Dit had kennelijk geen betrekking op de tien geboden, want later vertelde Mozes dat God de stenen platen die hij had uitgehakt had beschreven en aan hem had overhandigd. Na voorlezing aan het verzamelde volk werden deze tweede set stenen tafelen in de Ark van het Verbond bewaard.
Historische context en datering.
De tien geboden werden beïnvloed door vergelijkbare verbonden tussen volken en hun goden als die van de Hettieten en andere volken in Mesopotamië, zoals de Codex Hammurabi, wat duidt op een ontstaan in de periode van de 14e tot de 12e eeuw v.Chr. De formulering "geen andere goden dan ik" duidt op een context van polytheïsme, waardoor over het algemeen wordt aangenomen dat de tien geboden en het "verbondsboek" waarvan ze deel uitmaken, niet door de Jahwist zijn opgeschreven maar later, mogelijk in de periode van hervormingen door Asa rond 900 v.Chr. en hun definitieve vorm kregen in de 7e eeuw v.Chr., de tijd van Josia. Een latere datering (na 586 v.Chr.) wordt gesuggereerd door David H. Aaron.
Traditie in de Koran.
In de Koran worden de tien geboden niet als zodanig genoemd. Wel komen diezelfde geboden voor zoals overgeleverd in de Thora, maar worden niet als de tien geboden van Mozes benoemd. Ook in Soera Het Vee 151-152 is een sterke verwijzing naar de tien geboden te vinden, gezien hetgeen daar als ver- en geboden wordt opgesomd. Daarnaast is er consensus binnen de islam dat Mozes op de berg Sinaï tien geboden kreeg.
De tien geboden.
Mozes toont de wetstafelen, tussen 1600 en 1624, Museum Catharijneconvent
Mozes smijt de twee tafelen stuk
Nummering.
In Exodus 34:28 en Deuteronomium 4:13 en 10:4 worden deze regels (afhankelijk van de vertaling) de "Tien woorden", "Tien geboden" of "Tien grondregels" genoemd, maar de oorspronkelijke tekst bevat geen aanwijzing waar het ene gebod eindigt en het andere begint. Verschillende groepen hebben de geboden op verschillende manieren ingedeeld. Bijvoorbeeld, protestanten vatten de regels "geen andere goden" en "geen gesneden beelden" op als twee aparte geboden. De aparte vermelding van het verbod op afgodsbeelden, vindt men ook bij de oosters-orthodoxe kerken en de oosters-katholieken. Katholieken rekenen de twee eerste zinnen tot één verbod, namelijk dat op afgoderij. Katholieken interpreteren het verbod om te begeren als twee afzonderlijke geboden (te weten, één ten aanzien van vleselijke begeerte en één ten aanzien van materiële hebzucht). De protestanten en joden beschouwen dit als onderdelen van één gebod.
De joodse indeling.
In de joodse traditie wordt niet gesproken van geboden, maar van woorden: de
Hebreeuwse aanduiding "‘aseret ha-dibrot" betekent "de tien woorden".
Men verdeelt de woorden soms als 1 + 3 + 3 + 3: éen afgezonderd (heilig) woord, drie met betrekking tot de relatie tussen mens en God, drie met betrekking tot de verhouding tot de naaste en drie met betrekking tot het innerlijk van de mens.
Katholieke indeling.
Monument op de grond van Texas State Capitol
Doordat in de katholieke indeling de eerste verbodsbepalingen samen genomen worden in één gebod, wordt het verbod op het maken van afbeeldingen onderdeel van het verbod op de afgoderij. Men mag dus geen "afgoden" afbeelden om die te aanbidden. Vandaar dat in een rooms-katholieke kerk wel afbeeldingen (van dieren, heiligen, Christus en God) voor kunnen komen. Deze beelden worden niet als goddelijke aanwezigheid gezien of als goden, maar beschouwd als toegewijde, dierbare afbeeldingen van een geestelijke realiteit die niet direct met de materie van het beeld in relatie staat. De Tempel van Jeruzalem bevatte ook afbeeldingen van dieren, stierenbeelden, de engelen-cherubijnbeelden op de Ark van het Verbond (zie boek Koningen), en eveneens afbeeldingen van palmbomen en engelen. Joden zelf hebben nooit religieuze afbeeldingen verboden op de calvinistische wijze. In het boek Numeri moet Mozes in opdracht van God een koperen slangenbeeld maken en wordt dit later religieus gebruikt. De slang wordt ook uiteindelijk, nadat hij alsnog werd verafgood, pas vernietigd (2 Koningen 18:4).
Versvormen.
Uit vers 9 blijkt dat dit lied in de reformatorische traditie staat, waarin wordt gepredikt dat de wet vervuld is door Jezus Christus en dat er uitsluitend door geloof in Jezus genade voor God kan worden verkregen. Het leven naar de wet is dan een uiting van dankbaarheid voor de verkregen genade. Het vers is een gebed van de gelovige om kracht, die nodig is om hieraan invulling te kunnen geven.
Controverse.
Volgens sommige aanhangers van de documentaire hypothese is in Exodus 34:11-26 een derde lijst van geboden en verboden te vinden die verschilt van de reeds genoemde gelijkaardige versies: hij is uitgebreider en bevat onder andere het opmerkelijke gebod de altaren van andersgelovigen stuk te slaan. Deze lijst wordt door hen omschreven als de "rituele dekaloog".
De tien geboden van de Koran.
De Koran breidt de geboden nog verder uit in Al-Israa 17:22-39, voegt nog twee extra regels toe en sluit met het eerste fundamentele gebod waarin uitdrukkelijk wordt opgedragen geen goden naast God aan te nemen.
Kunst.
In de beeldende kunst ziet men vaak afbeeldingen van Mozes die met de twee stenen „tafelen” (oude term voor tablet) van de berg komt. De twee tafelen worden meestal getoond als rechthoekig met een gebogen bovenzijde. Op de ene tafel staan de Romeinse cijfers van I tot IV en op de andere van V tot X, omdat het meestal niet praktisch is de volledige tekst te schilderen.
De Poolse cineast Krzysztof Kieślowski maakte in 1988 de miniserie Dekalog, waarin er een interpretatie werd gegeven van de tien geboden.

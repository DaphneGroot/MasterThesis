	Verkouden Jeltsin zegt afspraken af
	The Guardian, Reuter
MOSKOU
Twee weken na de hervatting van zijn werkzaamheden heeft de Russische president Jeltsin opnieuw vragen opgeroepen over zijn gezondheid door al zijn afspraken voor de komende dagen af te zeggen.
Zijn woordvoerders zeggen dat hij zwaar verkouden is en lichte verhoging heeft. Jeltsins ziekte heeft volgens hen niets te maken met de vijfvoudige bypassoperatie die hij in november onderging. Deze opinie werd in Houston bevestigd door de 88-jarige hartchirurg DeBakey, die Jeltsins operatie heeft begeleid.


	PERSOONLIJK
	HEIN VAN HAAREN is benoemd tot voorzitter van de Mondriaan Stichting. Hij volgt prof. Wim Crouwel op. Het bestuur van de stichting, die subsidies op het gebied van de beeldende kunst verdeelt, wordt de komende anderhalf jaar geheel vervangen. Van Haaren was onder meer werkzaam als hoofdconservator bij het Haags Gemeentemuseum, directeur van de Rotterdamse kunstacademie en directeur ad interim van het Nederlands Architectuurinstituut. Ook was hij hoofd van de Dienst Esthetische Vormgeving van de PTT.


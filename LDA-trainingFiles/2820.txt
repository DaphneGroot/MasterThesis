	Gratis bellen?
	B. van Erven Dorens, presentator Talkradio: "Ik zou die bellers er onmiddellijk uit flikkeren. Ik wil in drie minuten uitvissen hoe iemand over een bepaald probleem denkt. Dan wil ik tussendoor geen reclame over maandverband. Ik kan er natuurlijk doorheen gaan schreeuwen. Dat is n keer leuk, maar als dat vaak gebeurt, word je knettergek. Bij de tiende tamponreclame zou ik ter aarde storten.'
P. Groeneveld van de Milieutelefoon: 'Voor ons is het interessant als er milieuwinst te behalen valt. Dat zie ik hier niet n, twee, drie. En verder lijkt het me irritant.'
Een telefonist van Heineken: 'Het zou nogal klantonvriendelijk zijn om de hoorn op de haak te gooien, dus dat doe ik niet. Maar het lijkt me wel vreselijk storend, steeds reclame als er iemand belt. En de tijd die het kost voordat je iemand kunt doorverbinden! Zelf zou ik er geen gebruik van maken. Ik betaal liever. Ze weten meteen je naam en alles, dat is echt big brother is watching you.'
De helpdesk van Internet-aanbieder XS4all: 'Mij lijkt het onmogelijk om via zo'n gratis lijn in te bellen op het Internet. Modems zijn heel gevoelig - een klein beetje ruis en ze hangen op. Jammer, want het zou Internet-gebruik veel goedkoper maken.'
C. van Staal, ex-reclameman: 'Verbazingwekkend. Het is volstrekt nieuw, en er is niks moeilijkers dan de vraag naar iets onderzoeken dat er nog niet is. Maar er moet marktonderzoek zijn gedaan, anders kom je niet met dat plan. Ik zou van mijn leven niet zo'n abonnement nemen. Stel je toch voor dat je met een vriend of je relatie zit te bellen. . . Er zijn telefoonverslaafden met torenhoge rekeningen. Misschien stappen zij erin.'
I. Scheffers van Orion Telematica: 'Wij zijn al twee jaar bezig dit in de markt te zetten. Nu begint een ander ermee, jammer, we waren graag de eerste geweest. Voor de adverteerders is het perfect, het is echte n-op-n-reclame. Direct contact met de doelgroep. In Zweden loopt het heel goed. Maar wij konden geen consistente adverteerders vinden; ze willen geen langlopende contracten aangaan. Maar er zit toekomst in, zeker weten.'
Directeur J. Rijlaarsdam van De Gratis Bellenlijn: 'Even hadden wij het idee dat we de eersten waren, nu begint dat andere bedrijf, De Gratis Beller, al op 1 november, twee maanden eerder. Nou ja, het is jammer. We hebben het goed onderzocht, er is een markt. Vooral in de hoek van de fast moving consumer goods is er interesse. De candy bars, de frisdrankjongens, postorderbedrijven. Zij betalen uiteindelijk de telefoonrekening van de klanten, die 45 minuten per maand gratis mogen bellen als ze lid zijn. Om de twee  drie minuten horen ze een commercial van maximaal twintig seconden. De beller zelf moet bepalen of dat gepast is. Voor een zakelijk of emotioneel gesprek gebruik je het natuurlijk niet.
'We mikken op de telefoon als chat-medium; gewoon als je lekker gezellig wilt kletsen. Dan denken we vooral aan scholieren, studenten en huisvrouwen, maar dat vind ik zo'n stigmatiserend woord, dus zeg maar: de thuisblijvers.'
R. Rensen van de Katholieke Plattelandsvrouwen: 'Vrouwen zijn punctueel en to the point, en zitten dus niet te wachten op onderbrekingen tijdens telefoongesprekken. Wellicht dat vrouwen met een smaller budget de reclame voor lief nemen. Kunt u hiermee uit de voeten?'
Koen van Kemenade (15), vwo-scholier: 'Zoveel bel ik niet hoor, ongeveer vijftig telefoontjes per week. Afspraken maken, wat kletsen. Het mag van mijn ouders niet te vaak en niet te lang. Als je gratis kunt bellen, maakt het niet meer uit. Kan ik een telefoon op mijn eigen kamer aansluiten. Reclame kan ook leuk zijn. Misschien zitten er aanbiedingen bij dat je ergens korting krijgt of zo.'
M. Appelman, vader van Koen: 'Van mij mag het, maar alleen als ze 59 minuten per uur met reclame inbreken en de helft van de opbrengst naar de ouders gaat.'
Toine Heijmans
Jaap Stam


	Lebbis en Jansen nog steeds geestiger dan veel collega's
	Overdrijf door Lebbis en Jansen, regie: Koos Terpstra. De Kleine Komedie Amsterdam 13 oktober. Tournee.
De voorstelling is nog geen tien minuten oud of Lebbis en Jansen hebben al met grote stelligheid beweerd dat Bolkestein dood moet, de Turkse kleermaker terecht teruggestuurd is naar zijn vaderland, en dat Winnie Mandela het Nederlands elftal wl tot de gewenste agressiviteit zou krijgen.
Programma's van het Amsterdamse duo hebben niet meer de achtbaansnelheid van hun eerste jaren, maar zij zijn nog steeds sneller, geestiger en verwarrender dan de meeste cabaretcollega's. De premire van Overdrijf was eigenlijk voor half november gepland, maar er staan dit seizoen meer programma's op stapel, dus er moet vaart worden gemaakt.
Door de productiesnelheid gaat er wel eens wat mis. Ze kletsen door elkaar heen, vergeten een stuk tekst, of laten een grap door gebrek aan timing uit hun handen vallen. Maar het duo is zo perfect op elkaar ingespeeld, dat bijna elke misser wordt opgevangen en tot een overwinning wordt omgebogen. Ze houden elkaar scherp met vinnige steken onder water.
Veel cabaretiers halen de neus op voor het gengageerde, actuele repertoire. Het wordt ten onrechte als ouderwets en makkelijk beschouwd om de krant erbij te halen. Met eigen sores en ongrijpbare universele thema's lijkt meer succes te behalen.
Dolf Jansen heeft wel een iets te klef gedicht over zijn pasgeboren kind, maar verder houden zij hun stiel, het felle nieuwscommentaar, consequent vol. John Denver is nog maar net neergestort of ze hebben al een Leaving on a jet plane-grap klaar.
Naast een karrenvracht oneliners diepen ze een paar onderwerpen uitvoeriger uit, zoals de onbeholpen manier waarop mensen met hun racistische gedachten omgaan, en de nadelen van een verenigd Europa. Het is het betere stand-up comedy werk, zonder de voor de hand liggende banaliteiten die zo aan dat genre kleven.
Patrick van den Hanenberg


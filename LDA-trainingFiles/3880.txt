	THRILLERS
	Perfecte held
 Rare man, die Robert B. Parker. Op de achterkant van zijn nieuwste boek, Small Vices (Putnam, import Van Ditmar;  51,60), staat hij in zwart-wit afgebeeld in een leren jack, honkbalpet en zonnebril op het hoofd. Aan de lijn een vervaarlijk uitziende hond. Gekke outfit voor een man van middelbare leeftijd, bovendien hoogleraar Engels in Boston. Misschien wil Parker enigszins op zijn held, priv-detective Spenser lijken, die nu al in meer dan 25 boeken actief is.
De critici waren vooral enthousiast over de eerste delen, die midden jaren zeventig verschenen. Parker werd vergeleken met Raymond Chandler, aan wie hij behoorlijk schatplichtig was (en is). Voor de verandering ging de vergelijking op. In hun genre waren Parkers boeken een verademing.
De serie werd vervelend toen Spenser hulp kreeg van harde jongen Hawk. Subtiliteit was ineens ver te zoeken. Daarnaast was er de groeiende relatie met psychologe Susan Silverman, die vaak vreemd overkwam: veel eten, veel psychologische prietpraat.
Parker bleef ook tijdens de periode van negatieve kritiek stug doorschrijven. De Spenser-serie was in die tijd hooguit aardig. In de recente boeken is Hawk (evenals Susan) nog steeds aanwezig, maar is er geen hoofdrol meer voor hem weggelegd, en dus lijkt het ergste achter de rug.
Het begin in Small Vices is magertjes. Spenser moet van een advocate een zaak onderzoeken die door de rechter is afgesloten. Een zwarte beroepsmisdadiger zou onschuldig veroordeeld zijn wegens een moord. Een wat raar verzoek; niemand zou zich (in de VS) normaal bekommeren om zo'n man die van geen kant deugt.
Maar de advocate gelooft dat de verkeerde achter slot en grendel zit. Spenser komt er snel achter dat deze Ellis Alves inderdaad onschuldig is. Zoals verwacht, is niet iedereen blij met de hernieuwde aandacht. De politie niet, en ook andere krachten niet. Want wie stuurt een huurmoordenaar achter Spenser aan? De priv-detective krijgt het flink voor z'n kiezen.
De plot is wat dun, maar Parker schrijft onderhoudend. Wel wordt het wat vervelend steeds te lezen hoe goed/perfect/meedogenloos onze held zichzelf vindt. Om van Susan maar te zwijgen.
Rolf Bos
Weinig subtiel
Met Vuurdans (Het Spectrum;  34,90) sluit Campbell Armstrong een drieluik over terreurbestrijder Frank Pagan af. Jig en Zigzag gingen deze vertaling van Heat vooraf. Wie die eerste twee delen niet heeft gelezen, hoeft niet van deel 3 af te blijven. Armstrong legt voor nieuwe lezers keurig het essentile uit Pagans verleden uit.
De nieuwe lezer weet ook al na een paar bladzijden wat hij aan Armstrong heeft. Tijdens de ouverture vallen meteen meer dan vijftig doden, nota bene tijdens een internationale bijeenkomst van terreurbestrijders. Vergiftigd door de terroriste Carlotta, nagenoeg onder het oog van Pagan. Die kent daarna nog slechts n doel: zijn tegenstandster vernietigen, temeer wanneer die fysiek een steeds grotere aantrekkingskracht op hem uitoefent.
De climax valt op Amerikaanse bodem te beleven in een tweegevecht waartoe ook nog een machtsstrijd binnen de CIA bijdraagt. Iemand van die dienst windt zich op over de verloedering van de maatschappij en schiet als gevolg daarvan helemaal door naar de andere kant. Er komt veel geweld aan te pas, met gedetailleerde beschrijvingen.
Hetzelfde thema keert terug in Armstrongs nieuwste: Silencer (Doubleday, import Van Ditmar;  39,05). Opnieuw staan twee eenlingen tegenover elkaar; ditmaal is het kwaad mannelijk, en het goede een vrouwelijke ex-officier van justitie. Ook hier smeult weer ondergronds (van n kant) een seksueel verlangen, opnieuw wordt geageerd tegen de vervagende normen en waarden in de maatschappij en ook is het geweld weer niet van de lucht.
Campbell Armstrong kijkt niet op een paar doden en is niet op subtiliteit te betrappen. Maar zijn boeken zijn spannend en ideaal voor wat verloren uurtjes.
Frans van Schoonderwalt
Engels:
- Endangered Species is de nieuwe (vijfde) Anna Pigeon-thriller van Nevada Barr. Ditmaal is de parkwachter actief in een park voor de kust van Georgia, waar een drugsvliegtuigje neerstort (Headline, import Van Ditmar;  24,95).
- Stephen White is een schrijvende kloon van Jonathan Kellerman. Ook White heeft een psychiater (Alan Gregory) als hoofdpersoon, ook hier is de vriend politieman. In Harm's Way is een seriemoordenaar in en rond Denver actief. Het is geen onaardig boek, maar het haalt het niet bij het werk van het grote voorbeeld (Signet, import Penguin Nederland;  15,85).
- Reggie Nadelson heeft een vaste hoofdpersoon: Artie Cohen, een voormalige Rus, die inmiddels gepensioneerd rechercheur van de New Yorkse politie is. In Hot Poppies  onderzoekt hij een moord op een Chinees meisje. Om de zaak tot een goed einde te brengen, moet hij naar Hongkong (Faber and Faber, import Nilsson & Lamm;  28,25).


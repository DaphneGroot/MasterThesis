Steenokkerzeel.
Steenokkerzeel is een plaats en een gemeente in de Belgische provincie Vlaams-Brabant. De gemeente telt ruim 11.000 inwoners. Tot de gemeente behoren ook de deelgemeenten Melsbroek en Perk. De gemeente ligt in de landstreek Dijleland.
Geografie.
Op het terrein waar nu de luchthaven ligt, bevond zich vroeger Saventerlo of Saventer-Loo, een jachtdomein van de hertog. In Diegem ligt nog het geïsoleerd gehucht Diegem-Lo met de Lostraat.
Net zoals bij de buurgemeenten Zaventem en Machelen wordt een groot deel van het grondgebied ingenomen door Brussels Airport. In Melsbroek is de militaire vliegbasis gevestigd. In Steenokkerzeel zelf is de Sabena Flight Academy gelegen alsook het luchtverkeersleidingscentrum CANAC en de controletoren van Belgocontrol.
Naast Zaventem en Machelen grenst de gemeente Steenokkerzeel ook aan de Vlaams-Brabantse gemeenten Vilvoorde (met Peutie en Houtem), Zemst (met Elewijt), Kampenhout en Kortenberg.
Geografie van de deelgemeenten.
Binnen Steenokkerzeel zelf liggen ook de woonkernen Humelgem en Wambeek inclusief de wijken Groenveld, Zonnebos en Duistbos.
Tot de deelgemeente Perk behoort ook de wijk 't Dickt en de gehuchten Huinhoven in het westen en Boekt helemaal in het noorden, tegen Elewijt-centrum. Naast Boekt bevindt zich het Snijsselbos (ook wel Moorbos genoemd).
In Melsbroek is er geen andere plaatsnaam maar bevindt zich wel het Floordambos (vroeger ook Gasthuysbos genoemd).
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
In Humelgem bevindt zich de Sint-Katharinakerk en het verwaarloosde Kasteel d'Exaerde, dat gebouwd is rond 1870.
In Steenokkerzeel zelf ligt het Kasteel van Ham daterend van de 15de-16de eeuw.
In Melsbroek bevindt zich dan weer het Kasteel Boetfort en Kasteel Snoy met de golfterreinen van Brabantse Golf.
Politiek.
De burgemeester was bij verschillende verkiezingen Karel Servranckx (LVB-Open Vld). Zijn kartel was bij de verkiezingen in 2006 en 2000 de grootste met respectievelijk 22,97% en 26,28% van de stemmen. In 1994 was dit LVB met 47,82% en in 1988 de PVV met 49,77%.
Bij de verkiezingen van 2006 kwam Union des Francophones voor de eerste keer op omdat volgens hen "de rechten van de Franstaligen in Steenokkerzeel niet erkend worden en ze zich op cultureel vlak niet kunnen ontplooien". De partij haalde 248 (3,29%) stemmen. Sinds 2013 is er echter een nieuwe burgemeester, nl Kurt Ryon van KLAVER-NVA. Met 29% van de stemmen werden zij de grootste partij van Steenokkerzeel. De komende 6 jaar zullen zij samen met Open VLD een meerderheid vormen. Wim Mombaerts, Geert Laureys, Clémence Maes, Jan Vanhoof en Alex Trostmann zijn de 5 schepenen.
Burgemeesters.
Huidig burgemeester is Kurt Ryon (KLAVER-N-VA). Hij leidt een coalitie bestaande uit KLAVER-N-VA en LVB. Samen vormen ze de meerderheid met 13 op 21 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Mobiliteit.
De N227 doorkruist de gemeente van noord naar zuid, en de N21 van oost naar west. Bij de N21 in Brucargo begint de N211 die net buiten het grondgebied van Steenokkerzeel aansluit op de E19/A1.

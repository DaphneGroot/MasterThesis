Hindoekoesj.
De Hindoekoesj (Perzisch: "هندوکش", Hindi: "हिन्दु कुश") is een gebergte in Centraal-Azië dat zich bevindt in het noordoosten van Afghanistan (provincie Badachsjan) en het noorden van Pakistan. De hoogste top is de Tirich Mir (7699 meter). In het noorden komen veel gletsjers voor.
Het gebergte vormt een grens tussen Centraal-Azië en Zuid-Azië.
Naam.
Hindoekoesj (Perzisch: "هندوکش") betekent in het Perzisch 'Dood de hindoe', een herinnering van de tijd wanneer Indische slaven die naar Centraal-Azië en Zuidwest-Azië werden gebracht dood gingen door de koude weersomstandigheden.
Hoogste toppen.
In 1978 behoorden drie Nederlandse alpinisten, onder wie Ronald Naar, tot de laatsten die in de Afghaanse Hindoekoesj hebben geklommen. Sindsdien zou er door de Afghaanse Oorlog (1979-1989), het regime van de Taliban en vervolgens de hernieuwde oorlog in Afghanistan geen bergbeklimmer meer zijn geweest.

	BEDRIJFSRESULTATEN
	SIEMENS, het Duitse elektro- en elektronicaconcern Siemens heeft de prijsdaling in de halfgeleiderindustrie moeten bezuren. De winst in het eerste kwartaal van het boekjaar dat op 1 oktober 1996 begon, zakte daardoor met 5 procent tot 478 miljoen mark. De omzet nam vergeleken met dezelfde periode in 1995 met 6 procent toe tot 20,9 miljard mark. Het Duitse concern verwacht echter dat over de hele linie de lijn van 1995/96 wordt voortgezet. De winst steeg toen met 20 procent tot 2,5 miljard mark.


 DICO BENOEMT NIEUWE BESTUURSVOORZITTER. 
 UDEN, 5 nov (Reuter) - Beddenfabrikant Dico NV heeft meegedeeld dat D. Weerman per 1 januari 1997 R.A.M. Draijer op zal volgen als voorzitter van de raad van bestuur. 
 De 49-jarige Weerman is econoom en was de laatste 10 jaar actief in verschillende functies bij Koninklijke Auping BV, laatstelijk als directeur van de business unit bedmeubelen. 
 Weerman maakte al sinds mei van dit jaar deel uit van de Raad van Bestuur van Dico. 
 De huidige bestuursvoorzitter Draijer was van december 1992 tot 1 januari 1994 lid van de Raad van Commissarissen van Dico. 
 Vervolgens nam hij in januari van dat jaar, op tijdelijke basis, het voorzitterschap van Dico's raad van bestuur op zich om vorm te geven aan de herstructurering. 
 (c) Reuters Limited 1996. 

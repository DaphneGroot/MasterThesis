	FIAT
	Het Italiaanse concern Fiat haalt ongeveer 80.000 auto's van de modellen Bravo en Brava terug voor vervanging van een onderdeel van het remsysteem. Aanleiding daartoe zijn klachten in Duitsland. Het probleem aan de remmen geeft geen veiligheidsrisico, zo heeft Fiat donderdag laten weten. Het gaat om alle versies van de Bravo en Brava met een motor van 1,4 liter. De wagens zijn verkocht vanaf september 1995. Het is de grootste terugroepactie ooit van Fiat.


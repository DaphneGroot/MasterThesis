Voetbaltrainer.
Een voetbaltrainer of voetbalcoach is een trainer van een voetbalteam.
De voetbaltrainer leidt de trainingen van een team (of soms ook een of meer spelers) en begeleidt tijdens de voetbalwedstrijd het elftal. Dit kan door instructies te geven aan spelers vanaf zijlijn of door te beslissen een speler te wisselen. De voetbaltrainer maakt de opstellingen voor de voetbalwedstrijd. Hij heeft meestal een of meer assistenten.
Voetbaltrainers van professionele voetbalteams zijn vaak zelf oud-voetballers. Frank Rijkaard, Josep Guardiola en Frank de Boer zijn daar bekende voorbeelden van. Aan de andere kant heb je voetbaltrainers die vroeger geen profvoetballer waren, maar die vooral veel tactische kennis van het spelletje bezitten omdat ze het uitvoerig bestudeerden. Voorbeelden daarvan zijn Ariël Jacobs, José Mourinho en André Villas-Boas.

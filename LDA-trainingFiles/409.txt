	PERSOONLIJK
	De gitarist en muziekdocent JESSE VAN RULLER (25) is beloond met een onderscheiding van de International Association of Jazz Educators (IAJE). Van Ruller ontving de IAJE Award afgelopen zaterdag, tijdens zijn optreden op de jaarlijkse IAJE-conventie in Chicago. De IAJE beloonde Van Ruller voor de effectieve wijze waarop hij zijn kennis overdraagt op zijn leerlingen. Vorig jaar won Van Ruller de eerste prijs op de Thelonious Monk Guitar Competition in Washington D.C.


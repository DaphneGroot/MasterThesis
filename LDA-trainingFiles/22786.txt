Mariachi.
Een Mariachi is een Mexicaans (straat)orkest bestaande uit minstens twee violen, twee trompetten, gitaar of vihuela, gitarron en zangers. De naam mariachi wordt zowel gebruikt voor de orkesten als voor de muzieksoort die zij ten gehore brengen. Mariachi's gaan doorgaans gekleed in Mexico's nationale kledij, de outfit van de "charro".
Mariachimuziek is in de 19e eeuw ontstaan, toen muziek van Spaanse theaterorkesten gecombineerd werd met Mexicaanse instrumenten. De muziek komt oorspronkelijk uit de westelijke deelstaat Jalisco, de staat waaruit ook Mexico's populairste mariachiorkest, Mariachi Vargas de Tecalitl치n, afkomstig is. Nadat Vargas de Tecalitl치n op uitnodiging van president L치zaro C치rdenas (1934-1940), die een fan van het orkest was, naar Mexico-Stad werd gehaald om op de inhuldiging van de president te spelen raakte de muziek over het hele land populair. In Mexico-Stad zijn een aantal plaatsen waar mariachi-orkestjes zich verzamelen en voordat ze zich laten inhuren voor feesten en toeristenvermaak in hotels, voor een min of meer vast tarief per nummer op verzoek liederen ten gehore brengen. Vooral het Garibaldiplein is bekend om haar mariachi's.
In 2011 heeft de Mexicaanse mariachi een plaats gekregen op de lijst van immaterieel cultureel erfgoed van Unesco, de cultuurorganisatie van de VN. Op de Unesco-lijst, die in 2001 in het leven werd geroepen, staan tradities, traditionele kennis, festivals en cultuuruitingen die volgens de organisatie beschermd moeten worden voor het nageslacht.

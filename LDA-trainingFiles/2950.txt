	THUIS: PATRICIO GRAFF
	Het gigantische leren bankstel is van Feyenoord maar de rieten meubeltjes hebben ze zelf gekocht. Als Patricio Graf (21), linkerverdediger van Feyenoord, na een dag trainen in de serre van zijn flat mate-thee drinkt, voelt hij zich thuis. Het kanten valletje over de volle breedte van de serre is niet Argentijns. Echtgenote Flavia heeft het gekocht omdat ze zo'n frivool strookje langs de bovenkant van het raam het mooiste vindt van Hollandse huizen. Buiten valt de flat van de Grafs op door de combinatie van dat sneeuwwitte valletje en de Argentijnse vlag, strakgespannen achter de ruit van de serre.
Samen met buurman Paolo Sanchez, collega en vriend, laat Patricio 's avonds vaak Zacht uit. De jonge bulldog komt niet uit Argentini출 ('Daar hebben we zulke honden niet') maar uit Doetinchem en werd aangeschaft omdat ze in een hondenboek gelezen hadden dat bulldogs buitengewoon lief zijn voor kinderen. Dochter Sofia (negen maanden) mag zelfs haar vingers in de ogen van Zacht steken. Eigenlijk had de hond Zoet moeten heten, de letterlijke vertaling van het Spaanse dulce, vertelt Patricio. 'Wij kennen maar een heel klein beetje Nederlands en iemand heeft het zo voor ons vertaald.' Zacht is een vrouwtje, buurman Sanchez heeft voor de gezelligheid een mannetje gekocht.
De kleine kalebassen waaruit de mate-thee gedronken wordt, met een zilveren rietje, zijn het enige huisraad dat Patricio en Flavia Graf uit Argentini출 meenamen. 'Alles wat we bij ons huwelijk kregen, hebben we daar gelaten. We waren bang dat het zou breken.' Op een landkaartje van bruin leer wijst hij Rosario aan, de stad waar hij vandaan komt. Op het eerste gezicht lijkt dat landkaartje aan de muur het enige Argentijnse in de Feyenoord-flat op de Kop-van-Zuid in Rotterdam waar de Grafs nu een klein jaar wonen. De enige andere versiering aan de witte wanden, een reproductie van een van Monets waterlelies hebben ze in Antwerpen gekocht.
In de loop van het gesprek haalt Patricio het theegerei uit de kast en de tango's van de in Argentini출 geboren pianist/dirigent Dani출l Barenboim. En het ingevroren Argentijnse vlees, waarvan ze samen met 'de jongens' regelmatig een kilo of vijftien kopen. 'De jongens' zijn Sanchez, Cruz en Tati Montoya, de andere Argentijnen van Feyenoord. 'In het begin kwamen wij ook wel thuis bij Hollandse spelers. Maar omdat we niet echt met elkaar kunnen praten, voelen wij ons niet op ons gemak en zij ook niet.'

Foto
	FOTO MARCEL MOLLE


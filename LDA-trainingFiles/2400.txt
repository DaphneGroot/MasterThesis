	Zoete en hete klanken uit de Cariben
	NA HET VERTREK van directeur Frans de Ruiter in 1993 leek het nooit meer goed te komen met het onderdeel niet- westerse muziek in het Holland Festival. Al nam het Tropeninstituut vanouds de exotische kunst voor zijn rekening, onder de directie van Ad 's-Gravesande en diens opvolger Jan van Vlijmen gebeurde dat steeds minder. Maar na twee jaar wereldmuziekstilte in het Holland Festival treden nu onder de noemer Sugar and spice zes muziekgroepen aan met 'zoete en hete klanken' uit de Cariben.
Bovendien kwam deze week de Argentijnse tango al aan bod in twee voorstellingen van Wouter Brave met Het Nationale Ballet. Later in het festival zijn er vier opvoeringen van Japans No-theater. Maar vooral de Caribische verrassing is groot, omdat het festival daarmee voor het eerst nadrukkelijk kiest voor een serie met frivole dansmuziek in plaats van authentieke volksmuziek of deftig oosters klassiek.
Maar dan wel verantwoord frivool. 'Wij brengen de nodige verdieping aan', legt Huib Haringhuizen uit, muziekmedewerker van het Tropeninstituut. 'Muziek uit de Cariben is in de eerste plaats gewoon gebruiksmuziek die ook in Nederland flink is ingeburgerd, uitstekend geschikt voor een avondje uit. Maar het Cubaanse Orquesta Arag¢n werd al in 1939 opgericht en de oude charanga-muziek klinkt nog altijd duidelijk door in hun repertoire.'
Tevens begeleidt de Skiffle Bunch Steelband, een kwaliteits pan-orkest uit Trinidad, de king of calypso Shadow bij een aantal nummers, zodat traditie en trend met elkaar in verband gebracht worden. Haringhuizen: 'Zonder er een wetenschappelijk programma van te maken, laten we zo zien dat er een hele traditie achter die populaire muzieksoorten schuil gaat.'
Bart Gruson, medewerker van de afdeling Wereldmuziek van het Rotterdams conservatorium: 'Voor mij betekent het een emancipatie van die muziek. Op het eerste gezicht is het muziek van de straat, daar dans je op en daar snuif je wat bij. Maar wij maken duidelijk dat het echt iets voorstelt. In Amsterdam wonen veel latino's, het zou me niet verbazen als dat ook voor sommigen van hen een belangrijke ontdekking is.'
Begin dit jaar reisden Gruson en Haringhuizen naar Cuba om de interessantste groepen te selecteren. 'We kozen voor Orquesta Arag¢n omdat hun muziek van grote invloed is geweest op het ontstaan van de New-Yorkse salsa van orkesten als de Fania All Stars', legt Gruson uit. Oude Cubaanse muziek is een van zijn stokpaardjes. Met Daniel Guzm n en conservatoriumstudenten uit Rotterdam maakt hij een serie cd's van oud charanga-repertoire, contradanzas en danzones van rond de eeuwwisseling.
Gruson: 'Die muziek is nu bijna verdwenen en wordt op Cuba eigenlijk alleen nog gespeeld door Arag¢n. Voor zo lang het nog duurt, want ze zijn nu bezig de oudjes eruit te gooien.' Er moet brood op de plank komen en Cuba is in de ban van de timba. De vriendelijk swingende melodien van fluiten en violen moeten plaats maken voor heftige dansmuziek, waarin drumstel of drumcomputer de timbales, conga's en bongo's vervangen. Toch is Gruson hoopvol gestemd. 'Je zult zien dat de oude garde achteraf gelijk krijgt, want Los Van Van tot NG la Banda, ¡edere band speelt nu timba. Het zijn er eigenlijk veel te veel, maar die mode waait wel weer over.'
Ook met de komst van Estudiantina Invasora is Gruson in zijn nopjes. 'Het is de enige band die nog die merkwaardige mix speelt van Afro-Europese danz¢n-ritmes en het repertoire van de typisch Cubaanse son', zegt hij. En ook dat zal binnenkort wel voorbij zijn. De leider van de groep Inaud Pays n is een gepensioneerde trompettist van een symfonieorkest, bassist Roberto N poles is 84.
Van de groepen uit Cuba lijkt alleen die van draaiorgelbouwer Eugenio Cuyao Ochoa een lang leven beschoren. Op last van de overheid spelen de orgeldraaiers, aangevuld met blazers en percussie, voornamelijk voor danslustige toeristen. Maar ook op straten en pleinen doet die combinatie het goed, zoals Ochoa met zijn orgelprogramma Cien a¤os de tradici¢n twee jaar geleden in Utrecht en Amsterdam bewees.
Voor het contracteren van muziekgroepen van de andere Caribische eilanden werkte Haringhuizen samen met de partners van het Extra-European Arts Committee. EEA stond altijd garant voor hoogwaardige klassieke muziek en onbedorven traditioneel volksrepertoire. Maar de laatste jaren zit er beweging in het illustere gezelschap van eerbiedwaardige musicologen. 'Het Maison de la Culture in Parijs doet dit jaar niet mee en het instituut van Habib Touma in Berlijn bestaat niet meer', vertelt Haringhuizen, merkbaar opgelucht. Buitenfestivals met tenten kwamen in de plaats van concerten in deftige instituten: 'Dat maakt het allemaal een stuk leuker.'
Een van de buitenlandse collega's stak zijn licht op in Hati en boekte daar het vijftienmans rara-ensemble Premye Nimewo. Hun muziek is een mix van Europese polka's en walsen met Afrikaanse ritmes ontleend aan de geheime rituelen van de voodoo-aanhangers. Tijdens het carnaval trekken rara-bands door de straten, omringd door verklede dansers die historische figuren parodiren.
Uit Jamaica komt Mystic Revelation of Rastafari, de band van Count Ossi, een van de grondleggers van de reggae-muziek. Op zoek naar een nieuwe identiteit voor de zwarte bevolking combineerde hij het spelen van Afrikaanse ritmes, bebop en rhythm & blues met het roken van ganja en het gedachtengoed van het rastafari-geloof. Dat mengsel sloeg aan bij de jeugd; in de loop van de jaren vijftig veranderde zijn huis in Kingston langzamerhand in een centrum van muziek en geloof.
Mystic Revelation werd een voorbeeld voor bekende reggae-muzikanten en bands als Don Drummond, Randy Weston en de Skatalites. De legendarische band bestaat nog altijd en al is Count Ossie er niet meer bij (in 1976 kwam hij door een auto-ongeluk om het leven), onder leiding van een van zijn zoons bleef de band de oude, onderkoelde reggae-stijl trouw.
Voor de echte liefhebber houdt journaliste Joyce Campbel voorafgaande aan het concert een lezing over reggae. Gruson doet bij het optreden van Arag¢n de geschiedenis van de charanga uit de doeken. Wie tevreden is met onbekommerd Caribisch dansplezier komt wat later bij Arag¢n, of kiest een avond met de Skiffle Bunch Steelband of Estudiantina Invasora. Want dan is er groot bal in de marmeren hal van het Tropeninstituut.
Sugar & Spice. Tropeninstituut Amsterdam, 12 tot en met 20 juni. Het Japanse No-theater is te zien op 21, 22 en 23 juni, eveneens in het Tropeninstituut.
cd's:
Estudiantina Invasora: Musica tradicion l de Oriente de Cuba.
Daniel Guzm n: Contradanzas & danzones. Nimbus 5502.
Cuayo family: Organo Oriental, Cien a¤os de tradici¢n. Pan 4003KCD.

Foto
	Premye Nimewo van Hati. FOTO EMANUELLE HONORIN


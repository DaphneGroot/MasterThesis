Tea Lanchava.
Tea Lanchava (Koetaisi (Georgië), 11 september 1974) is een Nederlandse FIDE grootmeester schaken bij de dames. In juli 2012 werd ze Nederlands kampioen bij de dames, ze eindigde boven Zhaoqin Peng en Anne Haast.
Nieuwe carrière.
Na een lange carrière als schaakster besloot ze de overstap te maken naar de financiële wereld. Ze volgde twee opleidingen en heeft enkele jaren gewerkt in financiële functies. Sinds 2012 heeft ze een eigen bedrijf, dat West-Europese bedrijven adviseert die willen investeren in voormalige Sovjetrepublieken. Lanchava maakt daarbij gebruik van haar netwerk binnen de schaakwereld.. Daarnaast blijft ze schaken en deelnemen aan NK's en Olympiades.

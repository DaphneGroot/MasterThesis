Matteo Carcassi.
Matteo Carcassi (Florence, 1792 - 1853) was een Italiaans gitarist, die in zijn tijd vermaardheid verwierf als concertgitarist en transcripties componeerde van populaire opera-aria's.
Hij oogstte succes in Duitsland en in Londen, maar bracht het grootste gedeelte van zijn leven door in Parijs, waar hij piano- en gitaarlessen gaf. Hij ging bijna jaarlijks op tournee door Europa tot ongeveer 1840. Hij overleed in Parijs in 1853.
25 Etudes Opus 60.
Zijn meest bekende composities zijn zijn "25 Etudes op.60", muziek die nog steeds door klassieke gitaristen wordt gespeeld. Een set van 25 Etudes in verschillende toonsoorten en met verschillende technische uitgangspunten gecomponeerd voor gitaar.
Deze etudes worden veelvuldig gebruikt door docenten om hun leerlingen voor te bereiden op een studie aan het conservatorium. De werken zijn qua niveau hoogstens geschikt voor eerstejaars conservatorium studenten maar in ieder geval geschikt voor het toelatingsexamen.

Sitcom.
Sitcom is een genre van het type komedieserie dat gesitueerd wordt rond een vaste groep personages in een tamelijk alledaagse omgeving. Door het toeval en de vreemde eigenschappen van de personages ontstaan daarin komische situaties. Omdat sitcoms zich afspelen in alledaagse situaties is de herkenbaarheid een van de aansprekende punten van dit type komedie.
Sitcom is een Engelse samentrekking van "situation comedy". De term is in het Nederlands inmiddels zo goed bekend dat hij voorkomt in zowel het Groene als het Witte Boekje.

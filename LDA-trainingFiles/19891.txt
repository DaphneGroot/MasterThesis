Gelders volkslied.
Ons Gelderland is het volkslied van Gelderland.
Er zijn twee liederen die in het verleden in aanmerking kwamen om als provinciale hymne van Gelderland te dienen. Het 'Geldersch Volkslied' (1950, tekst: Jan van Riemsdijk, muziek: Rombout van Riemsdijk) en 'Ons Gelderland' (1941, tekst en muziek: C.J.C. Geerlings). Dit laatste lied is veel populairder geworden, vooral omdat het werd gepubliceerd in de bestseller 'Kun je nog zingen, zing dan mee!'. Op 8 september 1998 werd het lied van C.J.C. Geerlings door het college van Gedeputeerde Staten officieel aangewezen als provinciale hymne. In drie coupletten beschrijft de onderwijzer uit Hoog-Keppel Geerlings (1865-1951) de Veluwe, de Betuwe en de Graafschap.
Meerdere uitdrukkingen in het "Geldersch Volkslied" van de gebroeders Van Riemsdijk werden door het provinciebestuur als incorrect bestempeld, zoals ‘echt Gelders ras’ en ‘onze stam’. Ook de aanduiding van de Gelderse voorouders als ‘Saksische Germanen’ vond men ongepast. Dat heeft de Arnhemse metalband Heidevolk er niet van weerhouden de tekst van Jan van Riemsdijk te gebruiken voor een geheel eigen "Geldersch Volkslied".

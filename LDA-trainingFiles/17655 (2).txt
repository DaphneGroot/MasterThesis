Virton.
Virton (Gaumais: "Vèrtan"; Waals: "Vierton") is een plaats en gemeente in de Belgische provincie Luxemburg. Virton ligt in Belgisch-Lotharingen en de Gaumestreek en is het zuidelijkst gelegen stadje van België. De plaats ligt bij de samenvloeiing van de Vire en de Ton, maar toch ontleent de stad daar haar naam niet aan. De naam is afgeleid van "Vertunum", de Keltische benaming voor "goed verdedigde heuvel".
De stad telt ruim 11.000 inwoners. Virton wordt beschouwd als de hoofdplaats van de Gaume.
Demografische evolutie.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Toerisme.
In augustus 1999 werd het stadje massaal bezocht door toeristen, doordat er een totale zonsverduistering plaatsvond. Naast Virton lagen in België slechts Aarlen en Bouillon in de totaliteitszone.
Bestuur 2007-2012.
Het bestuur van Virton bestaat uit een coalitie van cdH en PS.

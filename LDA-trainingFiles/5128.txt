	Vialli komt in opstand tegen Gullit wegens herhaaldelijke rol als reserve
	SID
ROME
Drie wedstrijden op de reservebank zitten heeft kwaad bloed gezet bij Gianluca Vialli. De aanvaller van Chelsea heeft in een interview met een Italiaanse tv-zender zijn hart gelucht met stevige kritiek aan het adres van speler-trainer Ruud Gullit. 'Ik ben zeer gefrustreerd en laat me dit niet lang meer welgevallen.'
De voormalige international verliet Juventus afgelopen zomer voor een avontuur in de Engelse Premier League. De laatste weken heeft hij daarvan echter zijn bekomst gekregen. 'Als Gullit denkt dat hij de voormalige aanvoerder van een Europa-Cupwinnaar op de bank in zijn sop gaar kan laten koken, dan heeft hij het mis. Dan doet hij zijn werk niet goed. Dat maakt hij een grove fout.'


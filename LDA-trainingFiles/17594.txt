 NPM NEEMT BELANG IN DUITSE HUWIL-WERKE. 
 AMSTERDAM, 5 sept (Reuter) - De Nederlandse Participatie Maatschappij NV (NPM) heeft meegedeeld dat zij een belang van 25,5 procent heeft genomen in het Duitse bedrijf Huwil-Werke GmbH Moebelschloss-und Beschlagfabriken. 
 Het belang is verworven door inschrijving op een emissie, aldus de NPM die geen verdere financiele details van de aankoop bekend heeft gemaakt. 
 Huwil maakt hang-en sluitwerk voor meubels en is op dat gebied een van de Duitse marktleiders. Verder maakt het bedrijf inrichtingen voor winkels en apotheken. Met 670 personeelsleden wordt een jaaromzet geboekt van circa 100 miljoen mark. 
 (c) Reuters Limited 1996. 

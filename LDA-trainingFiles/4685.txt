	Van Goghs hele oor
	Reisboekhandelaren verkopen de echte leesgids n de fast-food kijkgids en alles wat daartussen ligt: Lannoo's Reisgids (met een van dag tot dag uitgestippelde vakantie), The Rough Guide, de Nelles Guide, ANWB-gidsen, de groene Michelin-gids, om er een paar te noemen. Allemaal hebben ze hun sterke en zwakke kanten. Maar bij reisgidsen is het, schrijft de Reizende Zon-jury, langzamerhand als bij auto's: echt slechte zijn er niet meer. Het aantal middenklassers is buitengewoon groot. 'Veel goede Volkswagens in reisboekenland, niet zo veel Rolls Royces.'
De Provence is een stukje Zuid-Frankrijk dat grofweg begrensd wordt door de Rhone, de Alpen en de Middellandse Zee. Het is ondoenlijk om  lle gidsen over dat gebied hier te behandelen en te beoordelen. We beperken ons tot zeven gidsen en bekijken die nader op drie onderwerpen: Vincent van Gogh (Pont de Langlois, oor), Avignon (brug uit het kinderliedje) en het Occitaans (de oude taal van de Provence).
Kate Baillie maakt in The Rough Guide de klassieke fout om Van Gogh zichzelf een heel oor te laten afsnijden in plaats van een stukje dat hij, verpakt in een krant, aan de prostitue Rachel aanbood.
Op een foto in de Nelles Guide zien we, volgens het bijschrift 'de ophaalbrug bij Arles, beroemd geworden door een schilderij van Van Gogh'. In de Dikke Bakker lezen we wat we echt zien: een namaakbrug die in 1962 bij een sluis werd opgetrokken uit de restanten van eenzelfde model brug, in een poging om de werkelijkheid te modelleren naar de vorige eeuw.
De oorspronkelijke Pont de Langlois stond niet bij de sluis, maar drie kilometer verderop en werd al in 1935 gesloopt. Omdat de twee kleppen van de namaakbrug te groot zijn, moeten ze voortdurend openstaan.
In Arles, meldt Bakker, is ook geprobeerd het 'Cafterras bij avond' op de Place du Forum, dat Van Gogh schilderde, weer te reconstrueren naar de werkelijkheid uit zijn tijd.


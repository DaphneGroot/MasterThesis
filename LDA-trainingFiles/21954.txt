Eiichiro Oda.
Eiichiro Oda (尾田 栄一郎, "Oda Eiichirō"; Kumamoto, 1 januari 1975) is een Japans mangaka.
Oda werd geboren in de prefectuur Kumamoto. Op zijn zeventiende ontving Oda de Tezuka Award voor de shortstory "Wanted!". In 1993 werd zijn eerste zelfstandig getekende werk gepubliceerd, "Kami kara mirai no Present" ("geschenk van god"). In datzelfde jaar kreeg Oda bij een andere tekentalentwedstrijd een prijs voor zijn manga "Ikki Yakou" en werd hij door het Weekly JUMP Team als groot talent ontdekt. In 1994 stopte Oda met zijn opleiding, en verhuisde hij naar Tokio om daar als assistent van Nobuhiro Watsuki (Rurouni Kenshin) te werken. Intussen publiceerde hij de twee shortstory's "Monsters" en "Romance Dawn". De manga "One Piece" was voor hem de grote doorbraak.
Zijn grote voorbeeld is Akira Toriyama, die Dragon Ball getekend heeft en wiens tekenstijl invloed op Oda's werk heeft gehad, zoals in One Piece te herkennen is. Hij is getrouwd met Chiaki Inaba, die Nami speelt in Jump Festa One Piece performances.

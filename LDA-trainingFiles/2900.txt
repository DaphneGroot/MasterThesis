	In de Hel groeien geen madeliefjes meer
	HET REGENT in de Hel en het is er leeg, stil en kil.
In de Hel brokkelt het beton af. De staantribunes die ooit duizenden mensen torsten, kunnen ieder moment instorten. Hout is verrot en een koffiebrander maakt reclame voor een wel zeer toepasselijk merk: Nostalgie.
Is dit nu de Hel van Deurne?
Het in 1923 in gebruik genomen Bosuil-stadion in Antwerpen waar de hitte voor de Oranje leeuw zo vaak onverdraaglijk was? Waar de Rode Duivels ten aanval trokken en de Hollandse verdediging moedig stand hield, behalve als de bonkige stopperspil Rinus Terlouw de virtuoze middenvoor Rik Coppens weer eens liet glippen?
Het stadion der dromen waar radioverslaggevers als Leo Pagano, Aad van Leeuwen en Ad van Emmenes, ja, de ingenieur, de luisteraars in Nederland op zondag van drie uur tot kwart voor vijf aan het toestel deden kluisteren?
Dames en heren in Nederland, jongens en meisjes, welkom in Antwerpen - en in de rust zong Jan de Cler dat de Leeuw niet in zijn hempie mocht blijven staan. De volgende dag werd het door Kick Geudeker allemaal haarfijn beschreven in Sport en Sportwereld.
Waar is die Hel uit de jaren vijftig gebleven?
'Tja', zegt Rik Coppens (67). Hij aarzelt. 'Het is nog wel dezelfde grond h. Het was hier. En drie van de vier tribunes zijn niet veranderd.' Hij kijkt nogmaals om zich heen. De overkapping van de hoofdtribune laat licht en regen door. Het heeft 's nachts hard gewaaid, vandaar.
Twee mannen in werkkledij pulken aan de verrotte banken. Het is een aandoenlijke, maar tot mislukken gedoemde poging om de strenge inspecteuren van de gemeente mild te stemmen. Vorige maand werd Antwerp, om veiligheidsredenen, verdreven uit de eigen Bosuil. Onder de voeten van Coppens knisperen stukjes beton.
'Het is anders nu. Als we tegen Holland speelden, zaten en stonden hier zestigduizend mensen. En soms nog meer. Dat was normaal h. Het stadion was volgepropt tot en met de laatste plaats. Ja ja, zestigduizend mensen, vijfenzestigduizend soms wel.'
Belgi - Holland begon al veertien dagen voor de wedstrijd, met het gevecht om de toegangskaarten. Op de grote dag stroomden om negen uur 's ochtends de Antwerpse cafs vol, met Hollanders vooral die Kaaskoppen werden genoemd, maar dat hoorde er nu eenmaal bij. 'Het was een feestdag voor Belgen en Hollanders.'
De ware uitverkorenen, die gingen gewoon voetballen. 'Dat psychologische gedoe bestond allemaal nog niet. We kwamen 's middags bijeen, we aten een hapje en gingen voetballen. Tactisch stelde het niks voor. We speelden allemaal hetzelfde systeem, het WM-systeem, met twee binnenspelers en drie spitsen. Dat was simpel. Voetbal was simpel.'
En na afloop, na het officile banket waar Abe Lenstra steevast ontbrak 'want dat was een Fries', de cafs in, met de andere Antwerpenaren uit de ploeg, om bier te drinken. 'Maar altijd op een deftige manier.'
Coppens hield van het gras van de Bosuil en van de madeliefjes. Vroeger groeiden in de Hel madeliefjes, zoals op alle voetbalvelden. Een strakke pass die het gras scheerde, noemde hij een daisy-cutter. Geen madeliefje was veilig voor zijn passes.
Coppens hield van de Hel en de Hel hield jarenlang zielsveel van Coppens. Hollanders niet, die waren bang voor hem en maakten hem vanaf de tribunes uit voor rotte vis. Dat was niet toevallig: zijn ouders hadden een goedbeklante viswinkel in de Seefhoek van Antwerpen.
Nee, dan de Belgen. Coppens was de held van het volk op de staantribunes, een kleine, opstandige man die het publiek bespeelde en het in zijn loopbaan voortdurend aan de stok had met alle denkbare autoriteiten.
Hij ging op de bal zitten als hem dat zo uitkwam, trok een lange neus naar de supporters van de tegenpartij en daagde scheidsrechters uit. Ooit stond hij beschonken op het veld. Vijftien jaar speelde hij voor Beerschot, verderop in Antwerpen en ¢¢k al bijna gestorven, en duizenden kwamen al die jaren speciaal naar het Kiel om Coppens te zien.
Hij droeg als enige voetballer overhemden uit Itali, zonder stropdas, want een stropdas deed hem teveel aan het gezag denken en die overhemden vond hij gewoon mooi. En zo was er altijd wel wat aan de hand met Rik Coppens. Hij was, schreven de kranten duizend keer, een enfant terrible.
'Was ik dat? Ach, het zal wel. Maar ik was geen onmogelijk mens, nee zeg. Wel een origineel mens. Ik liep niet zo graag in het gareel.
'Maar pas op h, ik was correct. Ik leefde wel volgens de wetten. Ja, soms ook volgens mijn eigen wetten. Ik treiterde graag. Ach, dat hoort er toch bij? Soms treiterde ik, soms had ik er geen goesting voor. Scheidsrechters, ja, met hen botste ik vaak. Gezag vertrouw ik niet. Ik was vrijgevochten, thuis ook al. Ik kon geen onrechtvaardigheid verdragen.
'Ik was opstandig, maar niet stout. In mijn achterhoofd had ik altijd maar n gedachte: we moesten winnen. Ik deed het niet zomaar. Het was geen show. In het circus zijn de grootste artiesten de clowns. Ik was een clown.'
Uit zijn omvangrijke repertoire kiest hij een wedstrijd die hij met Beerschot tegen Standard Luik speelde, in Antwerpen. Coppens nam drie strafschoppen. De doelman van Standard was Jean Nicolay, jarenlang international.
Dansend op het beton reconstrueert Coppens de gebeurtenissen. 'Voordat ik de eerste strafschop nam, wees ik de linkerhoek aan. Nicolay geloofde me niet en dook de verkeerde kant op. Bij de tweede strafschop wees ik naar rechts. D  r, d  r, schreeuwde ik nog, maar hij dook naar links.'
N¢g een strafschop krijgt Beerschot, en weer staan Nicolay en Coppens oog in oog. Vragend kijkt de doelman op. Coppens steekt ditmaal twee handen uit en wijst tegelijkertijd naar de linker- en de rechterhoek. Het publiek reageert uitzinnig, hij scoort en Beerschot wint de wedstrijd, met 3-2.
Rik Coppens lacht en even leeft de Hel weer.
Tussen 1947 en 1959 speelde Coppens 47 wedstrijden voor Belgi. Zijn traptechniek was duivels en het Franse sportblad L'Equipe omschreef hem als de beste voetballer ter wereld met de rug naar het doel. Hij proeft de woorden: 'Ter wereld h. Niet van Europa h, pas op.'
Tal van buitenlandse clubs deden hem aanbiedingen. Hij somt op: Inter Milaan, Napoli, AC Milan, Barcelona. Maar Beerschot liet hem niet gaan. Coppens was lijfeigene van de club omdat hij op tienjarige leeftijd een contract had getekend, 'verdomme.' Zo ging dat toen in Belgi: 'De Belgische bond was een staat binnen de staat.'
Niets konden de tegenstanders uitrichten als Coppens de bal in bezit had. Dan ging de kont naar achteren en dan draaide hij weg, naar links of naar rechts, maar immer onvoorspelbaar. Zelden zocht hij de snelste weg naar het doel: liever passeerde hij een tegenstander.
Dat was soms, niet zo vaak als nu wordt gedacht, Rinus Terlouw. De spil van Sparta, groot en sterk, tegen de midvoor van Beerschot, klein en slim. 'Ik was maar een kleine drol.' Het waren legendarische gevechten.
'Ik speelde met mijn kont achteruit. Terlouw wist zich daar geen raad mee, die viel me aan. Hij was een grote beer, maar geen kwaaie. Ik hoefde niet bang te zijn. Mij konden ze niet kwetsen, daarvoor was ik te snel en te behendig.
'Terlouw was linksbenig, dus ik ging hem altijd aan de andere kant voorbij. Als ik met de bal aan de voet op hem afkwam, was hij zeker geklopt. Nee, ik praatte nooit met hem. Hij verstond me niet.'
Op 4 oktober 1959 speelde Rik Coppens zijn laatste interland, in Rotterdam tegen Holland. Hij was aanvoerder. Belgi verloor met 9-1 en de gekrenkte natie reageerde geschokt toen Coppens, keuvelend met Faas Wilkes, lachend het veld afliep.
De foto's die in de maandagkranten stonden afgedrukt, werden Coppens fataal. 'Niemand heeft het me ooit durven zeggen, maar dat was de kern van de zaak. Maar wat had ik dan moeten doen? Op de schouders van Wilkes uithuilen?'
Rik Coppens maakte de glorietijd mee van de Hel van Deurne, van Belgi - Holland, en hij had duizenden aanhangers, dus zeg niet dat hij in de verkeerde tijd is geboren. Natuurlijk, in een ander tijdperk zou hij miljonair zijn geworden, en wereldberoemd, maar wat dan nog?
'Ik zou niet met de mentaliteit van nu overweg hebben gekund. Dat professionalisme, dat geld, altijd maar dat geld, nee. Voetbal is zo bel ngrijk geworden. De spelers hebben niet eens meer de tijd om een pint te drinken.'
Maar n wens is onvervuld gebleven. Coppens glorieerde slechts voor ooggetuigen, niet voor televisiekijkers. Van zijn oeuvre is nauwelijks iets bewaard gebleven. Er zijn geen beelden van.
'Dat verdriet me soms. Tegen Antwerp maakte ik ooit een onwaarschijnlijk doelpunt. De bal kwam achter me. Ik dook naar voren en in de lucht raakte ik met mijn hak de bal. Zo'n doelpunt is er nooit meer gemaakt, maar je moet het z¡n. En niemand kan het zien.'
Hij wijst op de betonnen tribunes van de verloederde Bosuil. 'Hier, daar en daar en daar, stonden al die mensen, zestigduizend. Wie kan zich dat nog voorstellen?.
'Maar het verval ontroert me niet. Zelfs als het stadion zal worden gesloopt, zal ik geen pijn voelen. Dat moet dan maar gebeuren. Ik zal er geen traan om laten, dat kan ik niet, zo zit ik niet in elkaar. Het is van vroeger, het is gedaan.
'Beerschot, de Bosuil, de Hel van Deurne, dat is niet meer. Dat was.'

Foto
	Rik Coppens in het stadion van Antwerp. FOTO'S GUUS DUBBELMAN


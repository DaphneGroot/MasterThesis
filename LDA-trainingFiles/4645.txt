	Baanbrekende rol van Charles Taylor
	DE CANADESE filosoof Charles Taylor krijgt in Nederland steeds meer bekendheid. Daarvan getuigen niet alleen de vertalingen van zijn werk die de afgelopen jaren zijn verschenen; het wordt ook onderstreept door de bundel Charles Taylor - Een mozaek van zijn denken, waarin een tiental artikelen over zijn filosofie is opgenomen. De bundel werd samengesteld door de Vlaamse filosofen Stefaan Cuypers en Willem Lemmens, en vormt een getrouwe afspiegeling van de plaats die Taylor in de filosofische discussie inneemt.
Het is opvallend dat Taylor vooral onder Anglo-Amerikaanse denkers populair is. De reden daarvan is dat hij in zijn werk een aantal belangrijke thema's uit de Duitstalige filosofie in het Engelstalige debat introduceert. Hij neemt daarmee een wel zeer uitzonderlijke tussenpositie in tussen de twee 'kampen' in de hedendaagse filosofie: het Anglo-Amerikaanse denken en het Duits-Franse of continentale denken.
Over het algemeen vindt tussen beide stromingen nauwelijks uitwisseling van ideen plaats, omdat de stijl van filosoferen in het ene kamp radicaal verschilt van die in het andere. Over en weer geeft men vooral blijk van onbegrip voor elkaars werk. Taylor lijkt daarin enige verandering te brengen.
Met het gedachtegoed van de achttiende-eeuwse Duitse filosoof Hegel als grondslag kritiseert Taylor de uitgangspunten van het Anglo-Amerikaanse debat. In dit debat, dat gecentreerd is rond liberalistische uitgangspunten, wordt de mens gezien als een autonoom wezen en wordt de maatschappij opgevat als een verzameling autonome individuen. Taylor laat in zijn werk zien dat deze atomistische opvatting van mens en maatschappij geen recht doet aan de werkelijkheid, die ingewikkelder is. Wij mogen veel belang hechten aan het individuele zelfbeschikkingsrecht en van de mensen met wie wij omgaan een grote mate van onafhankelijkheid verwachten, dat betekent geenszins dat een mens volkomen autonoom kan zijn.
Elk individu ontleent zijn identiteit voor een deel aan de cultuur waarin hij leeft: de normen en waarden die gelden in het land en in de tijd waarin hij leeft en werkt, zijn tot op grote hoogte ook z¡¡n normen en waarden. Ook wanneer hij zich afzet tegen bepaalde gewoonten, vormt het geheel van wetten en regels van de cultuur waarin hij geboren werd, voor hem het referentiekader. Juist deze orintatie op culturele en morele leefregels verleent het individu zijn identiteit, doordat het hem in het ruimere geheel plaatst waarin ook zijn medemensen een plek hebben.
In het Anglo-Amerikaanse politiek-filosofische debat is dit een nieuw gezichtspunt; de discussie over de houdbaarheid van de uitgangspunten van het liberalisme krijgt hiermee een nieuwe impuls. In het continentale debat zijn ideen die het individu in de context van tijd en plaats situeren, al geruime tijd gemeengoed. Taylors continentale collega's lijken dan ook nauwelijks onder de indruk van zijn werk.
Hegelianen zoals Taylor zijn op het continent inmiddels zo goed als uitgestorven en zijn ideen doen in Europa tamelijk ouderwets aan. Niet voor niets wordt in een van de bijdragen in de bundel geargumenteerd dat Taylors opvattingen veel verwantschap vertonen met de ideen die eerder deze eeuw door marxistisch gerinteerde filosofen onder woorden werden gebracht.
Het idee dat de ontwikkeling van de technologie op het eerste gezicht misschien een zegen voor de mensheid is, maar uiteindelijk desastreuze gevolgen heeft voor het westerse culturele erfgoed, is een gedachte die kort na de oorlog al postvatte in de continentale filosofie. Taylor lijkt, vijftig jaar na dato, eenzelfde tendens te signaleren wanneer hij de toename van atomistische theorien wijt aan de allesoverheersende invloed van de natuurwetenschappen.
De gewoonte om in de natuurwetenschappen, net als in de techniek, een verschijnsel gesoleerd en buiten de natuurlijke context te bestuderen, heeft het denken over mens en maatschappij volgens Taylor ernstig genfecteerd. De mens wordt steeds vaker als een atoom beschouwd, en de maatschappij als de optelsom van die atomen. Wanneer Taylor stelt dat een dergelijk wereldbeeld voorbijgaat aan tal van complexe, niet te reduceren fenomenen, heeft hij natuurlijk gelijk, maar je vraagt je af of we dat niet al wisten.
Ook de oplossing die Taylor voorstaat, vertoont veel verwantschap met de antwoorden die een halve eeuw geleden al werden bedacht. Het is de taak van de filosofie de toestand waarin wij ons bevinden, te doorgronden. De filosofie dient de condition humaine te analyseren en tot uitdrukking te brengen. Maar dat is slechts een eerste stap.
Nadat wij ons bewust zijn geworden van de deplorabele toestand waarin wij verkeren, is het volgens Taylor aan de kunst daarin verbetering te brengen. In de kunst wordt de situatie waarin wij ons bevinden geschetst en wordt tegelijkertijd een uitweg geboden. De kunst verheft het particuliere tot het niveau van het algemene en vermag daarmee de emancipatie van de mens tot stand te brengen.
Het is uiteraard de vraag of het zo werkt, maar Taylor is niet de eerste die de kunst deze belangrijke rol toebedeelt. In de jaren vijftig zag de wereld er niet minder grauw uit, en ook toen had men de hardnekkige hoop dat de filosofie en de kunst haar nog zouden kunnen redden.
Overigens valt niet alle kunst de eer te beurt de mensheid te kunnen emanciperen. Zoals in een van de artikelen wordt uitgewerkt, ziet Taylor vooral in de Romantiek mogelijkheden de mens boven zichzelf uit te tillen: daar wordt de subjectieve innerlijkheid in verband gebracht met een groter geheel in de vorm van de natuur of de kosmos. In de reacties op de Romantiek dreigt dit moment van verheffing echter te verdwijnen, en Taylor moet dan ook niets hebben van surrealisme, futurisme of postmodernisme.
Taylors ideen mogen dan in Europa ouderwets aandoen, niettemin mag zijn invloed op het Anglo-Amerikaanse debat niet worden onderschat. Hij is een van de weinige filosofen die het voor elkaar hebben gekregen continentale thema's zo te verpakken dat ze van betekenis worden voor het Engelstalige debat. Daarmee is de kloof tussen het continentale denken en het Anglo-Amerikaanse denken toch iets kleiner geworden.
Hester Eymers
Stefaan E. Cuypers & Willem Lemmens (redactie): Charles Taylor - Een mozaek van zijn denken.
Kok Agora; 207 pagina's;  35,-.
ISBN 90 391 0714 9.


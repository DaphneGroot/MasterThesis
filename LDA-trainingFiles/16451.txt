Children of Bodom.
Children of Bodom is een metalband uit de Finse stad Espoo. De stijl van de band valt onder het genre melodieuze deathmetal, hoewel hun muziek ook wel be√Ønvloed is door powermetal, symphonic metal en black metal (vooral de oudere albums).
Beschrijving.
Children of Bodom is actief sinds 1993. De groep combineert ruwe zang ('grunts' en 'screams') met keyboard en snelle gitaarsolo's. De teksten van Children of Bodom zijn meestal Engelstalig.
Niet-uitgebrachte demo's.
Children of Bodom heeft ook nog een aantal nooit uitgebrachte demo's gemaakt. Dit zijn: "Shining" (1996), "Ubiquitos Absence Of Remission" (1995) en "Inearthed Implosion Of Heaven" (1994).
Covers.
De band heeft over de jaren meerdere covers geproduceerd, die uiteindelijk in 2009 verzameld zijn op het album 'Skeletons in the closet'.
Op dit album zijn covers terug te vinden van de Ramones, Scorpions, Slayer, Kenny Rogers, Iron Maiden, Alice Cooper, Billy Idol, Poison en Britney Spears.

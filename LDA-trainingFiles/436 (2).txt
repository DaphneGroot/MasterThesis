Guti (volk).
De Guti, ook wel Goeti of GoeteeÃ«rs genoemd, waren een volk uit het Zagrosgebergte dat rond 2212 v.Chr. het rijk van Sumer en Akkad binnenviel. Zij waren barbaren die "het koningschap niet kenden." De latere kroniekschrijvers zouden de ontstane wanorde beschrijven met een wanhopig "wie is er koning, wie is er geen koning." Kunstvoorwerpen en handelscontracten werden schaars. De Guti pasten zich echter snel aan en in de tweede helft van de eeuw dat zij het land beheersten werden er autochtone patesi's (gouverneurs) aangesteld zoals Gudea die het land weer tot bloei brachten.
Guti is nu ook nog een Koerdische bergnaam.

	Zielsgelukkig met een kus
	SCHRIJVEN mannen anders over erotiek dan vrouwen? De afgelopen decennia hebben wij ons laten aanpraten dat mannen armzalige minnaars zijn, egostische dekhengsten die maar aan n ding denken. Daarom zijn mannen de uitvinders en de afnemers van pornografie. Vrouwen zouden daarentegen edele wezens zijn, wier liefdesleven gekenmerkt wordt door tedere gevoelens en een onuitputtelijk repertoire aan erotische nuances. Mannen gelden, voorzover ze niet impotent zijn, allemaal als potentile verkrachters, terwijl vrouwen zich keer op keer laten vernederen. Het kan dan ook niet anders of vrouwen schrijven anders over seks dan mannen.
In twee pas verschenen gedichtenbundels komt deze veelbesproken kwestie aan bod. De ene bundel is een bloemlezing uit de erotische pozie van Adriaan Morrin, van wie algemeen wordt aangenomen dat hij een man is. De andere draagt de dubbelzinnige titel Lippendienst en is van een zekere Stella Napels, een naam die klinkt als een anagram. De vraag is of Napels zich inderdaad in erotische subtiliteit van Morrin onderscheidt.
Het omslag van beide bundels toont een afbeelding. Bij Morrin is dat een zedig op de rug gezien naakt van Ingres. Ze zit op een bed en denkt na. Op de bundel van Napels staat de foto van een eh. . .lekker wijf, slechts gekleed in een glimmend geil schortje en ordinaire pumps, met in haar handen een fallische bezem. Haar blik kan zonder meer zaadvragend genoemd worden.
In weerwil van wat de buitenkant belooft behelst dit boek n grote aanklacht tegen de wijze waarop mannen hun vrouwelijke lustobjecten misbruiken. In die zin bevestigt Napels het feministische clich. Bladzijde na bladzijde wordt de protagoniste gevingerd, geneukt en tot pijpen gedwongen, handelingen die zonder mankeren weerzinwekkend blijken te zijn: 'Dat mijn oren grepen/ voor zijn vuisten waren/ als mijn muil zijn speen/ kokhalzend molk,/ begrepen?' Het meest voorkomende werkwoord is 'moeten': 'kruipend// moet ik voor de spiegel'; of: 'wat ik/ dag en nacht moet hebben:/ memmen, poten, kont en kut.'
Na de zoveelste seksuele vernedering krijgt de lezer sterk de neiging mevrouw Napels toe te roepen dat ze, als ze neuken zo vervelend vindt, er gewoon mee moet ophouden. Maar kennelijk wordt ze niet alleen door haar minnaars, maar ook door de katholieke kerk onderdrukt. De bundel, die begint met de schepping van de vrouw uit Adams rib en eindigt met een hemelvaart, bevat tal van gedichten die de paring als ritueel beschrijven. Voor Napels vindt de zondeval iedere week opnieuw plaats:
Paradijselijk mijn zondag-
ochtendstaat: geen ogen
die mijn naakt belagen,
geen tong die mij lastert,
geen lijf dat zich flemend
om en in mij kronkelt.
Slaapdronken ligt hij
in zichzelf gerold.
Maar straks zijn wurgende
greep, zijn beet, zijn gif.

Nogal wat gedichten blijven steken in aanzetjes, weinig opzienbarende ideetjes die, als ze vakkundig uitgewerkt waren, hier en daar misschien een aardig gedicht hadden kunnen opleveren. Het volgende gedicht is echter weinig meer dan de constatering dat een kut iets anders is dan een teunisbloem:
De teunisbloem aanschouwd,
hoe die zich openvouwt
wanneer het duister nadert,
zich dichtknijpt voor het
licht. Haar bloemblaadjes
niks dus van mijn almaar-
open-moeten-staande lipjes.

Opgaand in haar rol van slachtoffer heeft de spreekster op vele plaatsen de grove terminologie van haar vijand overgenomen. Daardoor wordt deze bundel soms regelrecht pornografisch, hetgeen het vermoeden doet rijzen dat Stella Napels geen vrouw is. Is de auteur misschien een man die voorgeeft zich te hebben ingeleefd in een vrouw die op haar beurt mannentaal gebruikt om mannen te laten voelen wat zij vrouwen aandoen? Inderdaad. De onthulling vorige week in Vrij Nederland, dat zich achter Stella Napels Victor Vroomkoning schuilhoudt, kwam niet als een verrassing.
Na Napels is Morrin een verademing. Liefdeswoorden bevat 35 erotische gedichten uit een periode van vijftig jaar. Niemand schrijft zo kwetsbaar over liefde als deze onderschatte dichter.
Morrin beseft dat gynaecologische exercities zelden opwindend zijn. Hem gaat het om vederlichte strelingen, de ontroerende naaktheid van een bovenarm, de verwarrende gevoelens van geliefden die nog natrillend van genot naast elkaar liggen:
En beiden luisteren zij naar wat
 er buiten
voorbijgaat in de afgelegen
 straat.
Het is zo stil dat 't koele vogel
fluiten
de grens van stad en land, van
 dag en nacht verraadt.
Zo ingekeerd maakt de verruk
king beiden
dat zij ontwijken naar een ver
 gebied
waarin zij van elkander zijn
 gescheiden
en het geluk langzaam verandert
 in verdriet.

Morrin weet dat de dagelijkse spreektaal eigenlijk te grof is om over liefde te praten: 'Schede en roede zouden kindernamen kunnen/ zijn in een andere taal dan de onze, (. . .) een moedertaal die niet zo vuil is als de onze.' Gelukkig probeert hij toch steeds opnieuw die wonderlijke gevoelens onder woorden te brengen. Voorzichtig, om haar niet bang te maken, bijna schuchter benadert deze dichter de taal:
Er moet een vrouw zijn die naar
 jou verlangt,
die naast haar man, niet door
 hem aangeraakt,
klaarwakker ligt, wakker en
 klaar,
en zielsgelukkig zijn zou met een
 kus,
een kus of ook een simpele bewe
ging van
je hand, je vingertoppen over haar
 gespannen huid, zodat zij dan
pas doen zou wat zij nu niet kan:
luid huilen,
luid en lang.

Morrins wil pozie maken die zo teder is, dat ze samenvalt met de liefkozingen zelf. Het feit dat hij er soms in geslaagd is dat ideaal te benaderen, bewijst dat niet alle mannen zwijnen zijn.
Piet Gerbrandy
Stella Napels: Lippendienst.
De Arbeiderspers; 52 pagina's;  29,90.
ISBN 90 295 3148 7.
Adriaan Morrin: Liefdeswoorden.
Cahier; 46 pagina's;  39,90.
ISBN 90 802 3933 X.

Foto
	Adriaan Morrin FOTO GUUS DUBBELMAN - DE VOLKSKRANT


No Mercy (band).
No Mercy is een Amerikaanse popgroep, die halverwege de jaren 90 van de twintigste eeuw korte tijd enorm populair was.
No Mercy bestaat uit Marty Cintron (geboren op 24 september 1971 in New York) en de tweelingbroers Ariel en Gabriel Hernandez (geboren op 3 juni 1971). Ariel en Gabriel Hernandez werden geboren in Cuba, maar vluchtten als kinderen met hun vader naar Miami.
In 1991 bracht No Mercy een eerste single uit onder de naam "Gemini". Deze single werd geen succes. In 1995 leerde de groep producer Frank Farian (bekend van Boney M en Milli Vanilli) kennen. Al snel volgden de eerste hits. Hun grootste succes boekte de groep in 1997, toen het nummer "When I die" in onder meer Nederland een nummer 1-hit werd. In totaal scoorde de groep in 1996 en 1997 vijf hits in Nederland: "When I die", "Please don't go", "Kiss you all over", "Where do you go" en "Hello how are you".
Het is lange tijd stil geweest rond No Mercy, maar in 2007 is er een nieuw album uitgebracht, met de titel Day by Day.

	Groningers sterven vaker dan gemiddeld aan hartinfarct
	ANP
GRONINGEN
De sterfte aan hartinfarcten ligt in de provincie Groningen 17 procent boven het landelijk gemiddelde. Bovendien sterven er in Groningen naar verhouding meer personen aan suikerziekte en maagkanker. Dat blijkt uit een onderzoek van de GGD naar sterftepatronen in de provincie Groningen.
Volgens de GGD vormen hartaandoeningen de belangrijkste doodsoorzaak in de provincie Groningen, hetgeen in de rest van Nederland ook het geval is. Jaarlijks bezwijken duizend Groningers hieraan, terwijl er in totaal jaarlijks 5600 mensen in Groningen overlijden. De sterfte aan een beroerte, cara en longontsteking ligt erlager dan in de rest van Nederland.
De GGD geeft geen verklaring voor de hoge sterfte aan hartinfarcten. Met name in Oost-Groningen blijken veel mensen aan deze ziekte te sterven. Overigens worden Groningers gemiddeld net zo oud als mensen elders in Nederland. De gemiddelde levensverwachting ligt op 76 jaar, een jaar meer dan in 1980.


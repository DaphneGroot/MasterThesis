Cherson.
Cherson (Oekraïens: Херсон, xerˈson, Russisch: Херсон ˈxʲɪrson) is een havenstad in Oekraïne met circa 330.000 inwoners en de hoofdstad van de gelijknamige oblast Cherson. De stad ligt aan de monding van de Dnjepr in de Dnjepr-liman, die 70 km stroomafwaarts in de Zwarte Zee uitmondt.
Cherson werd in 1778 door tsarin Catharina de Grote gesticht en werd vernoemd naar de oude Griekse kolonie Chersonesus heracleotica, waarvan men vermoedde dat deze in de buurt gelegen had. In werkelijkheid bevond ze zich veel zuidelijker op de Krim.
De turnster Larissa Latynina (met 18 medailles de meest succesvolle deelnemer aan Olympische Spelen ooit) werd in Cherson geboren, op 27 december 1934.

Rochefort (België).
Rochefort is een stad in de Belgische provincie Namen. De stad telt ruim 12.000 inwoners.
Kernen.
De gemeente bestaat naast Rochefort nog uit de deelgemeenten Ave-et-Auffe, Buissonville, Éprave, Han-sur-Lesse, Jemelle, Lavaux-Sainte-Anne, Lessive, Mont-Gauthier, Villers-sur-Lesse en Wavreille.
Daarnaast liggen in de gemeente nog verschillende dorpjes en gehuchtjes, zoals Belvaux, Briquemont, Forzée, Frandeux, Génimont, Hamerenne, Havrenne, Jamblinne, Laloux, Navaugle, Vignée.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Toerisme.
De stad profileert zich als toeristische trekpleister. Naast twee verschillende toeristische treintjes beschikt de stad onder meer over de Gallo-Romeinse villa "Malagne" waar men het leven van 2000 jaar geleden tot leven probeert te brengen, de Notre Dame de la Visitation, de Grot van Lorette-Rochefort en de ruïnes van het Gravenkasteel uit de elfde en de veertiende eeuw. In de nabije omgeving bevindt zich tevens de abdij Notre-Dame de Saint-Rémy waar de Rochefort-bieren gebrouwen worden. De abdij zelf is niet te bezoeken, wel worden er met enige regelmaat enkele abdijproducten verkocht.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedrukt
Bestuur 2007-2012.
Het bestuur van Rochefort bestaat uit de MR die de meerderheid van de zetels heeft.

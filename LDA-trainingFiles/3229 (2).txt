Kattegat.
Het Kattegat (Zweeds: "Kattegatt") is de zeestraat tussen Halland in Zweden en Jutland in Denemarken die deel uitmaakt van de verbinding tussen de Noordzee en de Oostzee. Deze verloopt via het Skagerrak, het Kattegat en de Sont, Grote Belt en Kleine Belt. De naam "Kattegat" is afkomstig van Nederlandse zeelieden en betekent "nauwe doorgang". Dezelfde naam wordt ook in de Duitse, Deense en Engelse taal gebruikt.
Daarnaast staat er een fort op een eiland in Kattegat, het Nieuwe Älvsborg fort.
In het Kattegat mondt de rivier de Göta älv uit, afkomstig van het grootste meer van Zweden.

	Marine maakt contact met vermiste zeiler
De Chileense marine heeft vrijdag bekendgemaakt radiocontact te hebben gehad met een Canadese solozeiler van wie al negen dagen niets meer was vernomen. Gerry Roufs, die deelneemt aan de Vendee Globe zeilrace om de wereld, bevond zich op dat moment in een afgelegen deel van de Grote Oceaan ten westen van Kaap Hoorn.
De marine zei dat het contact was gemaakt door een patrouillevliegtuig, maar dat er door slechte weersomstandigheden geen visueel of radarcontact mogelijk was.


Aandelen wereldwijd in vrije val door angst Amerikaanse recessie

21-Jan-08


De aandelenkoersen daalden afgelopen maandag sterk in Europa en Azië, doordat de angst voor economische problemen in de Verenigde Staten enorme dagverliezen veroorzaakte die de laatste jaren niet zijn geëvenaard. 

In Hong Kong daalde de Hang Seng-index met 5,5 procent, de grootste daling sinds de terroristische aanval op 11 september 2001. 

In India, China, Brittannië, Frankrijk, Duitsland en Canada werden verliezen van drie tot zeven procent genoteerd. 

Alhoewel er vele factoren zijn die nationale economieën verbinden, wijten analisten de recente verliezen aan de angst voor een recessie in de Verenigde Staten. 

De VS zijn de voornaamste exportmarkt voor veel buitenlandse bedrijven. 

Veel buitenlandse investeerders hebben ook een groot aandeel gekocht in Amerikaanse bedrijven. 

"Toen Amerikaanse hypotheekverleners eind 2007 grote aantallen onafgeloste leningen begonnen te meldden, breidden de verliezen zich uit naar andere financiële instituties; hierdoor werden de kredietmarkten krapper en begon men zich zorgen te maken over het hoge schuldenniveau van de Amerikanen.  "

Vorige week kondigde President Bush een stimulatieplan van 145 miljard dollar aan om consumenten aan te moedigen meer uit te geven. 

Analisten zeggen echter dat deze maatregel een recessie, een term die wordt gedefinieerd als een brede daling in de economie van een natie over een periode van tenminste zes maanden, waarschijnlijk niet kan voorkomen. 

De Amerikaanse beurzen zijn maandag gesloten ter gelegenheid van Martin Luther King Jr.. 

Day, een nationale gedenkdag, maar de handel in futures geeft al aan dat verdere verliezen te verwachten zijn wanneer de beurzen weer opengaan op dinsdag.
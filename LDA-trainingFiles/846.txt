	RUIMTEAAPJE
	Multik, een van de twee aapjes die eerder deze week op aarde terugkeerden na een verblijf van twee weken aan boord van een Russische ruimtecapsule, is donderdag op de onderzoekstafel bezweken. De wijfjesmakaak stierf tijdens een operatie die diende om spierfweefsel en bloedcellen te verzamelen. 'Er is een ongeluk gebeurd dat wij niet konden voorzien', verklaarde Jevgeni Ilijin, plaatsvervangend directeur van het Moskouse Instituut voor Medisch-Biologische Vraagstukken. Het hart van Multik stopte onverwacht toen het aapje bijkwam uit de narcose. Multiks ruimtezuster Lapik doorstond een soortgelijke operatie zonder problemen.


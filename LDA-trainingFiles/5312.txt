	Frank Williams naar rechtszaak over Senna
Teambaas Frank Williams zegt dat hij volgende maand naar Italië reist om daar de rechtszaak over het dodelijke ongeval van autocoureur Ayrton Senna bij te wonen. Formule 1-coureur Senna kwam op 1 mei 1994 om het leven op het circuit van Imola tijdens de Grote Prijs van San Marino.
Williams zegt dat hij naar Italië komt om zichzelf en zijn firma te verdedigen tegen de vele aantijgingen. Tijdens de race in Imola reed de Brazilaan in volle vaart tegen een muur. De onderzoeksrechter zegt bewijzen te hebben dat het ongeval is veroorzaakt door ondeugdelijke reparatie van de stuurkolom.
Alle betrokkenen ontkennen de beschuldigingen.


	RAKETTEN
	België wil tien verouderde luchtdoelraketten van het type Hawk verkopen aan de Turkse regering. Daarmee zou een bedrag gemoeid zijn van 155 miljoen gulden, waarmee België dan weer acht nieuwe luchtafweerraketten zou kunnen kopen van de Franse firma Thomson. De transactie is omstreden, omdat Turkije de wapens dreigt in te zetten in een mogelijk conflict met het Griekse deel van Cyprus. De Belgische groene parlementariër Lode Vanoost zegt dat ook Nederland acht raketten aan Turkije wil verkopen. Het ministerie van Defensie in Den Haag zegt dat hiervan geen sprake is. Die mogelijkheid is in het verleden overigens wel bestudeerd, maar wordt nu uitgesloten.


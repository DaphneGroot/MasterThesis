	De vele valkuilen voor psychotherapeuten
	@@0IER@@0 N DE GEESTELIJKE gezondheidszorg neemt de psychoanalyse nog slechts een marginale plaats in. Het aantal mensen dat bereid is zo'n zes jaar lang vier  vijf keer per week mogelijke jeugdtrauma's op te sporen, is een fractie van het aantal mensen dat voor een minder tijdrovende therapie kiest.
Dit neemt niet weg dat psychoanalytici de grenzen van hun vakgebied zorgvuldig bewaken, onder meer door hoge eisen te stellen aan analytici in de dop. De opleiding tot analyticus is langdurig en kostbaar, en behelst onder meer een (leer)analyse bij een gevestigd analyticus en controle-analyses onder supervisie. Als een leeranalyse wordt afgebroken - gezien de duur ervan een niet denkbeeldig risico - telt hij niet mee. De analyticus in spe kan dan opnieuw beginnen.
Dit overkomt drie studenten in de door Irvin D. Yalom geschreven roman De therapeut, wanneer hun supervisor wegens vermeende anti-analytische praktijken wordt geroyeerd als lid van het Psychoanalytisch Instituut. Die praktijken zijn talrijk: hij heeft wederdiensten geaccepteerd in ruil voor zijn therapie, hij verkondigt op de televisie en in de krant schandalige, onorthodoxe meningen over uiteenlopende politieke kwesties, hij beschouwt zijn patinten als zijn intiemste vrienden met wie hij ook over zijn eigen problemen praat, en hij verwerpt het oedipuscomplex als een 'joodse vergissing' om er een eigen, bizarre interpretatie voor in de plaats te stellen.
Dat zoveel eigenzinnig gedrag uitsluitend met excommunicatie kan worden beantwoord, behoeft voor de leden van het Psychoanalytisch Instituut nauwelijks betoog, maar - en dat is het centrale thema van het boek - waar liggen de grenzen voor therapeuten?
Yalom, die als hoogleraar psychiatrie aan de Stanford University in Californi is verbonden, heeft zijn grensverkenning in romanvorm gegoten en daarmee zijn tweede stap op het pad van de fictie gezet. In 1993 sloeg hij een brug tussen fictie en non-fictie met zijn ideenroman When Nietzsche wept (in 1995 vertaald en uitgegeven bij Balans onder de titel Nietzsches tranen), waarin hij de filosoof Friedrich Nietzsche laat behandelen door een van de grondleggers van de psychoanalyse, Joseph Breuer.
Daarv¢¢r verwierf Yalom vooral bekendheid met zijn vele bijdragen aan de vakliteratuur, waaronder het gezaghebbende handboek Theory and Practice of Group Psychotherapy en met zijn voor een groter publiek geschreven bundel gevalsbeschrijvingen Love's Executioner. Stonden in dit laatste boek nog de problemen van patinten centraal, in De therapeut gaat het om de vele valkuilen die psychotherapeuten bedreigen.
De twee hoofdpersonen van de roman, de psychoanalyticus-in-opleiding Ernest Lash en diens supervisor Marshal Streider, hebben beiden op een bepaald moment in hun carrire een rol gespeeld bij het ten val brengen van een vooraanstaand psychoanalyticus. Marshal behoorde tot degenen die de hierboven genoemde therapeut van anti-analytische praktijken beschuldigden. Ernest leidde het onderzoek naar het vermeende seksuele wangedrag van een 71-jarige, invalide psychiater met een veertig jaar jongere patinte.
De grens tussen acceptabel en onacceptabel gedrag leek in beide gevallen met vaste hand te trekken. Dit blijkt moeilijker wanneer het eigen gedrag het grensgebied nadert. Voor Ernest beginnen de problemen wanneer hij tijdens een lezing wordt benaderd door een aantrekkelijke vrouw die, zo blijkt na enig heen-en-weer-gepraat, tien jaar eerder een blauwe maandag bij hem in groepstherapie is geweest. Behoort een seksuele relatie met haar tot de mogelijkheden of, vraagt de scrupuleuze Ernest zich af, valt dat onherroepelijk onder de noemer misbruik? Zekerheidshalve, en tot tevredenheid van zijn supervisor Marshal, houdt hij het op het laatste.
Minder tevreden is Marshal als het gaat om Ernests onorthodoxe therapeutische opvattingen. 'Het ergste was zijn hardnekkige, onvolwassen neiging tot beeldenstormerij', mijmert hij over zijn leerling. 'Ernest had veel te weinig ontzag voor discipline, voor rechtmatig gezag, voor de kennis die in de loop van tientallen jaren door toegewijde analytici, veel scherpzinniger dan hij, was opgebouwd.'
Ernests beeldenstormerij bestaat er vooral uit dat hij de neutrale houding van de therapeut ter discussie stelt. Hebben patinten, die geacht worden hun ziel en zaligheid in de therapie in te brengen, niet veel meer baat bij een therapeut die ook over zijn eigen gevoelens openhartig is?
Ernest besluit een therapie te beginnen op basis van volstrekte gelijkwaardigheid: 'Hij zou niets van zichzelf achterhouden, slechts n doel nastreven: een waarachtige relatie opbouwen met de patint in kwestie.'
Maar hoe eerlijk zijn patinten? De oorspronkelijke titel van het boek, Lying on the Couch, getuigt in zijn dubbelzinnigheid (lying is liegen en liggen) van een weinig optimistische visie. Voor Ernest heeft het noodlot een wel heel extreme beproeving in petto: de patinte die hij voor zijn experiment uitkiest, blijkt onder valse voorwendselen zijn spreekkamer te zijn binnengedrongen. Haar enige doel is de ondergang van Ernest te bewerkstelligen door hem - al liegend en bedriegend - tot ongewenste intimiteiten te verleiden.
Tegelijkertijd wordt ook Marshal op de proef gesteld. Zijn zwakke plek is zijn gevoeligheid voor geld en status. Zijn noodlot wordt een steenrijke, dankbare patint die zijn therapeut passend wil belonen voor het feit dat deze zijn leven op onschatbare wijze heeft veranderd. De beroepsethiek gebiedt Marshal niet meer te accepteren dan zijn rechtmatig honorarium, maar de patint weet zijn verblindende aanbod zo sympathiek in te kleden dat alle ethische bezwaren omzeild lijken.
Hoewel Ernest en Marshal beiden op de proef worden gesteld, is er een belangrijk verschil: bij Ernest draaien de dilemma's om de vraag: 'Wat is in het belang van de patint?'; bij Marshal gaat het om de vraag: 'Wat is in het belang van mijn carrire?' Het zal duidelijk zijn waar Yaloms sympathie ligt.
De therapeut is vlot en onderhoudend geschreven. In fraaie dialogen brengt Yalom zwakheden, overtuigingen en desillusies van therapeuten naar voren. Ook hakt hij bij tijd en wijle stevig in op de vooringenomenheid, orthodoxie en hypocrisie in de psychoanalytische beweging. Maar hij gooit het kind niet met het badwater weg: het nut van een goede, inzichtgevende therapie staat voor hem als een paal boven water.
Kanttekeningen bij het boek betreffen vooral het sjabloonachtige karakter van de personages. Ernest en Marshal zitten zo vastgeklonken aan hun functie in het verhaal en aan de ideen waarvoor zij staan, dat ze nauwelijks de gelegenheid krijgen mensen van vlees en bloed te worden. Marshal blijft maar beursberichten opslaan en winst- en verliesrekeningen maken.
Aan eenzelfde geforceerdheid lijdt het verhaal. Wanneer tegen het einde van het boek de rollen tussen leerling en supervisor op slinkse wijze en zonder dat zij het zelf in de gaten hebben, zijn omgedraaid, lijkt daarmee vooral de gerechtigheid gediend. Als romanplot is het weinig overtuigend.
Ranne Hovius
Irvin D. Yalom: De therapeut.
Balans; 374 pagina's;  49,50.
ISBN 90 5018 364 6.

Foto
	De sofa van Freud. FOTO ABC


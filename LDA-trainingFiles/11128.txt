Ubbergen.
De lezende Nescio (Ronald Tolman, 1991) aan de Rijksstraatweg te Ubbergen
Ubbergen () is een plaats in de gemeente Berg en Dal in de Nederlandse provincie Gelderland en was tot en met 2014 een zelfstandige gemeente. Deze gemeente telde 9.404 inwoners (1 mei 2014, bron: CBS) en had een oppervlakte van 38,81 km² (waarvan 2,71 km² water). Ubbergen maakt deel uit van de Stadsregio Arnhem Nijmegen.
De grootste politieke partij was de Partij van de Arbeid, sinds maart 2005. Het college van burgemeester en wethouders werd sinds 2005 gevormd door Combinatie 90 en Partij van de Arbeid/Groen Links.
Geschiedenis.
De gemeente Ubbergen ontstond op 1 januari 1818 door samenvoeging van de gemeenten Beek (Gelderland) en Ooij en Persingen.
Tot en met 31 december 2014 was Ubbergen een zelfstandige gemeente. Op 1 januari 2015 ging de gemeente samen met Millingen aan de Rijn op in de fusiegemeente Berg en Dal, tot 1 januari 2016 onder de naam Groesbeek.
Overige kernen.
Beek, Berg en Dal (gedeeltelijk), Erlecom, Groenlanden, Kekerdom, Leuth, Ooij, Persingen, Tiengeboden, De Vlietberg en Wercheren.
Topografie.
"Topografische gemeentekaart van Ubbergen, per september 2014"
Gemeenteraad.
Aan de gemeenteraadsverkiezingen van maart 2014 deed Ubbergen niet mee; in november van dat jaar waren er verkiezingen in Groesbeek, Ubbergen en Millingen aan de Rijn in verband met de fusie van deze gemeenten op 1 januari 2015.
Cultuur.
De dichter/schrijver Cees van der Pluijm woonde van 1997 tot en met 2004 op De Geest in Beek-Ubbergen en publiceerde vijftig gedichten over zijn woonplaats.

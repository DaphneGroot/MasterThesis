Haggis.
Haggis is een typisch Schots gerecht, maar wordt onder andere ook in Lancashire gemaakt.
Omschrijving.
Haggis is een type vleesgerecht gemaakt van schapen-hart, long en lever, vermalen met dierlijk vet (reuzel), ui, havermout, peper, zout, kruiden en bouillon. Oorspronkelijk werden de ingrediënten in een schapenmaag gestopt voordat het geheel werd gekookt, maar tegenwoordig worden hiervoor meestal andere materialen gebruikt, net zoals bij het maken van worst. Meestal wordt haggis geserveerd met 'neeps and tatties' (Schots voor turnip en potatoes), oftewel koolraap en aardappelpuree.
Soms proberen Schotten onwetende toeristen wijs te maken dat een 'haggis' een klein, wild dier is dat in de Schotse Hooglanden woont en dat, omdat het op de heuvels leeft, twee korte en twee langere poten heeft.
De eerste vermelding van haggis is te vinden in een 15e-eeuwse tekst uit Noordwest-Engeland, "Liber cure Cocorum". Hierin wordt melding gemaakt van het gerecht "hagese" met onder andere schapenhart en kruiden, wat het aannemelijk maakt dat het om hetzelfde gerecht gaat.
De herkomst van haggis staat ter discussie sinds de historicus Catherine Brown het gerecht aantrof in een Engels kookboek uit het begin van de 17e eeuw, 170 jaar ouder dan het gedicht van Burns. De schrijver ervan, Gervase Markham, beweert dat haggis populair is onder alle Engelsen.
Traditioneel wordt Haggis geserveerd bij het Burns Supper, een op 25 januari gehouden diner ter viering van de verjaardag van de Schotse nationale dichter Robert Burns, die ooit een ode op de haggis schreef. De haggis wordt dan onder begeleiding van doedelzakmuziek opgediend.
Het vers heeft overigens nog 7 coupletten.
1. "(Het begroeten van de Haggis)"
Jij bent boven hen allemaal verheven,
Je bent zeker een dankzegging waard
Je ligt daar op die kreunende schaal,
Je achterste lijkt wel een verre heuvel,
Met je vleespen zou je een molen kunnen repareren
En door je poriën verschijnen als dauw
En snijdt je gemakkelijk in stukken,
Je vochtige woeste ingewanden worden blootgelegd,
En dan: O wat een geweldig gezicht,
4. "(Een denkbeeldige groep eters verslindt de Haggis)"
Dan rijkt men lepel voor lepel al strijdend met elkaar;
De langzaamste krijgt het laatste stuk, zo gaan ze door,
Totdat hun buiken zodanig zijn opgezwollen
Dat ze zo strak staan als drums;
Het oude hoofd aan tafel, die het meest op springen staat,
Stamelt dan het dankwoord voor de maal.
Is het mogelijk dat iemand die Franse ragout eet,
Of Spaanse goulash, waarvan zelfs een zeug moet boeren,
Of een Fricassee schotel, om te kotsen,
Met volslagen walging zou kunnen neerkijken
6. "(Kleineren van degenen die andere gerechten eten)"
Arme sloeber, zie hem boven z'n troep,
Z’n beentjes zo dun als het uiteinde van een zweep,
Z’n vuist zo klein als een hazelnoot;
Op slagvelden ter zee of op het land
Kijk dan eens naar de plattelander die Haggis eet,
De aarde beeft als hij er over loopt,
Geef hem een mes in z’n machtige vuist,
En benen en armen en hoofden afhakken,
Net zo gemakkelijk als het toppen van distels
8. "(De goden worden gevraagd Schotland Haggis te blijven geven)"
Jullie krachten, die over de mensheid waken,
Het aloude Schotland wil geen waterig spul
Maar, als jullie dankbare gebeden willen,
Geef haar [Schotland] dan een Haggis!
Vertaling: Peter van den Berg, 14-1-14

 BEURS SPANT KORT GEDING AAN TEGEN MINISTER ZALM. 
 AMSTERDAM, 4 maart (Reuter) - De Vereniging voor de Effectenhandel en de Vereniging voor de Optiehandel hebben een kort geding aangespannen tegen minister Zalm van financien. 
 Zij willen hiermee voorkomen dat het onderzoek over de beurscontrole betreffende de ten onder gegane firma Nusse Brink openbaar wordt. 
 Het ministerie zei desgevraagd tegen Reuters dat het zou wachten met het openbaar maken van het rapport totdat de rechter uitspraak heeft gedaan in het kort geding. Die uitspraak wordt over enkele weken verwacht, aldus een woordvoerder van de beide Verenigingen. 
 "De Verenigingen dreigen grote en onherstelbare schade te lijden indien de minister......de rapportage aan de (Tweede Kamer der) Staten Generaal ter kennis brengt," aldus een bericht van de verenigingen. 
 "We zijn blij met het uitsel, maar het is nog geen overwinning," aldus de beurswoordvoerder. 
 Minister Zalm had eerder aangekondigd dat het rapport over het toezicht op Nusse Brink deze week naar buiten zou komen. 
 Het ANP meldde in november 1996 dat zou zijn vastgesteld dat de controlebureaus van de effectenbeurs in 1991 en 1992 onvoldoende toezicht heeft gehouden. 
 Minister Zalm zei vorige week per brief aan de Kamer in te zullen gaan op de beschikbaar gekomen inzichten ten aanzien van Nusse Brink. 
 - redactie Amsterdam +020 - 504 5000. 
 (c) Reuters Limited 1997. 

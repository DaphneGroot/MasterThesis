	Niet bang voor conflicten The Houdini's vieren tienjarig bestaan met een uitdagende cd
	C OOEE, mits de stem bij de tweede lettergreep de hoogte in schiet en overslaat, is een kreet waarmee men op het uitgestrekte platteland van Australi en Nieuw-Zeeland elkaars aandacht trekt. The Houdini's, een van Nederlands succesvolste jazzgroepen, noemden hun laatste cd ernaar en vieren daarmee hun tienjarig jubileum op passende wijze, namelijk door op uitdagende wijze aan hun bestaan te herinneren. 'Wat The Houdini's betreft ken ik geen bescheidenheid', verklaart Angelo Verploegen, trompettist en 'eindredacteur'.
Het sextet hoorde de kreet voor het eerst vorig jaar, tijdens een tournee down under. In Burnie, Tasmani ontmoetten ze een dronken fotografe, die haar pogingen om foto's te maken met de lensdop op het toestel staakte om iedereen uit te nodigen bij haar thuis, in het gehucht Cooee. De schallende demonstraties van de bijbehorende uitroep bleven The Houdini's bij. Ze namen ook de landschapsfoto's van de Australische Nederlander Richard Woldendorp mee terug, en gebruikten er een aantal voor het boekje bij de cd, die hiermee een fraai en opvallend uiterlijk kreeg. Ook de muziek is opmerkelijk, want in tegenstelling tot wat men van hen gewend is, klinkt de groep uiterst ingetogen en kamermuziekachtig.
'Het is geen muziek voor bij de afwas', beaamt Verploegen. 'Je moet er aandachtig naar luisteren, dat dwingen we ook af door de productie. De cd is opgenomen door de technicus van Channel Classics, die ons laat klinken als een klassiek ensemble. Dus geen beukende ritmesectie met een solist die eruit knalt, maar een akoestische weergave waardoor alle subtiele kleuren van de groep tot hun recht komen. We wilden iets bijzonders, bij ons jubileum, en ook iets waardoor niemand meer kon zeggen dat we maar een gewoon hardbop-bandje zijn.'
Het laatste is een stigma dat The Houdini's lang heeft dwarsgezeten. Wie de knipsels doorkijkt, krijgt de indruk dat hun bestaan tien jaar strijd is geweest. Dat valt wel mee, maar het is waar dat ze altijd trots hun eigen weg zijn gegaan, en niet bang waren voor conflicten. 'Goed, toen we pas begonnen zat onze map vol hardbop, dat valt niet te ontkennen. En we probeerden het leuk te presenteren. Maar al snel zijn we eigen stukken gaan schrijven, en ons gaan ontwikkelen. Toch bleven ze het jarenlang ''pretbop'' noemen, wat we speelden. Niemand ging ooit eens inhoudelijk in op de muziek zelf.'
Na die beginperiode, waarin ze fungeerden als gelegenheidsformatie voor het reizende theaterfestival de Boulevard of Broken Dreams, gingen The Houdini's met medeneming van de kermisachtige naam hun aanstekelijk swingende repertoire in de clubs vertolken. Het publiek bleek enthousiast, maar de pers bleef vaak steken in clichmatige vergelijkingen met beroemde Amerikanen als de Jazz Messengers. 'Gek genoeg vroegen ze in New York na onze concerten: ''Wat is dat eigenlijk voor muziek, die jullie spelen?'''
Voortbouwen op tradities en gevoel voor entertainment waren in bepaalde kringen verdacht, en in 1990 leidde dit tot een botsing met de voornaamste subsidieverlener, de Stichting Jazz en Gemproviseerde Muziek in Nederland. Die weigerde The Houdini's te steunen, en mede doordat de SJIN zakelijke fouten had gemaakt ging Verploegen er hard tegenin. Hij begon beroepsprocedures, die gewonnen werden, en reageerde op het SJIN-rapport door concertbezoekers via folders te 'waarschuwen' met citaten eruit: de groep die ze gingen horen had 'weinig cultureel belang' en 'een matig originaliteitsgehalte'.
De geuzenmentaliteit wierp vruchten af. Steeds meer mensen zagen in dat The Houdini's hun Amerikaanse voorbeelden creatief uitwerkten. De 'richtingenstrijd' tussen avantgarde en 'neo-boppers' kreeg steeds minder artistieke inhoud, maar werd veeleer een ordinaire ruzie om geld. 'Het subsidiebeleid is tegenwoordig meer afgestemd op de realiteit. De SJIN is opgeheven. Dat was nu ook weer niet nodig geweest', grinnikt Verploegen.
The Houdini's verbreedden hun stijl steeds meer. Ze namen Gershwin's Porgy and Bess op met Nieuw Sinfonietta Amsterdam, speelden onlangs werk van Duke Ellington en Gil Evans met het Schnberg Ensemble, gedirigeerd door John Adams, en zijn van plan een hedendaags componist uit te nodigen iets voor hen te schrijven in diezelfde mengvorm. Toch vindt Verploegen het nodig om het publiek te blijven prikkelen en met een cd als beginselverklaring duidelijk te maken waar de groep nu staat.
Cooee opent met een kale, verstilde versie van Ellington's In A Sentimental Mood, gearrangeerd door Verploegen, saxofonist Rolf Delfos en pianist Erwin Hoorweg. 'Dat doen we om de sfeer te bepalen, de boel open te gooien. Daarna doen we Michael Moore's Breathing Out of Habit als een georkestreerde, hele muzikale drumsolo, waardoor je kunt horen dat Bram Wijland veel meer kan dan rechttoe, rechtaan swingen. Dan volgt een gemproviseerd duet van Jaap Blonk en mij, Obbele Boep 'm Pam, gebaseerd op een klankgedicht van Jaap. Want, alweer, mensen denken vaak ''Verploegen, dat is die hardboptrompettist'', maar ze vergeten dat ik al veel langer bezig ben met vrijere muziek, onder andere met Splinks, de groep van Jaap. Dit stuk is even schrikken misschien, maar als je je ervoor openstelt hoor je dat er niet zomaar wat gedaan wordt. Het is ook gestructureerd geluid. Dit is er ook nog.
'Aanvankelijk wilden we een hele cd maken met Ellington-stukken, maar bij het zoeken naar materiaal beseften we steeds meer dat die man zelf al zoveel gedaan heeft met die nummers, we konden er weinig aan toevoegen. Na drie bewerkingen zijn we opgehouden. Take The 'A' Train, wat eigenlijk van Strayhorn is, natuurlijk, hebben we net als Sentimental Mood tot op het bot uitgekleed, om te kijken wat de essentie nu was. Een melodie en een baslijn, prachtig tweestemmig contrapuntisch. Het leek ons leuk om dat ook eens te belichten. Michael Moore arrangeerde Mood Indigo voor ons, heel direct en organisch, maar een beetje zoet, zodat we zijn versie een octaaf lager hebben gezet.'
De lage drone uit de door tenorist Barend Middelhoff bespeelde didgeridoo, ook een souvenir uit Australi, verbindt Down Under met een van de twee composities die Verploegen zelf bijdroeg. 'Ik ben eindelijk op mijn strepen gaan staan. Jarenlang kwam ik tijd tekort om mijn ideen uit te werken, omdat ik de belangen van de groep behartigde aan de telefoon en de tekstverwerker. Nu zei ik: ''Dan spelen we maar wat minder, maar we spelen in elk geval eens iets van mij.'' Dat werd geaccepteerd, want als je iets kunt verantwoorden, dan gaan de anderen er ook helemaal voor, ondanks alle verschillen tussen ons.'
No Sweat, Big Deal en Wrong Track weerspiegelen Verploegens brede belangstelling, gestimuleerd door zijn studie muziekwetenschap. Het zijn zorgvuldig opgebouwde stukken, rijk aan gebeurtenissen, jazz met echo's van Bart¢k en Stravinsky, een hybride die associaties oproept met Charles Mingus en Oliver Nelson. Verploegen maakt geen bezwaar tegen de vergelijking, maar denkt aan toeval, want 'ik moet tot m'n schande bekennen dat ik hun werk nauwelijks ken'.
Ten slotte is er dan nog n speldenprik voor de luisteraar. In Gibberish wordt de muziek aan het eind uiteengerafeld en overstemd door onverstaanbaar gemurmel en geklets. De groep die volgens dogmatische tegenstanders maar in cafs moet spelen, maakt hiermee subtiel duidelijk niet gediend te zijn van al te grote luidruchtigheid in de zaal.
The Houdini's: Cooee. Challenge Records CHR 70045.
De jubileumtoer loopt tot en met 3 mei. Zaterdag spelen The Houdini's in het Bimhuis, Amsterdam; 16 maart in Spijkenisse; 20 maart in Laren; 22 maart in Gouda; 27 maart in Leiden; 3 april in Bussum.

Foto
	The Houdini's FOTO MARCEL VAN DEN BERGH


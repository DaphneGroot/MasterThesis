Litotes.
De litotes (klemtoon op de eerste lettergreep; van Grieks λιτότης "litotès" "eenvoud, schraalte") is een stijlfiguur waarbij een begrip wordt omschreven door de ontkenning van het tegengestelde, met het doel juist een sterke bevestiging uit te drukken.
Ontkennende zin.
Een "litotes" bevat een ontkenning, maar als een zin ontkennend is, wordt hij daarmee nog geen "litotes". Je kunt eenvoudig willen meedelen dat er gisteren geen regen viel ("Gisteren regende het niet"); dat iemands intelligentie beperkt is ("Hij is niet erg slim") of dat een vorm van beleid redelijk succesvol blijkt ("Het gaat helemaal niet zo slecht met de gescheiden afvalinzameling") zónder dat je daarmee het tegendeel wilt benadrukken.
Dubbele ontkenning.
Deze dubbele ontkenningen hebben lang niet altijd een litotische functie. De eerste voorbeeldzin kan eventueel ook worden opgevat als een eufemisme, indien bedoeld om een in de kern afwijzend oordeel te verbloemen. "Niet oncomfortabel" is in het ene verband wel een litotes, terwijl het in ander verband een neutrale beschrijving van de situatie geeft.
Verwante begrippen.
Soms is de grens tussen deze twee stijlfiguren vaag; zo kan in dit voorbeeld de formulering "niet onaardig" wellicht ook als een understatement worden gezien.

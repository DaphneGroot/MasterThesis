Kar.
Houten boerenkar, "charrette" in de Cevennen
Een kar is een naam die ook wel wordt gegeven aan een wagen doch daarvan verschilt door het feit dat hij slechts twee wielen heeft in plaats van vier. Karren bestaan in alle soorten en maten. Ze worden gebruikt om dingen of personen te verplaatsen of te vervoeren. Karren hebben een lange geschiedenis. Ze kunnen voortbewogen worden door een mens of door een trekdier (ezel, paard, kameel).
Definitie.
Een kar verschilt van een wagen door het feit dat hij slechts één as met twee wielen heeft in plaats van twee assen met vier wielen zoals een wagen of een koets. Boerenkarren zijn meestal niet voorzien van vering. Tweewielige rijtuigen uit de negentiende en de twintigste eeuw werden vaak voorzien van bladvering.
Etimologie.
Het woord "kar" is afgeleid van het Middelnederlandse woord "carre", wat verwees naar een simpel voertuig en teruggaat op het Latijnse carrus: een voertuig met wielen. Van het Latijnse carrus zijn eveneens de Engelse woorden "chariot" (snelle strijdwagen met twee wielen). Het Latijnse carrus is afgeleid van het Gallische woord "carros" (strijdwagen). De oorsprong van het Gallische woord carros is niet duidelijk. Een mogelijke oorsprong is het Latijnse "currus" (strijdwagen, afgeleid van "currere", lopen); een andere mogelijke oorsprong is het Brythonische / Keltische woord "karr" (een voertuig getrokken door een paard). Ook het Engelse woord "cart" (een tweewielige kar voor goederen) is via het Oudfrans afgeleid van het Gallische "carros" (tweewielige strijdwagen).
Geschiedenis.
Een kar is eigenlijk een soort slee op wielen. Het is een zeer oude vorm van vervoer. Daarna ontstonden strijdwagens en boerenwagens; een wagen bestaat in principe uit twee aaneengeschakele karren, waarvan de assen tenopzichte van elkaar kunnen draaien door middel van een draaikrans. Lichte strijdkarren werden veelal getrokken door meerdere paarden naast elkaar maar zwaar beladen boerenkarren werden op moeilijke trajecten zoals zandwegen soms bespannen met meerdere paarden vóór elkaar (tandem).
Verschillende karren.
De meest bekende voorbeelden zijn de handkar die geduwd wordt en de oude hondenkar, die onder de kar door een hond werd voortgetrokken en nu tot de Nederlandse geschiedenis behoort. Een steekkar is een kar voor het vervoer van zware voorwerpen.

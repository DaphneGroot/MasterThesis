	'Karrevrachten aan onbekende Mendelssohn moeten er zijn' Rob van der Hilst speurt onvermoeibaar naar vergeten muziek
	'H ELEMAAL mataglap was ik van de Engelse koorcultuur in Oxford en Cambridge. Dus: ik naar Engeland, om naar die koren te luisteren. En dat niet alleen. Frits Noske, de musicoloog, vertelde me dat er in de Bodleian Library in Oxford oude Nederlandse muziek lag.'
Rob van der Hilst, organist en muzikale spoorzoeker uit Utrecht, ging er 'op een holletje' op af. 'Het cultuurgoed van eigen land, dat vind ik altijd leuk.' Het was in 1983. De Bodleian Library van de universiteit van Oxford bleek ook een nalatenschap te hebben gekregen van een zekere mevrouw Deneke.
Van der Hilst: 'Een hle partij Mendelssohn. Margaret Deneke was een vriendin van de kleinzoon van Mendelssohn, die in 1933 naar Engeland vluchtte toen in Duitsland de nazi's aan de macht kwamen. Ik heb altijd iets met Mendelssohn gehad. Zijn orgelmuziek, bijvoorbeeld, heb ik altijd mooi gevonden. Ook in de periode dat de romantiek helem  l niet mocht. Zoals Csar Franck, dat kon ¢¢k niet. En Reger: oe, oe, niet doen. Maar ik deed het.
'Die Mendelssohnhandschriften, die wilde ik zien. Allerlei smoezen verkochten ze in de Bodleian Library. O, wat deden ze geheimzinnig over Mendelssohn. Het was ''niet gecatalogiseerd''. Ze waren ''nog bezig''. Na veel gedoe mocht ik het bekijken.'
Van der Hilst zag een onbekende, vroege Mendelssohn-sonate voor twee piano's. Pas na dertien jaar - bij het naderen van het Mendelssohnjaar 1997 - trok hij er in Trouw over aan de bel. 'Ik wacht alt¡¡d op een leuke kapstok. Hier heb ik de noten, van een jongetje van tien. En o, o wat mooi als je het speelt.'
Nu vraagt de organist van de Utrechtse Leeuwenberghkerk, ex-muziekmedewerker van Trouw, gewezen muziekredacteur van het Utrechts Nieuwsblad, inmiddels medewerker van Mens en Melodie, weer aandacht voor een onbekende symfonische versie van het concert voor viool, piano en strijkorkest in d-klein van de veertienjarige Mendelssohn uit 1823. 'Een spectaculaire uitbreiding van het orkest, met hout- en koperblazers en pauken.'
Ook destijds 'aangetroffen' in Oxford?
Van der Hilst: 'Deze versie heb ik vorig jaar pas opgevraagd. Maar het was me al lang duidelijk dat die versie er lag. In de Mendelssohncatalogus van de Bodleian Library staat ze keurig aangegeven. Maar heel summier. Je moet er oog voor hebben. De internationale muziekwetenschap is het bestaan ervan praktisch helemaal ontgaan.
'Ik noem het geen ''ontdekking''. Ik heb het liever over ''openbaarmaking''. Je ziet een voetnoot. Die verwijst naar iets waar je ooit al eens mee bezig was. Er valt een kwartje. Bingo.'
Het was niet louter de 'versterking van het coloriet van een jeugdwerk', die Van der Hilst interesseerde. 'Het is de hele Mendelssohn. Je ziet aan elk handschrift hoe trefzeker het is. Er zat duidelijk een man die het met zichzelf eens was over wat hij wilde.
'Het is ook niet voor niets dat zelfs die gekke Wagner een keer iets beweerde van ''Die Mendelssohn kon beter moduleren dan ik.'' En dat zegt dan de auteur van Das Judentum in der Musik, waarin hij Mendelssohn tot de grond toe afbrak. Ik denk dat de postume moord die de nazi's tussen 1933 en '45 op Mendelssohn hebben gepleegd, er toe heeft bijgedragen dat Mendelssohn bijna van het toneel is verdwenen. Op een paar dingen na dan, zoals het Vioolconcert.
'Er moet een ongelooflijke karrenvracht aan onbekende Mendelssohn zijn. Voor het Mendelssohnjaar 1997 heb ik voor mezelf een inventaris gemaakt van wat zijn productie is geweest, wat ervan gedrukt is, wat er nog voorhanden is - ik vond het alleen maar leuk als er dingen uitgevoerd konden worden.'
'Zo'n twintig mensen' liet Van der Hilst in zijn geheim delen. Op zoek naar respons.
'Het werd bijna ordinair. Ik ben er maar mee opgehouden. Het werd leuren. Fax gestuurd naar Lev Markiz, de dirigent die al die strijkerssymfonien van Mendelssohn doet met Nieuw Sinfonietta Amsterdam. Nada. Ik heb hun platenmaatschappij getipt: ''Ik heb de symphonische Fassung van dat dubbelconcert.'' Niente. Philips gebeld, de platenmaatschappij van Frans Brggen. Daar kreeg ik van een dombo het antwoord ''Er komt al iedere dag een nieuwe cd van ons uit''.
'Chailly zag er wel wat in. Maar was meer bezig met Mahler. Het zou me wat waard zijn met een organisatie samen te werken die er lol in heeft. Ik heb Jan van Vlijmen van het Holland Festival getipt, dat hij met iets bijzonders kon komen. Antwoord: ''O, Mendelssohn.'' Jammer. Heb ik wel vaker gehad.
'Waar je steeds op stuit, is op een algemeen ongeloof. Ongeloof, dat er aan het bekende beeld van een componist iets valt toe te voegen. Je struikelt over blokkades van mensen die zeggen: ''Dit k n niet, we wten toch alles al van Beethoven?'' Nou, dan wil ik wel eens weten wat er gebeurd is met de Bonner symfonien van Beethoven. En met de symfonien van opa Ludwig van Beethoven senior, die vaak in Nederland optrad.
Ooit beperkte Van der Hilst zich tot orgelwerk. 'Ik ontdekte dingetjes van Johann Ludwig Krebs. Die geef ik altijd door aan uitgeverij Breitkopf. En dan zie je dat het t¢ch weer niet is opgenomen in de totale uitgave. Ze bekijken het maar. Ik heb geen ambitie, het gaat om een leuk muziekstukje.'
Nee, de Bodleian Library heeft hem niet gefeliciteerd met zijn openbaarmaking van de sonate, het 'vroegste bewaard gebleven Mendelssohnwerk van betekenis'. De curator, de Brit Peter Ward Jones, had met de primeur voor de dag willen komen op een Mendelssohncongres in Amerika.
De discipline van het solide bronnenonderzoek; de controle op historische verwisselingen van eigenaar; papieronderzoek, inkt- en handschriftanalyse; wat er zoal aan tijdrovends komt kijken bij een gedegen vaststelling van de authenticiteit; het is niet Van der Hilsts sterkste punt. Noem hem geen musicoloog.
Maar evenmin kan hij akkoord gaan met de term Tjerk Vermaning van de muziek - naar de vrijetijdsarcheoloog die de universitaire spitters in Drenthe voor de voeten liep, en vuistbijlen presenteerde waarvan vermoed werd dat hij ze in zijn eigen schuurtje bij elkaar had gefabriekt.
Van der Hilst: 'Als ze me een ongeleid projectiel noemen - uitstekend. Er zit een fors stuk jaloezie bij af en toe. Maar jongens, daar is helemaal geen reden voor. Ik geef tips en ik krijg tips. Vooral graag over Bach, Bruckner en Messiaen. Alles wat Orgel, God en Groot is. Ook Hendrik Andriessen. Je hoort toch dat de Nederlanders allemaal uit het orgel komen, met die donkere bassen.'
In Parijs bracht Van der Hilst in het Csar Franck-jaar 1990 een werk van Franck 'aan het licht'. Van der Hilst zou de (incomplete) orgelvondst voor de neus van de Franse Franck-vorser Fauquet hebben weggekaapt na een interview met Fauquet, zo beweerde een Haagse organist.
'Daar komt het venijn boven dat ook in die wereld zit. Ik wist al lang dat er onbekende spullen van Franck lagen in de Bibliothque Nationale. Toen ik 24 was, was ik er al geweest in een korte broek. Werd buitengewoon argwanend geobserveerd. Aan het hoofd stond een azijnman. Het enige wat je echt moet doen is nummers noteren in een schriftje. Dan kun je iets opvragen, ook al is de kaart uit het bakje gehaald, wanneer iemand het archief wil afgrendelen.
Het Franck-jaar was weer zo'n kapstok. En zijn we niet allemaal op zoek naar die Premire Grande Symphonie in G en het Premier concert pour piano et orchestre?
'Kaarten waren weg. Mijn schriftje nageplozen, map met Franck opgevraagd, en ja hoor, een onbekend orgelstuk, waar het begin aan ontbreekt. Kopietjes gemaakt, en dat is het hele verhaal. Jan Jansen heeft het stuk gespeeld in de Utrechtse Dom - ik heb er samen met Jan nog aan zitten knutselen. Ontzettend leuk.
'Beginnen er ineens allerlei mensen boos te worden. Was er een meneer Ton van Eck, musicus en tandarts, die het blijkbaar in het verkeerde keelgat was geschoten. En maar piepen van ''Je hebt het niet ontdekt, Fauquet heeft het ontdekt''. Het heeft me wel geleerd dat ik, voor ik een aanwijzing doe, eerst een dossier moet hebben.'
Oppassen met de Entdeckungsfreude, leerde Van der Hilst. 'Komt de musicoloog Paul Banks uit Engeland met veel tamtam aanzetten met een Symphonisches Preludium, zogenaamd van Mahler. Als hij even verder had gekeken, had hij ontdekt dat het gewoon een uittreksel was van een partituur van Br£ckner. Het zit in die kaartenbakken daar in Wenen. Je moet je eigen hoeragevoelens wel kunnen uitschakelen.'
Het Bachjaar 1985 begon voor Van der Hilst als het jaar van Wilhelm Krumbach, een organist uit Landau in de Pfalz. Voor de neus van de befaamde Amerikaanse Bachvorser Christoph Wolff kaapte de nijvere Krumbach de primeur weg van enkele tientallen orgelkoralen van Bach. Ze lagen, gebundeld en fout gecatalogiseerd, in de universiteit van Yale. Krumbach had een kopie van de bundel gevraagd en gekregen. Vlak voor Christoph Wolff de spectaculaire vondst zou presenteren bij een Bachsymposium in Leipzig - zo bleek.
Van der Hilst meldde de vondst in Trouw, en organiseerde met de Nederlandse Bachvereniging de 'wereldpremire' door Krumbach. De Amerikanen probeerden deze 'openbaarmaking' te verbieden. De Bachvereniging gaf geen krimp.
Van der Hilst: 'Ik zie de persconferentie nog voor me. Krumbach had zijn finest hour. Ik zat naast hem met het bestuur van de Bachvereniging - allemaal met geknepen billen van ''O God, laat dit geen fake zijn.'' De Duitsers geloofden er niet in. Die waren eind '84 nog helemaal getraumatiseerd door de vervalste Hitlerdagboeken.
'Het w s Bach. Maar dan heel jonge Bach, periode-Ohrdruff. Mag de heer Bach alsjeblieft ook een jeugd hebben gehad?'
Uit de 'zoektocht-projectenlijst' van Van der Hilst: '1) Erasmus en Obrecht in Utrecht. 5) Twee cantates van Bach. 7) Het verdwenen hoboconcert van Beethoven. 13) Een of twee pianoconcerten van Verdi. 14) Drie zoekgeraakte symfonien van Mahler.'
Van der Hilsts methode van het ontdekken (tekst op een A4-tje): 'zoek gericht en gij zult niet vinden.'
Er nadert een Bachjaar, het jaar 2000. In aantocht is ook Verdi 2001. De twee rijpe cantates van Bach zijn er 'bijna'. 'Ik hoef er alleen nog een historische collectie voor binnen te gaan', belooft Van der Hilst blijmoedig.
Van der Hilst: 'Wat ik niet doe, is gouden appelen najagen. Sommige hobosten zijn al hun leven lang op zoek naar het hoboconcert van Beethoven. Ik ken iemand die er ten einde raad een medium voor heeft bezocht. Maar w t is er gebeurd met Diabelli? Dat is het uitgevershuis waar Beethovens hoboconcert het laatst is gesignaleerd in achttienhonderdhuppelepup. Plots gaat de baas dood en het bedrijf ligt op zijn achterste. Wat er daarna gebeurd is - een vriend van mij in Wenen is dat voor mij aan het uitzoeken. Onschuldig, met een heel verstofte manier van optreden, zodat hij hopelijk geen slapende honden wakker maakt. Als hij het hoboconcert zelf vindt, dan vindt hij het. Het maakt me niet uit.
'De makke van de muziekwetenschap is dat ze geen geld heeft. Het is vaak papegaaienwerk. Soms is een heel veld gebaseerd op onderzoekingen die honderd jaar geleden voor het laatst zijn verricht. Wat er te weinig gebeurt, dat is de stofjas aan en hup de schappen in. Gewoon kijken wat er in zit. Niet alleen op de kaartenbakken afgaan, maar ook op de depots. Wenen heeft natuurlijk de archieven van een gigantisch rijk. Gangen van kilometers. Staatsstukken en cultuur. Ga er maar eens aanstaan. De massaliteit van een collectie kan je opbreken.
'Daarom moet je ook in de breedte opereren. Je moet snappen hoe dingen kwijt kunnen raken. Of hoe een componist met andere componisten samengepropt kan zitten, achterin een verzamelband, een convoluut. En dan heeft een of andere notarisklerk alleen de openingsbladzij van zo'n verzamelband op een lijst gezet.
'De barokmusicus Sigiswald Kuijken ontdekte tot zijn stomme verbazing dat het depot van het Brusselse conservatorium vol zit met ongecatalogiseerd werk. Wat bleek: allemaal erfdelen van de beroemde negentiende-eeuwse bankier en muziekkenner Ftis. Een belangrijke Bachverzamelaar. Die Brusselse convoluten, daar kan nog van alles uitkomen. Het probleem is: als puntje bij paaltje komt, weten we niets van Bach.'
Het spookverhaal van de erfenissen: Bachs eigen verzameling werd gevierendeeld. De weduwe Mahler scheurde ('krak') de Tiende doormidden opdat de delen meer zouden opbrengen. Een heldhaftige Berlijnse bibliothecaris smokkelde het Pruissische Mendelssohnbezit na 1933 met stukjes en beetjes naar buiten, om het aan vernietiging te laten ontsnappen. Louis Andriessen houdt al zijn grote stukken en gelegenheidswerkjes bij in een schriftje. Maar Messiaen moet in het oorlogskamp schrijfcadeautjes hebben weggegeven waar niemand meer wat van weet.
'Ik hoorde een gerucht, dat er in de DDR nog allemaal onbekende handschriften van Mahler zouden zijn. Ik schrok recht overeind, want het was net de periode dat de toenmalige Sovjet-Unie kunstvoorwerpen begon terug te geven aan de DDR.'
'De enige die wat kon weten', meende Van der Hilst, 'was mevrouw Elisabeth von Schuch in Dresden, een wandelend monument, dochter van de dirigent Von Schuch.'
Was mevrouw Von Schuch niet bevriend geweest met Mathilde von Weber, een nazate van de componist Carl Maria von Weber, tevens een vriendin van de jonge Gustav Mahler? En was ook Willem Mengelberg niet op bezoek geweest bij die gewezen vriendin van Mahler?
'Mengelberg heeft eens dolenthousiast aan zijn vrouw geschreven, dat hij in het familiehuis van de Webers allerlei jeugdwerken van Mahler in handen had gehad. Cadeautjes. Symfonien met de kwaliteit van Mahlers Eerste Symfonie. Had de stommeling Mengelberg nu maar de moed gehad om die in zijn koffer te stoppen en mee te nemen. Hij wist dat Mahler als joodse componist postuum in de gevarenzone zat, net als Mendelssohn.'
Mevrouw Von Schuch bleek alles te weten van de Liebesgaben van Mahler aan mevrouw Von Weber. Maar niet waar de nazi's of de Russen ze hadden gelaten. Om gek van te worden: 'Op de tv zag ik niet lang geleden een flits van een oude orthodoxe kerk met ingeslagen ruiten. De camera filmde partituren! Zomaar ergens in Rusland! Ik weet niet welk programma het was, en niemand heeft het me kunnen vertellen.'
Goed dat de oude mevrouw Von Schuch nog een kast opendeed voor Van der Hilst. Er kwam een onbekende orgelfantasie uit van Bach, in g-klein. 'Ik heb het spul naar de specialisten in Leipzig gestuurd met de boodschap: ''Dit is wat ik weet, zoek het maar uit, daag''.'

Foto
	Rob van der Hilst FOTO TESSA POSTHUMA DE BOER


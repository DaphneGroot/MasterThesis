	Frank Govers krijgt postuum catalogus
	ANP
DEN HAAG
Het Haags Gemeentemuseum brengt binnen twee jaar een catalogus uit met het werk van Frank Govers. Het boek had eigenlijk bij de tentoonstelling drie jaar geleden moeten verschijnen, maar daar was toen geen tijd voor. De couturier overleed twee weken geleden op 64-jarige leeftijd.
Het museum heeft sinds 1975 met enige regelmaat stukken van Govers aangekocht. De collectie omvat 25 topwerken, aldus conservator Ietse Mey van de kostuumafdeling, die 'een goed beeld van zijn persoonlijke stijl' geven. EÃ©n van die ontwerpen, een avondjurk uit 1988 getiteld 'Gauguinachtige wildernis', is nu te zien in de dependance van het museum, het Paleis Lange Voorhout, waar Govers voor het laatst in 1994 een modeshow hield.
Voor de overzichtsexpositie in datzelfde jaar putte het museum vrijwel geheel uit de eigen collectie. Aanvankelijk wilden het gelijktijdig een catalogus publiceren, maar dat zou betekenen dat de tentoonstelling op een later tijdstip open zou gaan. Govers, die toen al ziek was, wilde zolang niet wachten.


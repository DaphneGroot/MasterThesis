Batman (provincie).
Batman is een provincie in Oost-Turkije met 472.487 inwoners (2007) en is genoemd naar de rivier de
Batman die hierdoorheen stroomt. De provincie heeft een oppervlakte van 4694 km² en de hoofdstad is het gelijknamige Batman.
De provincie Batman is een relatief nieuwe provincie (1990) en werd gevormd uit districten die tot die tijd bij de provincies Siirt en Mardin behoorden.
In de provincie vindt oliewinning en -verwerking plaats. De olieraffinaderij is in 1955 opgericht. Er loopt een pijplijn van Batman tot aan de Turkse stad Iskenderun, 494 kilometer verder. Uit archeologisch oogpunt is de provincie ook interessant. Volgens de archeoloog Michael Rosenborg zijn er meer dan 100 archeologische sites in deze regio.

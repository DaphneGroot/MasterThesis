	PERSOONLIJK
	R. BEMER wordt met ingang van 1 maart directeur-generaal Economische Structuur bij het ministerie van Economische Zaken. Het kabinet heeft met deze benoeming ingestemd. Bemer (52) is momenteel plaatsvervangend directeur-generaal. Hij volgt W. de Boer op, die met ingang van 1 maart overstapt naar het ministerie van Verkeer en Waterstaat.
Bemer heeft zich bij het ministerie van Economische Zaken onder meer beziggehouden met de gaswinning en de algemene economische politiek.


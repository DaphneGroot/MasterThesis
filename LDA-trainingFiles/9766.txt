Mildam.
Mildam (Fries: "Mildaam") is een dorp in de gemeente Heerenveen, provincie Friesland (Nederland).
Beschrijving.
Het dorp ligt ten oosten van Heerenveen aan de Schoterlandseweg in een bosrijke omgeving en aan de noordzijde van de rivier de Tjonger. In Mildam bevindt zich de Tjongerschool (basisonderwijs) en de Ecokathedraal van Louis le Roy. Op het kerkhof staat ook één van de klokkenstoelen in Friesland.

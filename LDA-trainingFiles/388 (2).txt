Geesteswetenschappen.
Geesteswetenschappen, ook wel Studia Humanitatis genoemd, zijn wetenschappen, die zich bezighouden met de "geestesproducten" van de mens: talen, zowel de lingu√Østiek als de studie van elke taal, geschiedenis, filosofie, muziekwetenschap, cultuurwetenschappen, kunstgeschiedenis, en theologie. Geesteswetenschappen komen grotendeels overeen met de alfa- en cultuurwetenschappen.
Algemeen.
Het begrip "geesteswetenschappen" werd in de negentiende eeuw door Wilhelm Dilthey gemunt als het tegengestelde van natuurwetenschappen. Dilthey stelde (voor) dat zij tezamen de ervaringswetenschappen zouden vormen. In navolging van de natuurwetenschap, die zich richt op de natuur, richt de geesteswetenschap zich op de verheffing en vervolmaking van de natuur door de voortbrengsels, uitingen en processen van de menselijke geest in de geschiedenis en maatschappij.
Indeling.
De term past in een indeling van de wetenschappen volgens een vooral in Vlaanderen vrij verspreide conventie. In Nederland spreekt men eerder over alfawetenschappen of cultuurwetenschappen.
Kritiek.
De theologie wordt, net als andere geesteswetenschappen, aan de universiteiten meestal gegroepeerd in de "faculteit der wijsbegeerte en letteren", alhoewel aan het wetenschappelijke gehalte van sommige vormen van theologie getwijfeld wordt.
Andere betekenissen.
In antroposofische kringen doelt men met de term geesteswetenschap op beschrijvingen van de geestelijke wereld. Buiten antroposofische kringen worden die beschrijvingen tot de pseudowetenschappen gerekend.

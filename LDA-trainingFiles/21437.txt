Het Groninger Landschap.
Villa "De Vennen" in Haren (Groningen), het hoofdkantoor van Het Groninger Landschap (2016)
Het Groninger Landschap is een van de 12 Provinciale Landschappen in de Nederlandse provincie Groningen. Zij probeert de natuur te beschermen door gebieden te verwerven en deze zo te beheren dat de natuurwaarde of de landschappelijke kwaliteit behouden blijft of zelfs versterkt wordt.
Het Groninger Landschap is aangesloten bij de overkoepelende stichting LandschappenNL.
Historie.
Het Groninger Landschap is opgericht op 3 april 1936. Het eerste initiatief om tot de stichting te komen werd genomen door de toenmalige Commissaris der Koningin mr. dr. J.P. Fockema Andreae in 1935, die aan de toenmalige voorzitter van Natuurmonumenten mr. P.G. Van Tienhoven vroeg of het mogelijk was om in navolging van soortgelijke organisaties elders tot de oprichting van een Groninger Landschap te komen. Van Tienhoven begon te informeren en allerlei prominente bestuurders in Groningen waaronder diverse burgemeesters en de bioloog Brouwer te Groningen toonden zich enthousiast. Daarna kon in 1936 een vergadering gehouden worden waarop besloten werd om de stichting op te richten. De eerste voorzitter van de stichting was bovengenoemde commissaris der Koningin.
Organisatie en werkwijze.
Het Groninger Landschap is een stichting. Het Groninger Landschap heeft in 2009 meer dan 17.500 begunstigers, die "beschermers" worden genoemd. De communicatie met hen geschiedt voor een belangrijk deel middels het kwartaalblad "Golden Raand". De naam van dit blad verwijst naar een metafoor in het Gr√∂nnens Laid.
Naast een professioneel kantoor in de villa 'De Vennen' aan de Rijksstraatweg in Haren bestaat het medewerkersbestand van de stichting uit meer dan 200 vrijwillige medewerkers die in de verschillende terreinen en gebouwen actief zijn.
Het Groninger landschap heeft meer dan 30 terreinen in bezit en beheer. Daarnaast bezit het Landschap sinds 1 januari 2007 ook een aantal molens in de provincie Groningen. De winkel van het Landschap is op de Buitenplaats Reitdiep.
Bezittingen van Het Groninger Landschap.
Het Iwema-steenhuis, een van de bezittingen van de stichting
Molens van Het Groninger Landschap.
Koetze Tibbe, een van de windmolens van het Groninger Landschap (2013)

Kinderprogramma.
Meneer de Uil in "de Fabeltjeskrant", een kinderprogramma.
Kinderprogramma's zijn (meestal) televisieprogramma's die gemaakt zijn voor kinderen tot circa 12 jaar als doelgroep. Sommige als kinderprogramma opgezette programma's bleken of blijken niettemin ook bij volwassenen zeer in de smaak te vallen, zoals "Ja zuster, nee zuster", "Het Klokhuis" en "Bassie en Adriaan".
Kinderprogramma's worden ook gemaakt op de radio. Bovendien zijn er speciale programma's voor kinderen gedurende de schoolvakanties in bioscoop en theater.

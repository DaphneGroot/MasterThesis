	Barcelona neemt in bekerstrijd revanche op Real Madrid
Barcelona is weer even koning van Spanje. In de vierde ronde van de bekerstrijd versloeg de ploeg van Bobby Robson donderdag Real Madrid met 3-2. Bijna 120 duizend toeschouwers vierden in het stadion Nou Camp de overwinning. Het was hun wraak voor het verlies (0-2) in de competitie eerder dit voetbalseizoen. Over een week volgt de return in Madrid.
Coach Glenn Hoddle heeft Paul Gascoigne opgenomen in de voorselectie van 24 spelers voor het Engelse elftal, dat 12 februari op Wembley een cruciaal WK-kwalificatieduel speelt tegen ItaliÃ«. De middenvelder van Glasgow Rangers liep tijdens het 6ix's-toernooi in Amsterdam een blessure aan de linkerenkel op, maar heeft Hoddle laten weten op tijd hersteld te zijn. Sheringham is niet beschikbaar. De speler van Tottenham Hotspur verliet de clubtraining met een enkelblessure.
Dino Zoff is teruggetreden als voorzitter van de Italiaanse club Lazio Roma. De oud-doelman van de nationale ploeg volgde dinsdag bij zijn club, die in degradatiegevaar verkeert, op verzoek de ontslagen trainer Zeman op. De 54-jarige Zoff mag volgens de statuten niet beide functies vervullen.


Terroir.
Terroir is een term uit de oenologie. De meest gangbare betekenis is dat men in de wijn de "bodem" kan proeven (Fr. terre = grond, bodem). Sommige wijnen geven zeer uitgesproken deze smaak weer. Meerdere kenners zijn ervan overtuigd dat het terroir de eerste eigenschap van goede wijn is. Het ligt aan de persoonlijke appreciatie van de wijnliefhebber of hij een uitgesproken terroir op prijs zal kunnen stellen, of dat hij het liever wat minder heeft. Bij sommige wijnen is de terroir zo uitgesproken dat een eerste indruk van de niet beslagen liefhebber zelfs zeer negatief kan zijn. Het is zoals met de geur van sommige kaassoorten: je kunt het op prijs stellen of niet, maar het is onmiskenbaar een deel van de kwaliteit.
Modern is dat dit begrip staat voor het totaal van de omgeving van de druivenstok: bodem, microklimaat, natuurlijke waterhuishouding etc. Een omgeving zonder menselijk ingrijpen, geen cultuur en geen techniek. En soms wordt dat óók bij terroir geteld.
Met de term terroir bedoelt men alle lokale factoren die de wijn en vooral de wijnstok kunnen beïnvloeden. De term terroir wordt dus beter niet gebruikt om de geur/smaak van een wijn te beschrijven. Wel kan de geur van grond worden geroken en beschreven.
Voorbeelden van terroir zijn de invloed van de grond op de mineraliteit van de wijn. Daarom wordt bijvoorbeeld een argilo-calcaire bodem door wijnboeren uitgekozen om wijnstokken te planten

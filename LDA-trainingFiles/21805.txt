Landelijke Kamer van Verenigingen.
De Landelijke Kamer van Verenigingen (LKvV) is een landelijk overkoepelende orgaan voor studentengezelligheidsverenigingen.
Geschiedenis.
De vereniging werd opgericht in 1967. Anno 2016 zijn er 48 studentengezelligheidsverenigingen en 12 plaatselijke Kamers van Verenigingen bij de koepelorganisatie aangesloten. Hiermee behartigt de vereniging de belangen van zo'n 40.000 studenten.
Doel en missie.
De vereniging heeft tot doel de belangen van studentenverenigingen te behartigen alsmede de onderlinge contacten te versterken en te stimuleren en de beeldvorming rond studenten positief te be√Ønvloeden. Hiertoe organiseert zij onder andere congressen en landelijke acties en vaardigt zij persberichten uit. Daarnaast fungeert de vereniging als lobbyist bij bestuursorganisaties zoals de Tweede Kamer en de ministeries van OCW en en VWS.
Tot de jaren zeventig had de LKvV zitting in de Studentenkamer. Sinds de jaren zeventig bestaat dat landelijke overlegorgaan nog slechts uit het Interstedelijk Studenten Overleg en de Landelijke Studentenvakbond, daar deze twee organisaties gezamenlijk alle (verenigde) studenten vertegenwoordigen.

Eredivisie (mannenvoetbal).
De Eredivisie is de hoogste voetbalafdeling in Nederland in de betaalde mannencompetitie. In de Eredivisie wordt gestreden om het "landskampioenschap betaald voetbal".
Competitie.
De Eredivisie telt achttien clubs. De competitie start gewoonlijk in de loop van de maand augustus en eindigt meestal in de maand mei, waarbij in januari een winterstop gehouden wordt. In voetbalseizoenen waarna een EK of WK Voetbal gehouden wordt begint en eindigt het competitieseizoen één week eerder. De volgorde waarop de positie op de ranglijst wordt bepaald, hangt af van achtereenvolgens: het aantal wedstrijdpunten, het aantal verliespunten, het doelsaldo en het aantal gemaakte doelpunten. Onderlinge resultaten tellen niet. Wanneer aan het eind van het seizoen twee (of meer) teams gelijk staan, eindigen deze gelijk op de ranglijst. Als er een kampioenschap, plaatsing Europees voetbal, play-off plaatsen of directe degradatie op het spel staat, volgt een beslissingswedstrijd.
Kampioenschap.
De winnaar van de Eredivisie is de kampioen betaald voetbal van Nederland. Als landskampioen mag die club ook deelnemen aan de Champions League. De positie van Nederland op de UEFA-coëfficiëntenranglijst maakt daarvoor niet uit.
Aantal deelnemers aan de Europese toernooien.
De UEFA organiseert de Europese toernooien "Champions League" en de "Europa League". De UEFA bepaalt op basis van de clubprestaties van een land in de afgelopen vijf seizoenen met hoeveel clubs een land mag deelnemen aan deze toernooien. Hiertoe zijn de UEFA-coëfficiënten opgesteld.
Deelnemende clubs aan de Europese toernooien.
Welke club aan welk toernooi deelneemt hangt af van de plaats op de eindstand van de competitie. Daarnaast plaatst ook de winnaar van de KNVB beker zich voor de Europa League.
Deze verdeling wijzigt wanneer de bekerwinnaar zich voor de Champions League plaatst. In dat geval speelt de bekerwinnaar in de Champions League en plaatst de nummer drie zich voor de derde van de Europa League. De nummer vier is dan direct geplaatst voor de tweede voorronde en de nummers 5 t/m 8 spelen dan in de play-off voor een plaats in de tweede voorronde van de Europa League.
Degradatie.
De nummer achttien in de eindstand degradeert rechtstreeks naar de Eerste divisie, terwijl de winnaar van de Eerste divisie de opengevallen plaats inneemt.
De nummers zestien en zeventien moeten via een play-off met clubs uit de Eerste divisie proberen zich te handhaven in de Eredivisie. Eredivisieclubs handhaven zich als ze twee play-offronden winnen. Elke ronde bestaat uit een thuis- en uitwedstrijd.
Naamswijzigingen.
Vanaf 1990 besloot de KNVB deze competitie te laten sponsoren door de PTT (later KPN), wat resulteerde in een naamsverandering naar "PTT-Telecompetitie". Deze naam veranderde in 1999 in "KPN-Telecompetitie" en in 2000 in "KPN eredivisie".
In de zomer van 2002 zocht de KNVB een nieuwe sponsor, en vond die in Holland Casino. Dit resulteerde in de nieuwe naam "Holland Casino Eredivisie". Ondanks deze naamsveranderingen, of misschien juist vanwege deze naamsveranderingen, bleef de competitie in het algemeen spraakgebruik steeds "Eredivisie" heten.
Sinds 2005 is ook de officiële naam weer gewoon "Eredivisie".
Mediarechten.
Anders dan in sommige andere landen waar per club onderhandeld moet worden over mediarechten, heeft in Nederland de Eredivisie CV de verschillende mediarechten die om de zoveel tijd opnieuw verkocht worden.
Lokale omroepen hoeven geen rechten in bezit te hebben en mogen een rechtstreeks radioverslag doen, en na afloop van de speelronde samenvattingen laten zien van Eredivisievoetbalclubs binnen hun regio, op voorwaarde dat die clubs daar officieel toestemming voor hebben gegeven. De clubs hebben verder het volledige eigen recht om beelden van eigen wedstrijden te laten zien, bijvoorbeeld op hun website of in een eigen televisieprogramma. Zogenaamde "flitsbeelden" kunnen eveneens gekocht worden door televisiestations.
Verdeling tv-gelden.
Het systeem dat de ruim zeventig miljoen aan tv-geld verdeelt, is eenvoudig van opzet. De eindranglijst (na 34 duels) vormt de basis voor de verdeling. De kampioen krijgt 18 punten. De nummer laatst van de ranglijst slechts 1. De telling gaat over de laatste tien seizoenen. Om de recente resultaten zwaarder te laten tellen is aan het huidige seizoen factor 10 gehangen. Dat loopt terug naar 2007/2008; in dat seizoen tellen de punten slechts eenmaal. De ranglijst moet elk jaar worden opgemaakt, omdat de tv-gelden in Nederland niet gelijk worden verdeeld. De koploper in de tv-lijst krijgt 13 procent van de 70,7 miljoen euro. De nummer twee 12 procent en nummer drie 11 procent. Daarna loopt het percentage snel terug; de nummer vijf op de ranglijst krijgt nog maar 8 procent. Op basis van de huidige Nederlandse ranglijst krijgt Ajax ruim 9 miljoen, PSV 8,5 miljoen en Feyenoord 7,5 miljoen euro.
Clubs seizoen 2017/18.
Achttien clubs spelen het seizoen 2017/18 in de Eredivisie. Met vier clubs is provincie Zuid-Holland het best vertegenwoordigt. De provincie's Drenthe, Zeeland en Flevoland leveren dit seizoen geen clubs op het hoogste niveau.
Ontstaan.
De introductie van het betaalde voetbal in Nederland in 1954 door de zogenaamde "wilde bond", de NBVB, zorgde voor een revolutie in het voetbal in Nederland. De aantrekkingskracht die clubs in deze bond hadden op zowel spelers als bezoekers, leidde er toe dat ook de KNVB overstag ging. Door de slechte staat van het Nederlands voetbal, zowel bij cubs als het Nederlands Elftal was de bond al jaren verdeeld tussen voorstanders van betaald voetbal en de puriteinen die het amateurisme propageerden.
Na weken onderhandelen werden de lopende competities bij beide bonden afgebroken en konden de hoogspelende amateurclubs die wel heil zagen in een profavontuur en een aantal clubs uit de NBVB eind november 1954 instromen in vier hoogste competities. De eerste negen op de ranglijst zouden doorstromen naar twee landelijke nieuwe hoofdklassen voor het 56. Deze twee seizoenen werd het kampioenschap, net als voorheen, nog beslist door middel van een kampioenscompetitie. In 1955 werd daaraan deelgenomen door de winnaars van de vier eerste klassen. In het volgende seizoen werd het kampioenschap bevochten door de clubs die op de eerste twee plaatsen van de twee hoofdklassen eindigden.
In 1956 was het eindelijk zover en werd het systeem verder gewijzigd met de invoering van één hoogste landelijke divisie: de Eredivisie! Hierin waren de hoogst geëindigde negen clubs van beide hoofdklassen uit het seizoen ervoor vertegenwoordigd, waarin zij voor het eerst direct met elkaar om het landskampioenschap zouden strijden. Sindsdien geldt de Eredivisie als de hoogste Nederlandse voetbaldivisie.
Punten van de kampioen sinds 1957.
Een overzicht van de behaalde punten van de kampioen vanaf de oprichting van de Eredivisie in 1957 tot en met het heden, omgerekend naar 34 wedstrijden per seizoen en 3 punten voor een overwinning.
Meeste tegendoelpunten in 1 seizoen.
"De Volewijckers hebben maar 30 wedstrijden gespeeld in plaats van 34"
Meeste punten in 1 seizoen.
Tot het seizoen 1995/1996 leverde een overwinning twee punten op, tegenover drie vanaf dit seizoen. In de volgende tabel zijn de punten berekend volgens de huidige regel.

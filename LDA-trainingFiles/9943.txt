Ee (De Friese Meren).
De Ee (Fries en officieel: "De Ie") is een riviertje in Gaasterland in de provincie Friesland (Nederland).
Beschrijving.
De Ee is een waterverbindingsweg tussen het Slotermeer en Tacozijl (IJsselmeer) in de gemeente De Friese Meren, globaal samenvallend met de grens van de voormalige gemeenten Gaasterl√¢n-Sleat en Lemsterland. Het gedeelte tussen Sloten en het Slotermeer wordt "Slotergat" ("Sleattemer Gat") genoemd.
In de middeleeuwen was de Ee veel langer en vormde een verbinding tussen de voorloper van de Zuiderzee en de Middelzee. Het noordelijkste gedeelte van het restant van dit veenriviertje is nu de Ee en de Noorder Ee, gelegen bij Woudsend. In de middeleeuwen liep hij verder naar het noorden via het gebied waar nu de Iewei ligt. Daarna kwam hij in IJlst.
De Ee bij Tacozijl in noordelijke richting

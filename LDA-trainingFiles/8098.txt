Geoorde aalscholver.
De geoorde aalscholver ("Phalacrocorax auritus") (ook wel Amerikaanse aalscholver) heeft zich sinds de jaren '70 flink uit weten te breiden.
Kenmerken.
Deze vogel heeft een gestroomlijnd lichaam, een S-vormige hals en grote poten met zwemvliezen. De kop is in het voorjaar versierd met een dubbele kuif. Zijn oranje-gele gelaat is zijn meest markante kenmerk maar een deel van de populatie heeft in de broedtijd ook een witte wenkbrauwstreep.
Leefwijze.
Als alle leden van de Phalacrocoracidae voedt hij zich voornamelijk met vis, die hij al duikend weet te bemachtigen. Hij zwemt karakteristiek laag in het water en duikt achter vissen aan, zichzelf voortbewegend met zijn grote zwemvliezen.
Verspreiding.
De geoorde aalscholver komt evenveel voor op rivieren en meren als langs de kust.

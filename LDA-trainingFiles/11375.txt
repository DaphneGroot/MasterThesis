Brindisi (stad).
Brindisi is een havenstad in het zuidoosten van Italië, met ongeveer 90.000 inwoners, aan de Adriatische Zee. De stad is de hoofdstad van de provincie Brindisi in de regio Apulië, en ligt in wat wel de hak van de laars van Italië genoemd wordt.
Vanaf Brindisi bestaan regelmatige veerverbindingen met Igoemenitsa, Korfoe en Patras. De meeste reizigers die naar Brindisi gaan zijn dan ook op doorreis van of naar Griekenland. Er is een goede treinverbinding tussen Brindisi en andere steden in Italië, zoals Bari, Rome en Bologna.
De bekende Via Appia uit de Romeinse tijd liep van Rome tot Brindisi, dat toentertijd "Brindisium" of "Brundisium" heette. Daarmee werd de plaats al vroeg een zeer belangrijke plaats uit strategisch oogpunt. Veel scheepvaart vanuit Italië naar bijvoorbeeld Romeinse kolonies ging uit van Brindisi.
De beroemde Romeinse dichter Vergilius is hier in 19 v.Chr. overleden.
De volgende frazioni maken deel uit van de gemeente: Cerano, Tuturano

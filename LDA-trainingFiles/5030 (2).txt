Aar (Nederland).
Aar en Aarkade, Alphen aan den Rijn
De Aar is een Zuid-Hollands riviertje, afkomstig uit de Jacobswoudepolder, dat door Alphen aan den Rijn stroomt en in de Oude Rijn uitmondt. Ongeveer twee kilometer ten oosten van de Aar ligt het Aarkanaal dat een verbinding vormt tussen de Amstel, de Drecht en de Oude Rijn. De Aar stroomt door de Zegerplas, een zandwinningsplas in Alphen aan den Rijn.
Het riviertje kruist weinig opvallend enkele winkelstraten in Alphen aan den Rijn. Hoewel hier in de toekomst verandering in zal komen. In de nieuwe plannen voor de Lage Zijde krijgt de Aar weer haar prominente plaats terug. Tevens heeft de gemeente plannen om het riviertje te verbreden.

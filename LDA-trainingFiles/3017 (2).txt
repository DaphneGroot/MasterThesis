Hemiksem.
Hemiksem is een gemeente in de Belgische provincie Antwerpen. Hemiksem telt ongeveer 10.000 inwoners. Het dorp ligt op de rechteroever van de Schelde, enkele kilometers ten zuiden van de stad Antwerpen. Hemiksem ligt in de Rupelstreek en behoort tot het kieskanton en het gerechtelijk kanton Boom.
Structuur.
De gemeente Hemiksem ligt in het kieskanton Boom, het provinciedistrict Boom, het kiesarrondissement Antwerpen en ten slotte de kieskring Antwerpen.
Geschiedenis.
"Das Feuerwerk in Hemissen" uit de serie "Empfang des Grafen von Thurn und Taxis in Hemissen" (1650) van Wenceslaus Hollar
Legislatuur 2001 - 2006.
De liberalen namen verdeeld aan de verkiezingen deel. Zo was er naast de VLD-kieslijst, de scheurlijst Gemeentebelangen van voormalig burgemeester Louis Van Tenderloo. Opvallend was dat deze partij het 'Charter voor de democratie' van Hand in Hand betreffende het cordon sanitaire rond het Vlaams Blok niet tekende.
Legislatuur 2013 - 2018.
Lijsttrekkers bij de verkiezingen van 2012 waren Cliff Mostien (Open Vld), Nele Cornelis (N-VA), Agnes Salden (Vl.Belang), Eddy De Herdt (sp.a), Luc Bouckaert (CD&V), Anthony Abbeloos (N-VH) en Dirk Tricot (PVDA). Groen kwam niet met een eigen kieslijst op, maar had met Jenne Meyvis (mede-organisator van het festival Casa Blanca) een kandidaat op de CD&V-lijst. Winnaars van de verkiezingen in Hemiksem waren N-VA (17,3% - 4 zetels), PVDA (3,14%, onvoldoende voor een zetel) en de N-VA-scheurlijst "Nieuw Vlaams Hemiksem" (N-VH) van voormalig OCMW-raadslid Anthony Abbeloos (7,07%, 1 zetel). Verliezer was voornamelijk het Vlaams Belang dat 11,46% (- 3zetels) minder stemmen kreeg en strandde op 10,31% (2 zetels). De traditionele partijen moesten elk een klein verlies incasseren, CD&V (-1,89%), Open Vld (-3,38%) en sp.a (-5,46%). CD&V behield hierdoor haar 7 zetels, Open Vld en sp.a moesten er elks een inleveren en gingen naar respectievelijk 1 en 6 raadsleden.
Stemmenkampioen was Luc Bouckaert (CD&V) met 1.031 voorkeurstemmen voor zittend burgemeester Eddy De Herdt (sp.a, 988), Koen Scholiers (CD&V, 470), Nele Cornelis (N-VA, 348) en Hendrik Wastyn (sp.a, 317). Na de verkiezingen werd er een coalitie gesloten tussen CD&V en sp.a, die samen een meerderheid vormen met 13 op 21 zetels. Burgemeester is Luc Bouckaert (Antwerpen). Schepenen werden Kristien Vingerhoets, Levi Wastyn, Stefan Van Linden (allen sp.a), Koen Scholiers (CD&V) en Jenne Meyvis (Groen). OCMW-voorzitter werd Joris Wachters (CD&V) Tijdens de stemming over de samenstelling van het vast bureau van het OCMW werd door N-VA en Open Vld het cordon sanitaire doorbroken, beide partijen stemden voor Vlaams Belang-kandidate Agnes Salden.
Resultaten gemeenteraadsverkiezingen sinds 1976.
Het aantal zetels van de gevormde meerderheid wordt in het witte gedeelte vet weergegeven
Bezienswaardigheden.
Veerdienst Bazel-Hemiksem, zicht vanaf de oever te Bazel richting Hemiksem.
De Sint Bernardusabdij (1616) door Jan Wildens in het KMSKA te Antwerpen
In Hemiksem staan enkele historische gebouwen. Het belangrijkste is de Sint-Bernardusabdij, die in 1243 door de CisterciÃ«nzers is gesticht. In de Abdij bevinden zich serviceflats, het gemeentelijke administratief centrum, het Heemmusuem en het Roelants- en Gilliotmuseum.
Evenementen.
Sinds 2004 heeft de gemeente een publiekstrekker in de schaduw van de Abdij, in de vorm van een festival met de naam Casa Blanca. Dat festival groeide in tien jaar tot een gevestigde waarde met meer dan 80.000 bezoekers.
Spoorwegen.
Hemiksem had aan spoorlijn 52 ook twee stations, waarvan Hemiksem-Werkplaatsen in het noorden en Hemiksem in het zuiden van de gemeente lag. Enkel het zuidelijke station werd in 1988 heropend.
Veerdienst.
In Hemiksem kunnen voetgangers en fietsers het fiets- en voetveer nemen over de Schelde naar Bazel, deelgemeente van Kruibeke. Deze veerdienst bestaat reeds sinds de 13de eeuw.

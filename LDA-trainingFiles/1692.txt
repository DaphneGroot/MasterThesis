	Ontwerp Euro-munten stuit op bezwaren
	Reuter
BRUSSEL
De plannen van de Europese Commissie om snel werk te gaan maken van de nieuwe euro-munten stuiten op hindernissen. Een groep hooggeplaatste deskundigen moet daardoor terug naar de tekentafel. De Europese ministers van FinanciÃ«n hebben de club van experts laten weten dat de vorm van een van de acht euromunten moet worden aangepast, evenals het materiaal van twee andere.
De nieuwe munten komen in 2002 in omloop in de landen die meedoen aan de EMU . De groep van deskundigen heeft zich alleen bezig gehouden met de technische aspecten van de nieuwe munten . Het grootste probleem vormt de munt van halve euro. De experts hebben voorgesteld dat deze munt een zevenkantige vorm zou moeten krijgen om blinden te helpen met de herkenning van de muntsstukken.
'Maar het probleem is dat een deel van de automatenindustrie, vooral in Duitsland, vreest dat deze vorm technische problemen zal opleveren', verklaarde een Europese ambtenaar in Brussel.
Ook de plannen voor de munten van 10 en 20 eurocent leveren problemen op. Zweedse ambtenaren hebben hun zorg geuit om de nikkelen munten, omdat sommige mensen allergisch zijn voor dit materiaal.


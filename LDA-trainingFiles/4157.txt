	Speels, intiem, vitaal: Introdans fleurt op na terugkeer Christe
	Winterse vertellingen door Introdans: choreografie출n Nils Christe, Kirsten Debrock e.a. Schouwburg Arnhem (27/12). Tournee.
Na zijn 축chec als artistiek leider bij Scapino Ballet is Nils Christe als choreograaf terug bij Introdans, waar hij eerder jarenlang choreograaf was. Dat is goed voor allebei.
Christe's eigentijdse balletten fleuren het Introdans-repertoire aanzienlijk op. Hij kan veel uit deze dansers halen, en omgekeerd voelen die zijn stijl goed aan: abstracte dans, stevig gekruid met emoties en dynamiek. Zijn balletten zien er daarbij altijd chique uit, door de kostuums die Keso Dekker sinds jaar en dag voor hem ontwerpt. Die esthetiek past ook bij Introdans.
Voor Christe is muziek altijd de basis. Daarop vormt zijn Purcell Pieces geen uitzondering. Christe koos voor de verandering geen twintigste-eeuwse componist, maar maakte een selectie uit het werk van Henry Purcell. Onder zijn hand vormen diens majestueuze ouvertures, dramatische lamento's en prille liefdesliederen een afwisselend, maar ook sluitend geheel, waarbij de dans een feestelijke illustratie is.
De gedragen toon van sommige muziekdeeltjes weerspiegelen zich vooral in de groepsdansen. Die van de vrouwen zijn sierlijk van lijn, vaak en profile gezet. Die van de mannen zijn robuuster van stijl. Daarmee contrasteren de duetten en solo's. Speels en intiem is die van G축raldine Victoir, waarze verliefd met haar rokken wappert ten overstaan van haar slapende minnaar. Melancholisch is een duet waarbij Shirley Rabenberg door Lauro Marcenaro steeds hoger wordt geheven.
De emoties gaan meestal niet al te diep, met uitzondering van een zeer expressieve solo door Detlev Alexander. Ook de vitale dans van het duo Yvette Schippers en Laura Marin (watervlug zijn hun sprongetjes en draaien) werkt als stevig garen in dit verder broze weefsel. Opvallend zijn de ports de bras, bewegingen van armen en handen die in hoekige, grillige vormen worden geplooid en gevouwen. De bewegingen zijn elegant,maar niet nuffig.
Christe heeft soms de neiging de muziek wat letterlijk en braaf te volgen, zoals bij een canon. Vaker weet hij de swing in Purcell te benadrukken. Zijn stuk duurt drie kwartier, maar de choreografie is er levendig genoeg voor. Alleen het eind is obligaat, met een sneeuwgordijn voor de winterse sfeer - die in dit stuk verder eigenlijk alleen tot uitdrukking komt in de ijssolo door Yury Ruig op een jammerklacht uit King Arthur.
Winterse vertellingen opent met drie solo's die gecre출erd zijn voor Ton Wiggers, die dit jaar vijftig werd. Met het succes van NDT3 lijkt het fenomeen van de markante 'oude danser' niet meer te stuiten. Peggy Olislaegers, Kirsten Debrock en Adriaan Luteyn maakten elk voor hem een solo van zo'n tien minuten. In Cel laat Debrock hem via eenvoudige bewegingen op en rond een tafeltje een helder en subtiel dansstuk weven. Van de drie is dit stuk als enige geslaagd, mede omdat zij geen beroep heeft gedaan op Wiggers' dramatische krachten. Dat deden Olislaegers en Luteyn wel helaas. De eerste in haar nostalgisch getinte I've been in all those places. De herinneringen aan weleer lijken vastgekit aan een roodpluche stoel en bank die Wiggers met dramatisch verwrongen gezicht koestert of het teerbeminden van weleer zijn. Luteyns Sneeuw is luchtig, met Wiggers als een getergde ijsbeer die snakt naar sneeuw.
Als vaudeville-act is dit aardig, maar voor dit programma is het te licht. Genant genoeg blijkt Wiggers, ondanks zijn markante kop en expressieve handen, niet de magnetische danspersoonlijkheid te zijn die hij wil zijn. Met leeftijd heeft dat niets te maken.
Isabella Lanz

Foto
	Beeld uit Purcell Pieces van Nils Christe. FOTO HANS GERRITSEN


Winkelhaak (sterrenbeeld).
Winkelhaak ("Norma", afkorting Nor) is een sterrenbeeld liggende in de Melkweg tussen rechte klimming 15u25m en 16u31m en tussen declinatie −42° en −60°. Het sterrenbeeld werd in het midden van de 18e eeuw geïntroduceerd door Nicolas Louis de Lacaille. Winkelhaak is vanaf de breedte van de Benelux niet te zien.
Sterren.
Het sterrenbeeld heeft geen heldere sterren, de helderste, "gamma2 Normae" heeft magnitude 4,02.
Wat is er verder te zien?
Shapley 1 is een cirkelringvormige planetaire nevel met een magnitude van +12,6 en op een afstand van 1000 lichtjaar.
De Miernevel is een jonge planetaire nevel met een magnitude van +13,8 en op een afstand van 8000 lichtjaar.

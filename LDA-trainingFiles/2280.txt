	'Hiphop maakt de taal ludieker en speelser'
	Van onze verslaggevers
Toine Heijmans
Fred de Vries
 AMSTERDAM
Is rap pozie? Ja, zeggen Emerald Beryl en Fred Bomber. Om die literaire kwaliteiten te etaleren bedachten ze het festival Double Talk, dat morgen in Amsterdam plaatsvindt. Daar moet het tot een 'kruisbestuiving' komen tussen hiphoppers en dichters uit vijf landen. Tekstuele hoogtepunten verschijnen in het boekje Double Talk (Uitgeverij De Arbeiderspers).
Wie de bundel leest, ziet dat het gros der Nederrappers sinterklaasrijm als basis gebruikt. Innen rijmt op beginnen rijmt op winnen rijmt op zinnen. Maar ook: 'Abstract en met tact heb ik een stijl gepakt/en verkapt en vertakt zodat mijn peil niet zakt.'
Rapper Clyde Lowell van de Amsterdamse Spookrijders: 'Het gaat erom wat er tussen die woorden gebeurt.' Shockwave, rapper van de Groningse Zombi Squad: 'Gevoel is waar het om draait. Het thema doet er niet toe. Het is expressie, de energie die je overbrengt. We maken onze eigen regels. We maken onze eigen woorden. Hiphop is niet netjes. '
Organisator Beryl (zelf schrijver): 'Rap is zorgen dat de boodschap snel overkomt. De wijze waarop een verhaal wordt verteld, met gebruik van de technische elementen van de pozie, dat maakt rap potisch. Het is geen Lucebert, dat geef ik toe, het is nog erg in ontwikkeling. Dat maakt het pozie. Het leeft, bromt, danst, juicht.'
Het is Beryl en Bomber er vooral om te doen de status van de Nederlandse hiphop te verhogen. Jaren genegeerd als trend die wel zou overwaaien, is het tijd voor meer waardering. Bomber: 'Er is een nieuw genre ontstaan in de Nederlandse muziek. Er zijn steeds meer hiphopbands bijgekomen die zich in het Nederlands uitdrukken. Ze pompen iets nieuws in de taal, ze maken het ludieker, speelser.'
De Spookrijders rappen nu ruim een jaar in het Nederlands. Ze hebben de stoere sikjes en baseballpetjes die standaard zijn in de macho hiphopwereld. Daar eindigt het clich, want de Spookrijders deinzen er niet voor terug hun gevoelens te tonen.
Op hun onlangs verschenen cd De echte shit staan een lofzang op de moeder, diverse hartverscheurende liedjes over de liefde, teksten over mannenvriendschap (Zoals mannen van elkaar houden) en een waarschuwing tegen te hard rijden. Zelfs onverbloemde vadertrots ontbreekt niet.
Geboren in de winter met de zomer in je hart/ kwam jij als zonnestralen, gaf het leven nieuwe start/ Ik dank je moeder voor het baren van een bos vol met rozen/ om altijd lief te kozen, een kusje voor het slapengaan doet je papa blozen
(Uit Papa's kleine meid, Spookrijders)
Nee, roept componist en vader Stefan (26), dit is absoluut geen persiflage op een zorgzame vader van het type 'nieuwe man'. 'Dat liedje gaat over mijn eerste dochtertje. Ik wilde graag een ode aan haar schrijven. Het kostte me absoluut geen moeite om die woorden op papier te zetten.'
Clyde, verantwoordelijk voor Voordat het te laat is, een aubade aan zijn moeder, valt hem bij. 'Wat wij doen is een mentale striptease. Het is heel makkelijk om cynisch en stoer te doen. Wij geven ons helemaal bloot. Wij leven hiphop, en als je het leeft, ga je er zo mee om. Wij willen overkomen zoals we echt zijn.'
En de reacties? Clyde: 'Toen mijn vriendin Voordat het te laat is hoorde, barstte ze in tranen uit.'
Ook de Spookrijders vinden hun teksten pozie. 'Dat is zo omdat je als rapper iets belicht dat al bestaat in verschillende vormen', zegt Clyde. Pardon? 'De Nederlandse taal is vrij racistisch. Wij geven die voorbeelden. Dan zien mensen waar je het over hebt en gaan zich afvragen of het inderdaad zo is.'
Ik zie 't op teevee en ik lees 't in de krant/ en ik vind 't heel genant bijdehand en uitermate irritant/ want alles dat zwart is dat is slecht en is niet goed/ zwarte katten brengen pech geen voor- maar tegenspoed/ ja iedereen mag weten dat ik kots en dat ik baal/ van de subtiele racisme in de Nederlandse taal
(Uit Wartaal, Spookrijders)
Dichter Remco Campert: 'Ik vind er niks aan. Alles wat rijmt is nog geen pozie. De inhoud is zo banaal. Kijk eens naar hoe het woord zwart wordt gebruikt - iemand die dat doet zou zich toch eens moeten verdiepen in de herkomst van dat woord.'
Twee Spookrijders zijn Surinaams. Desondanks gebruikt de band nauwelijks de Surinaamse straattaal, die ongetwijfeld een verrijking voor de rap zou betekenen. Clyde: 'Zo praat ik ook niet, met woorden als smatje (meisje). Ik vind het een beetje goedkoop om daar op terug te vallen. Wij proberen zo te schrijven dat j¡¡ het ook kan begrijpen, en het potisch te houden.'
Ook in het tekstboek is nauwelijks slang te ontdekken. Keurig woordgebruik, met hier en daar een beschaafde krachtterm ('shit') ter afwisseling. Organisator Beryl: 'Wij laten met dit boek zien dat rapteksten literaire waarde hebben. Dat ze niveau hebben. Dus kozen we begrijpelijke teksten. Ik bedoel, het moet toch wel gemaakt zijn door mensen met enige opleiding.'
De rapkoning van Rotterdam, E-life (mavo en detailhandelsschool), lacht zijn gouden voortanden bloot. Wie rap als straatcultuur niet begrijpt, zegt hij, plakt er het etiket kunst op. Zo is het ook met de graffiti gegaan. En nu is de rap aan de beurt.
Sinds zijn dertiende maakt E-Life ('ik ga zaterdag wel even kijken op dat festival') deel uit van de Nederlandse hiphopscene. Hij behoorde tot de beruchte Bad Boys Posse. 'We maakten geen grappen, we deden dingen die echt niet konden. Als je je fokop voelt maak je muziek die bij die spanning hoort. Daar zit de kern. Het moet een gevoelsding zijn. Nu komt er zo'n geleerde aan die zegt: ''Hee, ik zie in jouw tekst een rode draad''.'
De Zombi Squad, wl gevraagd voor het festival, drinkt thee in een Groningse nieuwbouwwoning. Het woord 'respect' valt vaak, het is de spil waar de hiphop om draait. 'Respect verdien je als je de juiste skillz hebt, de juiste vaardigheden', zegt rapper Shockwave (21). In zeven jaar bouwde de band een gedegen reputatie op. Optredens in heel Europa, videoclips. In maart verschijnt de eerste cd.
Maar buiten de scene zijn Shockwave, Sherlock, dj Freez en Mad Pat volslagen onbekend. Sherlock: 'In de buitenwereld gelden andere regels, daar wordt een goede tekst gezien als pozie. Dus zolang we de banden met het hiphopwereld niet hoeven doorsnijden, mag het best literatuur worden genoemd. Zo krijgen we respect in de breedte.'
I comes powaful like cybernetical hydraulics/ myths and legends predicted my stylz come demonic/ leaving you blunted like you was smokin' da chronic/ sylpheed move swift like warpspeed on sonic!
(uit Lowerlandz, Zombi Squad)
Waar gaat dit over? Niets speciaals, zegt Sherlock. Een beetje bragging and boasting, opscheppen over jezelf. In het begin wilde hij nog wel eens iets schrijven over milieuvervuiling of religie, 'ik heb ooit zelfs een tekst over 'waarheid' gemaakt. Dat doe ik maar niet meer.'
In het mysterie van zijn teksten schuilt de literaire diepte, vindt Shockwave. Kijk eens, zegt Freez, wij worden niet voor niets uitgenodigd om raples te geven op Duitse scholen. Dat is literatuuronderwijs. Maar kunstenaars? Alsjeblieft, ze blijven artiesten. Sherlock: 'Maar wel artiesten waar wel eens serieuzer naar gekeken mag worden.'

Foto
	Vanaf links: Cliften, Stefan en Clyde van de Spookrijders. FOTO GUUS DUBBELMAN - DE VOLKSKRANT


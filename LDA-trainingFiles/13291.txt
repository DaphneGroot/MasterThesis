Comedytrain.
Comedytrain is het eerste Nederlandse gezelschap van stand-upcomedians. Het werd in 1990 door Raoul Heertje opgericht als 'podium' voor stand-upcomedy in Nederland. In 1995 ontving Comedytrain de Pall Mall Exportprijs voor durf en originaliteit. De Comedytrain heeft zijn thuisbasis in Amsterdam in caf√© Toomler, onder het Hilton-hotel.
Zoals de woorden 'comedy' en 'train(ing)' al aangeven, biedt Comedytrain komische talenten een podium om zich te ontplooien: ze kunnen nieuw materiaal testen voor publiek, daarbij ondersteund door de overige leden. In de loop der jaren hebben bekende comedians als Marc-Marie Huijbregts, Sanne Wallis de Vries, Owen Schumacher, Lebbis en Najib Amhali zich verbonden aan Comedytrain. Naast optredens van de comedians, zijn er ook regelmatig open podia, live muziek en bijzondere voorstellingen in thuishonk Toomler.
In 2006 nam Jan Jaap van der Wal het artistiek leiderschap van Comedytrain over van Heertje, hierin ondersteund door Eric van Sauers, Hans Teeuwen en Theo Maassen.

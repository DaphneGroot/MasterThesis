Federatie van Unitates en Bonden.
De Federatie van Unitates en Bonden (F.U.B.) is een federatie van Nederlandse studentenverenigingen op niet-confessionele grondslag. De federatie is in haar huidige vorm opgericht op 1 september 1948 als tegenwicht voor de confessionele verenigingen en de studentencorpora. Deze verenigingen werden vaak aangeduid als Unitas, een naam die een aantal (voormalige) lidverenigingen nog hanteert.
De Gecombineerde Senaten Vergadering (G.S.V.) is het hoogste orgaan binnen de Federatie en wordt gevormd door bestuurs- en senaatsafvaardigingen van de lidverenigingen. De G.S.V. wordt voorgezeten door een Dagelijks Bestuur (het D.B. van de G.S.V.). Dit D.B. wordt jaarlijks per toerbeurt geleverd door één van de lidverenigingen. De G.S.V. vergadert ongeveer acht keer per jaar.
"En laat daav'rend weerklinken uw lied"
"De baretten omhoog in onstuimige vaart"
"Wien gij eert dat g'uw hulde hen biedt"
"Onze vriendschapsband eeuwig en enig symbool"
"dat ons saambindt in wel en in wee"
"Dat ons voorgaat in ernst, dat ons voorgaat in jool"
De Federatie functioneert op twee niveaus. Ten eerste onderhouden de Senaten en Besturen van de lidverenigingen goede contacten met elkaar. Eens in de zes weken vergaderen zij met elkaar in een Gecombineerde Senaten Vergadering, welke wordt geconvoceerd en voorgezeten door het Dagelijks Bestuur van de Gecombineerde Senaten Vergadering (D.B. van de G.S.V.). Daarnaast zijn er diverse jaarlijks terugkerende activiteiten op bestuursniveau, zoals een weekend, functieoverleggen, e.d. Ten tweede hebben de leden van de Federatie veelvuldig contact op de activiteiten die Federatie rijk is. Dit betreft onder meer de jaarlijkse Federatiefeesten, een tappersruil en de interfederale sportdag.

	Geschiedkundige Van Bruinessen bezorgd over invloed Turkse media op Nederlandse Turken 'Brieven geven op naeve manier PKK schuld van brand' 
	Van onze verslaggeefster
Aukje van Roessel
 DEN HAAG
'De brieven waarin de Koerdische Arbeiderspartij PKK de brand met de zes doden in Den Haag opeist, kunnen niet echt van de PKK zijn.' Docent Koerdische studies en moderne Turkse geschiedenis aan de Universiteit van Utrecht, M. van Bruinessen, vindt de brieven 'een vrij naeve manier' om de PKK de schuld te geven. 'De PKK claimt aanslagen nooit via brieven. Hier proberen anderen de PKK zwart te maken.'
Afgelopen dagen doken er bij verschillende media in totaal drie brieven op waarin de PKK de verantwoordelijkheid opeist voor de molotovcocktails en de brand in Den Haag. En brief kwam bij De Telegraaf terecht. De gebeurtenissen in Den Haag, vannacht precies twee weken geleden, zouden, aldus de brief, een waarschuwing zijn aan alle Koerden die weigeren mee te werken met de PKK. De getroffen familie Ksedag is van Koerdische afkomst.
Justitie en politie in Den Haag onderzoeken de brieven serieus. Maar Van Bruinessen gelooft niet dat de PKK de afzender is. 'Als de PKK gewelddadigheden opeist, geven hun voormannen altijd tekst en uitleg in de pro-Koerdische krant zgr Politika. Dat is hier niet gebeurd. De brandstichting in Den Haag werd zelfs direct door de zgr Politika veroordeeld.'
Net als de meeste andere Turkse kranten schreef zgr Politika aanvankelijk dat het om een racistische aanslag zou gaan. 'Maar de toon is veranderd. Nu waarschuwt de krant dat het een provocatie kan zijn om de PKK verboden te krijgen', weet Van Bruinessen. 'Maandag waarschuwde de krant de Koerden niet in te gaan op deze provocaties.'
Wie heeft er dan baat bij de Koerden de schuld te geven? Volgens Van Bruinessen kunnen meerdere groeperingen achter de brieven zitten. 'Maar als de brieven al van bij voorbeeld de ultrarechtse Grijze Wolven afkomstig zijn, dan wil dat nog niet zeggen dat zij ook de brand in Den Haag hebben gesticht. Ze hebben er alleen nu baat bij onrust te zaaien.'
Onrust die volgens Van Bruinessen sterk wordt benvloed door de Turkse media. 'Vooral de televisie heeft grote invloed. Via de schotel kunnen Turken in Nederland acht Turkse zenders ontvangen. Bijna niemand kijkt meer naar de Nederlandse tv. De emotie die wordt overgebracht is nog steeds: de Europeanen steken ons in brand. Dat is gebleven, zelfs toen vorige week in het Duitse Krefeld bleek dat de vader er zelf van wordt verdacht de brand te hebben aangestoken.'
De invloed van de Turkse media op de Turkse gemeenschap vindt Van Bruinessen zorgelijk. 'In de jaren zeventig en tachtig hadden Nederlandse media nog wel invloed op het integratieproces, maar een groot deel van de Turkse gemeenschap wordt nu niet meer bereikt.' Binnen de gemeente Den Haag volgde men de afgelopen weken niet op de voet wat de Turkse media berichtte. Volgens Van Bruinessen zou het verstandig zijn 'de agitatie in de Turkse media' in dit soort situaties wel systematisch in de gaten te houden.
Dat de Turkse minister van Mensenrechten, L. Esengn (Welvaartspartij), vorige week voor het uitgebrande pand in Den Haag alleen maar genteresseerd was in de camera en microfoon van het Turkse Kanaal 7, verbaast Van Bruinessen niet. 'Het bezoek van Esengn was een binnenlands politieke zaak. Kanaal 7 is erg pro-Welvaartspartij. Esengn wilde aan de Turken in het buitenland laten zien: iedereen haat ons, alleen de regering komt voor jullie op.'
Van Bruinessen waarschuwt er voor de gebeurtenissen van de afgelopen weken met elkaar in verband te brengen, alsof er n groot scenario achter zit. Als Seedorf vorige week woensdag de penalty niet had gemist in de wedstrijd Turkije-Nederland, was er al minder onrust geweest in Den Haag. 'In Turkije gaan Koerden en Turken ook vaak op de vuist na voetbalwedstrijden. Als iemand niet enthousiast genoeg ingaat op de vreugde van de Grijze Wolven kan dat al aanleiding zijn om slaags te raken.'
De vechtpartij in Schiedam moet volgens Van Bruinessen nauwkeurig worden onderzocht voordat ook die in de politieke hoek mag worden getrokken. Hij acht het mogelijk dat hier straatbendes een conflict hebben uitgevochten dat niks met politieke tegenstellingen te maken heeft al gaat het wel om Turken en Koerden. 'Dat maak ik in Duitsland, waar ik ook werk, vaker mee.' De politie in Schiedam onderzoekt echter toch of de PKK bij de ongeregeldheden tijdens het concert in de Margriethal is betrokken. De PKK zou van de organisator van het concert geld hebben geist. Er is geen aangifte gedaan van afpersing.
Voorzitter I. Akel van het Nederlands Centrum voor Buitenlanders onderkent, net als Van Bruinessen, de invloed van de media op de gebeurtenissen. 'Maar dat geldt ook voor de Nederlandse media. Die praten over een conflict tussen de Turkse en Koerdische gemeenschap. Er is geen gemeenschapsconflict. Er zijn wel tegenstellingen tussen bepaalde groeperingen, maar de meeste Turkse mensen willen gewoon rustig leven.'


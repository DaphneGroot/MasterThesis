	Slank?
	Nicole Zandbergen (16), leest meidenblad Yes en 'af en toe de Cosmo': 'Die superslanke modellen zijn verschrikkelijk. Ik heb er een tijd zo uitgezien, nou dat is gewoon ongezond. Het ziet er echt niet uit. Slank is leuk, maar ribben tellen daar is niks aan, toch? Voor mij mogen ze wel eens minder van die modellen fotograferen. Al mijn vriendinnen vinden zichzelf te dik. Nou, ik eet lekker een Big Mac.'
Greta Noordenbos, universitair docent vrouwenstudies aan de Leidse universiteit en oprichter van de Commissie Preventie Eetstoornissen: 'Slanke mensen worden aardig gevonden. Slanke mensen hebben meer kans op een baan. Slank is succesvol. Dat beeld schetsen de media. Beeldvorming is een belangrijke risicofactor bij het krijgen van anorexia en boulimia. Permanent leven onder druk van je uiterlijk is fataal. Je ziet ook dat meisjes steeds vroeger gaan lijnen; op 11-, soms zelfs op 8-jarige leeftijd. Alles om te voorkomen dat ze later dik worden. De impact van de media is vooral groot op meisjes met een negatieve lichaamservaring. Die hebben vaak ook minder vrienden en vriendinnen, halen hun ideaalbeeld uit de bladen. De tragiek is dat er helemaal niet zoveel aan je lichaam valt te veranderen.'
Peggy Weijergang, chef mode bij vrouwenmagazine Elle: 'Onze lezers hebben hersens genoeg om zelf te beoordelen hoe ver ze moeten gaan. Wij krijgen ook altijd die vragen: waarom gebruiken jullie geen dikke modellen? Maar we kunnen niet eens aan kleding komen voor een model met maat 40. We werken drie maanden vooruit, Dus moeten we gebruik maken van kleding die nog slechts in 축축n maat te krijgen is. En dat is toevallig maat 36. Kleding oogt nu eenmaal beter op een slanke vrouw.'
Peter Burghoudt van Ego's International Modelagency: 'Voor internationale topmodellen geldt een minimale lengte van 1,76 meter. Daar hoort het ideale gewicht van 54 kilo bij. Dat is ondergewicht. Wat er met zo'n kind kan gebeuren! Ik ken een meisje dat als model over de hele wereld ging, maar alle ziekten kreeg van dat afvallen. Anorexia, boulimia, vreselijk. Ik waardeer het als Viva zich realiseert een voorbeeldfunctie te hebben. Als modellenbureau heb je ook verantwoordelijkheid. Maar wij casten ook vooral voor tv-commercials, die zoeken meer het menselijke aspect. Juist dikke dames doen het daarom goed.'
Erwin Olaf, fotograaf, maakte furore met foto's van exorbitant dikke modellen: 'Dunne mensen zijn saai, minder uitgesproken. Maatje 36 is al zo vaak gefotografeerd. De werking van licht en schaduw is bij dikke mensen veel mooier. Die modefotografie van vandaag: ze doen net of het high art is. Het moet allemaal junk-achtig. Broodmager, en dan die zo'n blik van ''ik heb een shot nodig''. Het is aanstellerij; ze idealiseren het, en dat ziet er op een foto misschien romantisch uit, maar je moet niet zien hoe ze echt leven.'
Alicia Machado, Miss Universe 1996, in De Telegraaf: 'Toen ik me vorig jaar voorbereidde op de Miss Universe-verkiezing leed ik aan boulimia en aan anorexia. Bijna alle meisjes die meededen hadden deze kwalen. Wat ik ook at, ik spuugde het weer uit. Ik woog nog maar 48 kilo toen ik won. Ik was een skelet.'
Sandra van den Hurk, voormalig fotomodel: 'In Nederland kon ik niet werken, want ik was te dun. Echt. Ik snap niet waar ze het hier over hebben. Sla eens een Viva open, die meisjes zijn echt niet dun hoor. In Milaan en Parijs, daar moeten ze extreem slank zijn. Maar in Nederland, Belgi출 en Duitsland zijn dunne modellen uit. Het wordt allemaal erg overdreven.'
R. Seders, oprichter van de Stichting Anorexia en Boulimia Nervosa: 'Moedig van de Viva, het verzet tegen dat slanke model. In Amerika heb je ook van die acties. En een Zwitserse horlogefabrikant weigerde langer in de Britse Vogue te adverteren, zolang ze doorgingen met die modellen. Daar heb ik bewondering voor. Want hoewel niet bewezen is dat de modegekte eetstoornissen veroorzaakt, lijkt me dat in hoge mate waarschijnlijk.'
Monique Kerstholt, di출tiste gespecialiseerd in eetstoornissen: 'De link tussen mode en anorexia is er wel, maar geeft een wat eenzijdig beeld. Het heeft invloed, zeker, maar er is meer. Iedereen leest die bladen, niet iedereen krijgt anorexia. Je moet er aanleg voor hebben. Het modebeeld kan de laatste druppel zijn, maar niet de oorzaak.'
Toine Heijmans


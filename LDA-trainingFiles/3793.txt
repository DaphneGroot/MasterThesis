	Opgesloten in een kamer
	@@0IER@@0 ET Het boek der herinneringen demonstreerde de Hongaarse schrijver Pter N das dat hij geen platgetreden paden bewandelt. Of eigenlijk: dat hij geen platgetreden paden k n bewandelen, want in het essay over zijn grote boek heeft hij heel goed uitgelegd dat hij Het boek der herinneringen pas kon schrijven, nadat hij zich met veel oefening een eigen stijl, een eigen manier van schrijven had verworven.
Dat klinkt vanzelfsprekender dan het is, maar wie het essay gelezen heeft, begrijpt wat wordt bedoeld: N das had misschien van nature wel een eigen toon, een schrijfaanleg die hem op school tienen voor zijn opstellen deed halen, maar hij was er zich donders goed van bewust - zoals alle Picasso's, Duchamps, Strawinsky's, Prousts en Joyces van de twintigste eeuw - dat je, als je je kunsten niet tussen de schuifdeuren wilt vertonen, maar in de grotemensenwereld buiten, dan moet zoeken naar jouw methode (die uiteraard je thematiek insluit).
N das is, voordat hij de 'vorm' had gevonden die Het boek der herinneringen zo grandioos maakt, lang aan het experimenteren geweest. Vermoedelijk omdat hij nieuwsgierig was naar wat er boven water zou komen als hij zowel zijn onderwerpen als zijn taal zou kunnen bevrijden van hem onwelgevallige conventies. Wat hij deed, leek wel wat op de exercities van de nouveaux romanciers in Frankrijk, die op het moment dat hij begon te schrijven in het Westen al niet meer in zwang waren, maar misschien in Hongarije de aantrekkingskracht van het verbodene hadden (overigens bleef iemand als Vladimir Nabokov, toch niet de eerste de beste, Alain Robbe-Grillet altijd de hand boven het hoofd houden; Amerikaanse avant-gardisten, zoals John Barth en Donald Barthelme, vonden de nouveaux romanciers maar Franse graftakken).
Bij N das hield het zoeken naar nieuwe literaire middelen geen verzet in tegen de traditie - integendeel, die wilde hij juist op z¡jn manier in zijn werk binnenhalen, zoals iedereen kan constateren die Het boek der herinneringen heeft gelezen. Hij deed zijn experimenten ook niet om het experimenteren zelf, zo van 'rotzooi maar wat aan'. Hij wilde, zoals je uit zijn essay kunt opmaken, zijn perceptiekader openbreken, om meer, of in elk geval andere dingen te zien.
De vraag was: hoe slaag je erin de jou aangeleerde manier van kijken te veranderen teneinde opnieuw iets unieks te kunnen maken (wat zijn magnum opus werd; een groot schrijver krijgt achteraf altijd zijn theoretische gelijk). Die vraag had bij N das met taal te maken: door je taal te veranderen, veranderen je observaties; doordat je observaties veranderen, verander je zelf en doordat je zelf verandert, ben je in staat andere dingen waar te nemen.
Maar het gevaar is ook groot dat je doldraait. In het zojuist verschenen Liefde lijkt dat te gebeuren. Ogenschijnlijk gaat het in deze 'vertelling' om een man en een vrouw in een kamer, twee geliefden, maar algauw heb je het gevoel dat N das verslag doet van alle bijverschijnselen die het gexperimenteer van een schrijver kan opleveren, ten nadele van zijn geestelijke gezondheid. Wie weet dat Liefde al in 1979 in het Hongaars werd gepubliceerd, zal geen moeite hebben met die interpretatie: N das was toen nog volop aan het stoeien met de literatuur.
Liefde is een hoogst abstract, en daardoor moeilijk toegankelijk boek. Wat de lezer objectief kan vaststellen, is dat er sprake is van een kamer die uitzicht geeft op een balkon en een hal; in die kamer een bed of sofa en een tafel, stoelen en een verwarmingsradiator (met daarop een manuscript!); in die ruimte een man en een vrouw. Ze zijn gedeeltelijk, of geheel ontkleed, ze roken een paar joints, ze liggen somwijlen bij elkaar en wrijven dan schaambeen en knie tegen elkaar aan (of paren ze?). Daarmee zijn alle zichtbare handelingen wel zo'n beetje weergegeven. De rest van het verhaal voltrekt zich in het hoofd van de man.
'Ik zou haar eigenlijk moeten zeggen dat ik voortaan niet meer kom', overpeinst deze aan het begin. Maar het hele boek door zegt hij dat niet. Wat de twee gedurende de tijd die verstrijkt, doormaken, heeft weinig met een herdersuurtje te maken, al heeft de man wel oog voor het (blote) lichaam van de vrouw en hangt er nu en dan iets erotisch in de lucht. Gaandeweg wordt de atmosfeer die van een ziekenkamer, waarin de man nu eens worstelt als een drenkeling om aan de verstikkingsdood te ontkomen, dan weer klaagt als een teringlijder in een ouderwets sanatorium. Ten slotte vreest hij ook zelf de grens van de waanzin te hebben overschreden en flitst de term 'schizofrene psychose' door zijn hoofd.
Dat is het natuurlijk niet, noch een vorm van bewustzijnsverruiming als gevolg van de drugs. Met zijn verhaal stelt N das hoogst filosofische kwesties aan de orde, zoals het onderscheid tussen gevoel en verstand (sluiten ze elkaar uit?), lichaam en geest, taal en ding, en zo nog wat tantaliserende kwesties, waarop je alleen met veel geduld en geconcentreerd lezen vat krijgt. Dit neemt niet weg dat ons ten slotte iets veelbetekenends in het koortsachtige denken van de man begint te dagen, en dat zou wel eens met 'liefde' te maken kunnen hebben. Zo omzichtig moet je het wel zeggen, als N das het al niet zo heeft bedoeld, want een iets krachtiger omschrijving zou gemakkelijk stuk kunnen maken wat hier op de waanzin wordt veroverd: dat liefde is wat ons instandhoudt.
Zo'n boek, met zijn hoogst abstracte redeneringen, is niet makkelijk te vertalen. Ik ken geen Hongaars en ik neem aan dat de vertaler Rob Visser zijn werk zorgvuldig heeft gedaan. Maar bepaalde dingen wekten mijn wantrouwen, bijvoorbeeld het gebruik van 'want' en 'immers' in hetzelfde zinsdeel. Zulke onlogische constructies bedreigen het systeem dat wel degelijk in de 'madness' van N das' creatie zit.
Willem Kuipers
Pter N das: Liefde.
Vertaald uit het Hongaars door Rob Visser.
Van Gennep; 128 pagina's;  29,90.
ISBN 90 5515 147 5.

Foto
	Pter N das FOTO HARRY COCK


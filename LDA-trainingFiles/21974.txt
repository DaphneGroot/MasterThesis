Nieuw Onrust.
De eendenkooi Nieuw Onrust is een kooi in de "Westpolder" in de gemeente De Marne in Groningen.
De kooi wordt beheerd door Het Groninger Landschap.
De naam verwijst naar de nabijgelegen boerderij "Nieuw Onrust", de polderboerderij van "Onrust" in Midhuizen aan de weg van Ulrum naar Hornhuizen. De herkomst van de wat vreemde naam "Onrust" zou te maken hebben met het gelijknamige onderdeel van een horloge, het onderdeel dat nooit stilstaat. De naam zou erop slaan, dat een boer dag en nacht, zomer en winter bezig is.

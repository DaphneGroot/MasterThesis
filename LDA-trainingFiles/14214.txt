Prairial.
Prairial was de negende maand van de Franse Republikeinse Kalender. De naam betekent: Weidemaand.
Vergeleken met de gregoriaanse kalender begon de maand op 20 of 21 mei en eindigde op 18 of 19 juni.
De dagen van Prairial.
Om de naamdagen van de rooms-katholieke heiligen te vervangen, was iedere reguliere dag van het jaar (dus niet de sansculotides) gewijd aan een dier (iedere quintidi), een werktuig (iedere rustdag, decadi) of een plant, boom, mineraal of delfstof (iedere andere dag). Ook het feest van het Opperwezen, het Être Suprême, een feest in de cultus van de Rede en het Opperwezen, dat het christendom moest vervangen, viel in de maand Prairial op de 20ste.

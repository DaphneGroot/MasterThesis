 GOUDSMIT EMITTEERT EN HERPLAATST. 
 ZEIST, 2 okt (Reuter) - Goudsmit NV zei op woensdag dat de eerder aangekondigde aandelen emissie is vastgesteld op 62 duizend stuks. Tegelijkertijd zijn 5.170 aandelen herplaatst. 
 De twee tranches zijn vandaag onderhands geplaatst tegen een koers van 115,60 gulden per aandeel. 
 De nieuw uitgegeven en herplaatste aandelen zijn volledig winstgerechtigd vanaf 1 janauri 1996, aldus het bericht. 
 Het totaal uitstaande aandelen bedraagt thans 1.164.819 stuks. 
 De aandelen zijn bij meerdere partijen in binnen-en buitenland geplaatst. 
 De opbrengst is ruim 7,8 miljoen gulden en is mede bestemd voor financiering van het per 1 juli door Goudsmit overgenomen projectbureau voor technisch personeel Edes Seagull Group. 
 - redactie Amsterdam +020 - 504 5000 fax +020 - 504 5040. 
 (c) Reuters Limited 1996. 

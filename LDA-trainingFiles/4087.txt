	O, roept de zee in de kwal
	WIE IS Tonnus Oosterhoff? Dat ook de dichter geen antwoord op deze vraag weet, blijkt uit een inmiddels vermaard gedicht uit zijn vorige bundel, dat de opmerkelijke mededeling bevat: 'Het is een genoegen/ Tonnus Oosterhoff te zijn.' Als vervolgens iemand zegt dat hij dat ook wel zou willen zijn, antwoordt de dichter: 'Jawel, maar dat gaat niet!// Dat gaat niet.' De herhaling suggereert dat ook Oosterhoff zelf al grote moeite heeft Oosterhoff te zijn, laat staan dat een ander zich met hem zou kunnen identificeren.
Inderdaad hebben critici tot nu toe gewezen op de veelvormigheid en het gebrek aan eenheid in Oosterhoffs gedichten, overigens steeds met waardering voor zijn compromisloze eigenzinnigheid. Doordat de dichter bij ieder gedicht opnieuw de regelen der kunst wil uitvinden, staat ook de lezer voortdurend voor verrassingen, want bijna ieder gedicht vergt een andere wijze van lezen. Niet alleen behoort Oosterhoff niet tot een bepaalde stroming, voorzover dat woord berhaupt nog bruikbaar is in de hedendaagse pozie, zelfs binnen n bundel lijken er uiteenlopende potica's van kracht te zijn.
Dat is niet erg, integendeel. In Oosterhoffs nieuwe bundel worden, om de aan de orgelbouw ontleende terminologie van de titel aan te houden, vele registers bespeeld, maar de klank van het totale instrument is duidelijk herkenbaar. Bovendien is de toonzetting van de bundel in grote lijnen consistent. Luidt de tweede zin van het eerste gedicht: 'En als ik ga omdat ik moet gaan, ga ik aan kanker attaque ongeval/ met de wagen', in het laatste gedicht gaat de spreker niet in op een uitnodiging van de dood: 'Ik wil leven' Sterker nog: 'Ik wil/ als een Calabrische ezel balken,/ van vreugde angst en begeerte krampen.'
Oosterhoff bestrijkt, om met Lucebert te spreken, de ruimte van het volledige leven, maar heeft een speciale belangstelling voor de gevreesde ziekte, misschien omdat tumoren zich als aliens in het lichaam nestelen om daar hun ontregelende arbeid te verrichten. Wie kanker heeft is niet meer n persoon, maar minstens twee. In de vorige bundel kwam al een gemeenteraadslid met kanker aan het woord, in deze bundel lezen we:
Hoe word je van de taak van zeggen hoe het is?
Niet blij. Niet blij met de schuchtere rede allenig.
(Bedenk dan:)
Zei de schrijdende zaadhandel hoe het was?
Nee; maar je onthield het dakbaar.
(Hersenmutor maakt spelen van spellen.)

Wat een hersentumor met de spraak van zijn slachtoffers doet, is voor Oosterhoff een programma geworden. Hij voert allerlei geheimzinnige transformaties uit op het niveau van typografie, spelling, woordbetekenissen en zinsbouw, hetgeen een vervreemdend effect heeft dat in al zijn werk zichtbaar is.
Wie graag taal vervormt, houdt ook bij het lezen van andermans pozie zijn handen niet thuis. Zo ontmoeten we Nijhoffs dwaze bijen als 'het dwaze bijeen', en improviseert Oosterhoff met een mengeling van weemoed en hilariteit op de melodie van psalm 138:
Ik zie nog voor me hoe het oog, het meisjesoog vol lichtvocht afscheid
(bij 't troepenschip, het troepenschip ) moest afscheid nemen
nemen niet moest afscheid nemen.
Werkelijk Toet. Afscheid doet. Pijn dalende kwint.

Tevens verwijst Oosterhoff expliciet en met instemming naar Pierre Kemp, Kees Ouwens en J.H. Leopold.
Typerend voor Oosterhoffs techniek is een gedicht over drie jongleerballen met vier kleuren. Nadat in de eerste strofe de ballen beschreven zijn, worden twee in onze wereld onverenigbare situaties naast elkaar gezet: op het balkon is het een zomerochtend, in het park driehonderd meter verderop spelen sportparen winteravondtennis. Waarna de dichter vervolgt met:
De gebruiksaanwijzing beweert:
'En u jongleert. Gefeliciteerd'
Mijn broer is in Australi. Gemigreerd.

Wat Oosterhoff hier doet, is jongleren met taal en segmentjes van de werkelijkheid. Hij gooit de ballen op en is benieuwd naar het patroon dat ze zullen vormen.
Deze techniek leidt ertoe dat sommige gedichten weinig toegankelijke collages zijn geworden. De dichter is zich daarvan bewust: 'Ik ben onverwacht geen helder denker geworden,/ ik combineer overvlot op een slecht georganiseerd bestand.' Op menige pagina wordt de lezer met onoplosbare raadsels geconfronteerd, maar dat geeft niet omdat vrijwel ieder gedicht onvergetelijke regels bevat, zoals: 'aan alle rompen zoeken ledematen', of: 'onderin de wasmand vangt een sok te zingen aan'. Buitengewoon geestig is een mededeling als: 'Zou ik zonder het te weten moeder van een kerk zijn?' Daarbij is de muzikaliteit die de titel van de bundel in het vooruitzicht stelt, de stuwende kracht die Oosterhoffs krankzinnige beweringen geloofwaardig maakt. 'Er is zoveel dat me pakt', zegt Oosterhoff, 'alles interesseert me./ Ik hoor alle ritmes, ritmes in alles.'
In een van de fraaiste gedichten uit de bundel tracht de oneindige zee, 'de infinitief', zich tevergeefs uit een kwal, een 'zwevende mond' te bevrijden. De zee zou een beeld kunnen zijn voor de taal, waarop de dichter drijft en waarvan hij drinkt als uit een moederborst. Wat hij niet uitspuwt maar binnenhoudt, is een geheim. Maar dankzij Oosterhoffs vermogen zich met het water te identificeren, krijgen we toch een indruk van alles wat de kwal voor zichzelf wil houden:
O, roept de zee in de kwal.
De zee in de kwal roept o
o
o
De zwevende mond legt zich aan
om de infinitief, o, o, roepdrinkt o.
Wie of wat niet op de gedachte komt
zich te bevrijden is hier
hier
hier
hier hier en hier niet te weten.
Piet Gerbrandy
Tonnus Oosterhoff: (Robuuste tongwerken,) een stralend plenum.
De Bezige Bij; 50 pagina's;  32,50.
ISBN 90 234 4767 0.

Foto
	Tonnus Oosterhoff FOTO


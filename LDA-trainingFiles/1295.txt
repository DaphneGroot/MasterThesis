	HYPOTHEEK
	Het aantal woninghypotheken is vorig jaar tot recordhoogte gestegen. Er werden 484 duizend nieuwe leningen afgesloten tegen 370 duizend in 1995, een toename van 31 procent. De cijfers zijn afkomstig van het Bouwfonds Hypotheken. Het totaalbedrag dat werd geleend groeide met 40 procent tot 83 miljard gulden.
Het bouwfonds noemt vooral de lage rente als oorzaak van de grote toename. Het aantal tweede leningen steeg met 30 procent. Verder bestond 17 procent van de transacties uit hypotheken die werden gebruikt om een lening met een hogere rente af te lossen.


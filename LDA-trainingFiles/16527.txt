Guadalquivir.
De Guadalquivir is een rivier in Andalusië (Zuid-Spanje). Zij ontspringt in de Sierra del Cazorla, is 657 kilometer lang en mondt uit in de Golf van Cádiz.
Aan de monding zou de legendarische stadstaat Tartessos gelegen hebben.
De rivier stroomt door volgende Andalusische provincies Jaén, Córdoba, Sevilla, Huelva en Cádiz. Zij is bevaarbaar tot Córdoba, voor zeeschepen enkel tot Sevilla.
Belangrijke steden aan de rivier: Andújar, Córdoba, Sevilla, Sanlúcar de Barrameda.
Etymologie.
De naam is afkomstig van het Arabisch: "al-wādĩ al-kabir" (الوادي الكبير) = "de grote rivier".
"Kabir", dat "quivir" werd, betekent "groot", dus "quivir" is niet "rivier".
Deze naam kreeg de rivier van de Moren die Spanje veroverden in de 8e eeuw. Voorheen heette de rivier "Baetis".

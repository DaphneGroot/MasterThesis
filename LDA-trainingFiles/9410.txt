Fellatio.
Fellatio door een vrouw bij een man
Fellatio (afgeleid van het Latijnse woord "fellatus", voltooid tegenwoordige tijd van "fellare", zuigen), in het normale taalgebruik meestal pijpen genoemd, is het oraal bevredigen van de man. Hierbij wordt de penis van de man gelikt en/of in de mond genomen. Orale bevrediging van de vrouw heet cunnilingus, beter bekend als beffen.
Varianten.
Fellatio kan een vorm van voorspel zijn maar het kan ook tot een orgasme en ejaculatie leiden. Soms wordt de penis vlak voor de ejaculatie uit de mond gehaald. Degene die fellatio uitvoert kan het sperma uitspuwen of doorslikken.
In veel pornografische publicaties wordt fellatio getoond.
De Amerikaanse auteur Gershon Legman maakt onderscheid tussen de begrippen fellatio en "irrumatio".
Bij fellatio blijft de man (die gepijpt wordt) min of meer passief en ligt het initiatief bij de partner terwijl bij irrumatio de man coïtus-achtige bewegingen maakt en de partner min of meer passief blijft.
Een speciale vorm van fellatio is deepthroating. Hierbij neemt degene die fellatio uitvoert de volledige penis in de mond, waardoor deze ook gedeeltelijk in de keel terechtkomt. Dit vereist de onderdrukking van de braakneiging. Deepthroating is, sinds de verschijning van de film "Deep Throat" waarin Linda Lovelace de handeling meerdere keren demonstreerde, een populair onderwerp in de pornografie.
Autofellatio.
Lang niet alle mannen zijn lenig genoeg om zichzelf te pijpen - dat is eigenlijk een bijzondere vorm van masturbatie, die autofellatio genoemd wordt.
Termen.
Er zijn ook veel andere namen voor fellatio, waarvan "pijpen" of het Engelse "blowjob" wel de bekendste zijn.
Het is overigens opmerkelijk, dat het Engels ("to blow"), Duits ("blasen") en wellicht ook het Nederlands ("pijpen") -vgl. 'tamboer- en pijperskorps'- suggereren dat er bij fellatio, merkwaardig genoeg, slechts 'geblazen' zou worden, terwijl het Frans ("faire une pipe à"), en het Italiaans ("pompare") meer correct, aan heen en weer bewegen doen denken. In het Spaans heet de handeling "chupar" (= zuigen/sabbelen) -hetzelfde werkwoord dat ook gebruikt wordt voor zuigen aan een pijp, een lolly en voor schielijk drinken.

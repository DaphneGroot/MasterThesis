	Rijp en schijnbare vliegende schotels
	Het is maandagmorgen 6 januari in Amsterdam-Zuidoost. Een stevige laag rijp heeft in de loop van de nacht bijna alles helderwit gemaakt. Als een vakkundig aangebracht bobbeltjesbehang bedekt een egale ijskorst daken en auto's, takken en grassprieten. Waarom ligt er niet iedere koude morgen zo'n kerstkaartlandschap voor de deur?
Alleen wanneer 's nachts de hemel helder is, kan de aarde snel veel warmte uitstralen, zodat de temperatuur van de lucht bij de grond sterk omlaag gaat. Koudere lucht kan minder waterdamp bevatten dan warmere. Als warme(re), relatief vochtige lucht afkoelt, heeft ze op een bepaald moment meer waterdamp tussen haar moleculen dan ze kan vasthouden. Ze moet dus een deel kwijt.
De overtollige waterdamp condenseert meestal tot fijne druppeltjes: mist. Maar soms is de lucht zo koud dat de damp meteen in ijs overgaat, dat zich overal op vastzet. Dan ligt er rijp en moeten de autoforenzen krabben.
Er is niet veel inspanning nodig om de fysische verklaring voor rijpvorming te halen uit het boek Het weer, dat vorige maand is verschenen. Het is een vertaling van het kloeke werk Weather, samengesteld door een groep van vier meteorologen en een bioloog uit de Verenigde Staten, Australi en Engeland. Zij hebben op een breed publiek gemikt en tegelijkertijd volledigheid nagestreefd. De meest uiteenlopende verschijnselen van weer en klimaat komen dan ook aan de orde.
Wolken, bijvoorbeeld, die ook al ontstaan door condensatie in afkoelende lucht. Met prachtige foto's en heldere beschrijvingen introduceren de auteurs 24 wolkentypen, van de lage, aaneengesloten stratus-bewolking tot de cirrocumulus, ribbeltjes aan de hoge hemel.
Merkwaardige verschijnselen zijn erbij, zoals de altocumulus makreelhemel, een uitspansel dat eruit ziet als een vissenhuid, of de altocumulus lenticularis, die op een vliegende schotel lijkt en daarom heel wat ufo-meldingen heeft uitgelokt. Er is de pyrocumulus, die ontstaat door bosbranden en die, als het meezit, met zijn regen de vlammen helpt blussen, maar die als het tegenzit nieuw vuur ontsteekt met zijn bliksem. En natuurlijk is er de cumulonimbus incus, de koning der wolken, die tien kilometer hoog kan worden en onweer brengt.
Veel aandacht is er voor onweer, in de sectie die aan noodweer is gewijd. De bliksem komt daar aan de orde in drie paragrafen - de ontlading wolk-aarde, wolk-wolk en wolk-lucht - terwijl tornado's, zandhozen, waterhozen, windstoten, stofstormen en orkanen het met elk n paragraaf moeten doen. Merkwaardig is dat de bizarre, maar verklaarbare lichtverschijnselen die boven onweersbuien zijn waargenomen, niet worden genoemd. Andere vreemde lichtverschijnselen, zoals corona's, halo's, bijzonnen en poollicht, worden wel behandeld.
De gedeeltes over wolken, noodweer en optische verschijnselen vormen met enkele andere secties het achtste en laatste hoofdstuk van het boek. Ze zijn het bruikbaarst voor wie het weer snel wil duiden, omdat de informatie erin direct is gekoppeld aan waarneembare verschijnselen.
De andere hoofdstukken zijn algemener en dus wat abstracter. Het belangrijkste is hoofdstuk twee, waarin het weer wordt verklaard. De schrijvers zetten daar uiteen hoe de mondiale hoge- en lagedrukgebieden ontstaan: het opstijgen van de warme lucht boven de evenaar het uitregenen ervan, de tocht naar de dertigste breedtegraad en terug of verder noord- of zuidwaarts. De invloed van seizoenen, zeestromen, bergen, en frontsystemen, de oorzaken van regen, sneeuw, onweer, tornado's en cyclonen; wie erin is gentereseerd kan er hier van kennisnemen.
Aardig om te lezen, is het hoofdstuk over de geschiedenis van de meteorologie. De oude Assyrirs wisten al dat een kring om de maan duidt op vocht in de lucht en Aristoteles stelde terecht dat dit vocht wordt verdampt door de stralen van de zon. Een van de grote doorbraken was de ontdekking van de luchtdruk door Torricelli, die zag dat een kolom kwik bleef staan in een buis die hij met de opening naar beneden in een bad met dezelfde vloeistof had gezet.
Al die informatie is bijzonder rijk gellustreerd. Plaatjes, foto's, tekstjes in gekleurde kaders, het boek heeft er nooit minder dan twee per bladzij. Meestal zijn het er meer. Bovendien worden voor het merendeel van de vele onderwerpen slechts n of twee pagina's uitgetrokken. Er is dan ook betrekkelijk weinig ruimte voor tekst overgebleven. In die ruimte willen de auteurs zo veel mogelijk over een onderwerp uit de doeken doen op een manier die voor leken begrijpelijk is.
Dat wreekt zich vaak. De tekst wordt er op veel plaatsen springerig en opsommerig door. De uitleg is niet zelden zo summier dat hij onduidelijk wordt. Zo blijft vaag waardoor tornado's ontstaan en hoe frontensystemen roteren. Slordig taalgebruik is er ook. Het leidt bijvoorbeeld tot de bewering dat ozon gelijkmatig is verspreid in de atmosfeer.
Bij dit alles komt dat het boek een wel zeer globale inhoudsopgave heeft, zodat de lezer is gedwongen al bladerend een overzicht van de inhoud te krijgen. Daar staat tegenover dat de index goed is en het boek is voorzien van een redelijk gevulde verklarende woordenlijst.
Het weer is ook bedoeld om aankomende amateur-weerkundigen een eindje op weg te helpen. Maar de uitleg over de moderne weersverwachtingskunde is zo oppervlakkig dat het de vraag is of veel potentile liefhebbers zullen worden genspireerd om daadwerkelijk aan de slag te gaan. Deze ruimte had misschien beter kunnen worden gebruikt voor uitbreiding van andere hoofdstukken.
Ondanks de tekortkomingen maakt het boek veel duidelijk over de achtergronden van weer en klimaat. Vooral lezers die de beginselen daarvan nog niet zo goed kennen, kunnen er een hoop inzicht uit halen.
Soms kun je daar toch een voorspelling mee doen. Die voor Amsterdam-Zuidoost bijvoorbeeld. Op de ochtend van dinsdag 7 januari ligt daar zoals verwacht geen rijp. Die nacht is er bewolking geweest.
Eric Hendriks
William J. Burroughs, Bob Crowder, Ted Robertson, Eleanor Vallier-Talbot en Richard Whitaker: Het weer
Van Holkema & Warendorf;  59,90
ISBN 90 6091 381 7

Foto
	Altocumulus lenticularis. FOTO M. MONTEATH/HEDGEHOG HOUSE


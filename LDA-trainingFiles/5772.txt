Sjoe.
Sjoe is een god uit het Egyptische scheppingsverhaal, een van de eerste goden geschapen door de schepper.
Hij was de god van de droge lucht, terwijl zijn zuster Tefnut het natte element voorstelde. Samen waren zij de ouders van Geb en Noet en de grootouders van Osiris, Isis, Seth en Nephthys. Sjoe behoort tot de Enneade van Heliopolis, maar had een speciale verering in Leontopolis, in de Nijldelta. Sjoe wordt uitgebeeld met een menselijke gedaante waarop een veer staat. Hij staat vaak tussen Geb en Noet. Hij ondersteunt zoals Atlas de hemel.

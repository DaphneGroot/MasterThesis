	De feiten zijn niet vriendelijk voor Carl Rogers
	DE AMERIKAANSE psycholoog Carl Rogers (1902-1987) ging een keer met een vriend op eendenjacht. Er werd n eend geschoten. Maar door wie? Toen Rogers bij de eend aankwam, had zijn vriend het beest al met het duidelijke air van de eigenaar opgepakt. Rogers ging hierover niet in discussie, maar vroeg vriendelijk: 'Jij hebt het gevoel dat dit jouw eend is?' Waarop de vriend zijn buit onmiddellijk aan hem overhandigde.
Met het neutraal verwoorden van gevoelens had Rogers als psychotherapeut ruimschoots ervaring opgedaan. Voor hem was dit het middel om de clint te helpen zelf te bepalen in welke richting het therapeutisch proces zich moest ontwikkelen. Rogers' gedachte achter deze door hem gepropageerde 'non-directieve' therapie was dat ieder mens een natuurlijke drang heeft zichzelf in positieve richting te ontplooien.
Maar hoe neutraal, hoe non-directief, is het verwoorden van gevoelens van de clint?
De gedragspsycholoog B.F. Skinner plaatste daar vraagtekens bij door het voorval van de eendenjacht aan te halen in een debat met Rogers in de jaren vijftig. Hij geloofde niet erg in het zelfsturende vermogen van mensen, maar meende dat gedrag in hoge mate wordt gevormd en gestuurd door krachten die buiten het individu liggen. In de door Skinner geschetste utopie leefden uitsluitend brave, beste burgers, die daartoe zorgvuldig en op wetenschappelijke wijze vanaf hun prille jeugd waren geconditioneerd.
Het debat tussen beide psychologen werd gevoerd in een tijd dat de psychologie een grote toekomst werd toegedacht. Ook Rogers en Skinner waren, hoewel hun opvattingen haaks op elkaar stonden, eensgezind in hun overtuiging dat de snelle vooruitgang in de gedragswetenschappen van de psychologie een machtig wapen zou maken. Maar een wapen in handen van wie?
In Carl Rogers - A Critical Biography laat de Britse psycholoog, schrijver en filmmaker David Cohen zien dat Rogers niet zozeer de ideen van Skinner kritiseerde als wel diens naeve vertrouwen in wetenschappers. Rogers beweerde volgens hem nooit dat Skinner overdreef in zijn opvattingen over wat met conditioneren kon worden bereikt, maar alleen dat hij voorbijging aan de ethische kwestie die dat met zich meebracht.
Immers, wanneer je de maatschappij wilt verbeteren met behulp van wetenschappelijke conditioneringstechnieken, wie bepaalt dan wat een betere maatschappij of wat een goed mens is? Beter zou het zijn de mensen te leren zelf verantwoorde keuzen te maken. Wanneer de persoonlijke relaties tussen mensen verlopen volgens het non-directieve patroon van Rogers, volgt de rest vanzelf.
'Rogers betoogde', schrijft Cohen, 'dat dergelijke relaties de voorwaarden scheppen waaronder mannen en vrouwen verantwoordelijker, flexibeler en creatiever worden, zichzelf meer ontplooien en daardoor ethischer worden.' Evenals Skinner meende Rogers dat zijn vorm van psychologie bedrijven niet alleen het individu, maar ook de maatschappij ten goede zou komen.
Zoveel optimisme is in het huidige cynische klimaat ondenkbaar. Dit neemt niet weg dat de psychotherapie in belangrijke mate dankzij Rogers bloeit als nooit tevoren. Onder zijn invloed veranderden 'patinten' in 'clinten' en veranderde therapie van een reden tot schaamte in een positieve ervaring.
Onder zijn invloed ook veranderde de therapeut van een alleswetende duider van psychische ellende in een helper aan de kant. In Rogers' visie waren belangrijke eigenschappen van een therapeut een onvoorwaardelijk respect voor de clint en een groot invoelingsvermogen: het accepteren van de clinten zoals zij zijn. Het spiegelen of samenvatten van hun gevoelens zou genoeg zijn om ze te helpen zelf een uitweg te vinden uit hun ellende. Doordat Rogers met zijn boeken - vooral met het in 1961 verschenen On Becoming a Person - een groot publiek wist te bereiken, hielp hij, aldus Cohen 'de westerse fascinatie voor psychologie en therapie vormgeven'.
Cohens boek is niet de eerste biografie van Rogers, maar wel de eerste kritische. De in 1979 gepubliceerde biografie On Becoming Carl Rogers van H. Kirschenbaum was geautoriseerd door Rogers en biedt een tamelijk gepolijst beeld van diens leven en werk. Cohen laat de oneffenheden zien die ieder leven - zeker een leven dat 85 jaar duurde - aankleven.
Hoe zat het bijvoorbeeld precies met Rogers' ouders? Rogers werd in 1902 als vierde van zes kinderen geboren in een rijk, christelijk gezin, waar fundamentalistische principes de basis van de opvoeding vormden: niet roken, niet drinken, geen kaartspelen, niet naar de film, geen gedans en vooral geen contact met personen van het andere geslacht. Tot op hoge leeftijd zou Rogers zijn ouders afschilderen als hardvochtige, kille mensen, die hem op cruciale momenten in de steek lieten en hem maagzweren bezorgden. Het is een beeld dat volgens zijn broers en zijn zuster zo niet verzonnen, dan toch zwaar overtrokken is en waarvoor ook verder weinig steun te vinden is. Cohen suggereert dat Rogers' versie van zijn jeugd een mythe was die hem in zijn werk goed van pas kwam.
Een andere kritische kanttekening plaatst Cohen bij de wijze waarop Rogers met teleurstellingen omging. Rogers was behalve therapeut ook een man van de wetenschap. Hij verrichtte omvangrijk en ook revolutionair onderzoek naar de resultaten van psychotherapie. Hij plaatste bandrecorders in de behandelkamers van therapeuten en analyseerde met studenten de gesprekken om zo greep te krijgen op de factoren die in een therapie van belang zijn.
Zijn overtuiging was, aldus Cohen: de feiten zijn vriendelijk. Maar de feiten waren dat vaak helemaal niet en Rogers had moeite dat onder ogen te zien. Zijn regelmatige veranderingen van baan en van koers beschreef Rogers zelf altijd als voor de hand liggende stappen voorwaarts in zijn carrire. Cohen daarentegen suggereert - met goede argumenten - dat Rogers mede nieuwe gebieden ging verkennen omdat, keer op keer, een ambitieus onderzoeksproject niet zo uitpakte als hij had gehoopt.
Kritisch is Cohen ook als Rogers persoonlijke leven ter sprake komt. Hoe open en invoelend stond hij tegenover zijn vrouw en kinderen? Hoe was het gesteld met zijn eigen zelfontplooiing en persoonlijke groei? Rogers benadrukte graag dat zijn ervaringen hem zijn gehele leven hadden geholpen te blijven 'groeien' en 'Carl Rogers' te worden.
Ook hier zijn de feiten niet vriendelijk. Tegen het einde van zijn leven zocht Rogers steeds vaker een oplossing voor zijn problemen in de drank in plaats van in openheid. Hij misbruikte het vertrouwen van zijn dochter en schoonzoon door hun huwelijksproblemen te gebruiken als belangrijkste voorbeeld in zijn boek Becoming Partners. Hij hielp zijn zoon op een zodanige wijze aan diens ongelukkige huwelijk te ontsnappen dat zijn schoondochter zelfmoord pleegde. En van zijn vrouw verwachtte hij begrip voor zijn seksuele escapades op het moment dat ze, als 70-jarige, door ziekte aan een rolstoel was gekluisterd.
Cohen gebruikt de minder vriendelijke feiten niet om Rogers van zijn voetstuk te stoten. Hij verweeft ze met de vriendelijker feiten tot een evenwichtig geheel. Hij laat een Rogers zien die niet alleen een buitengewoon invloedrijk psycholoog is geweest, maar tegelijkertijd ook 'menselijk, ambitieus, gereserveerd, onzeker in sociale situaties, competitief, weinig vergevingsgezind en een beetje verbaasd over zijn eigen succes'.
Ranne Hovius
David Cohen: Carl Rogers - A Critical Biography.
Constable, import Nilsson & Lamm; 253 pagina's;  65,50.
ISBN 0 09 477010 7.

Foto
	Carl Rogers


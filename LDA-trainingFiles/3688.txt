	Francis' 36ste
	 Elk najaar levert Dick Francis steevast een nieuwe thriller af. Inmiddels zijn we al bij nummer 36: 10 LB. Penalty (Putnam Group, import Van Ditmar;  44,95), een verwijzing naar het maximale extra gewicht dat een paard tijdens een race mag dragen. De held is dit keer erg jong, nog geen 18, en heeft maar n droom: amateurjockey worden. Helaas denkt zijn vader George Juliard daar anders over. Die wil verder in de Britse politiek en heeft zijn zoon Benedict nodig om stemmen te werven.
Niks amateurjockey; zijn vader haalt Benedict met zachte dwang over naar de universiteit te gaan. Benedict overtreft zijn vaders verwachtingen - als modelzoon n halve bodyguard tijdens de verkiezingscampagne, waarin een paar aanslagen worden gepleegd op George.
In die tijd tekenen vader en zoon een pact: ze zullen nooit iets doen wat hen te schande maakt en dus politieke consequenties kan hebben.
Vijf jaar later - Benedict is afgestudeerd, George viert successen als minister van Landbouw en Visserij - wordt Benedict valselijk beschuldigd in de roddelpers. Als zoon-van moet hij bewijzen onschuldig te zijn, omdat anders de kans verkeken is dat zijn vader ooit minister-president wordt.
Benedict bindt in zijn eentje de strijd aan met de roddelpers - eveneens een favoriet thema van Francis en na het overlijden van prinses Diana mooi actueel. Dat, en de karikaturale manier waarop hij de Britse politiek beschrijft, maakt 10 LB. Penalty toch nog aardig.
Verder is het boek weinig spannend en is al halverwege duidelijk wie de echte boef op de achtergrond is.
Steffie Kouters
Chromosoom
 Het is een eeuw geleden dat legerarts Ronald Ross in India ontdekte welke rol muggen spelen bij het overbrengen van malaria. Zijn werk speelt een belangrijke rol in Het Calcutta Chromosoom (BZZToH;  34,50), het nieuwste boek van de Indiase schrijver Amitav Ghosh.
Een Egyptische computerdeskundige komt bij toeval op het spoor van een oude kennis die zijn leven heeft opgeofferd om de ware toedracht te achterhalen rond Ross' ontdekking. Wat volgt, is een uiterst verwarrende, hoogst onwaarschijnlijke, maar intrigerende terugblik in de tijd, met sterk metafysische elementen.
Ross' ontdekking zou doorgestoken kaart zijn geweest, in de hand gewerkt door een groep sloebers, die een geheimzinnige soort intutieve antiwetenschap bedrijft. Niet openbaarmaking van kennis, maar geheimhouding is hierbij het hoogste goed. Want door wetenschap uit te dragen zou de werkelijkheid direct weer veranderen.
In het geval van het malariaonderzoek van Ross zou deze groep echter belang hebben gehad bij 'ontdekking': onherroepelijk moest die leiden tot een verandering in de relatie tussen de malariaparasiet en de menselijk hersenen. Daarbij stond veel meer op het spel dan de ziekte zelf: een mysterieus chromosoom dat zich alleen in de hersenen vormt en dat de sleutel biedt tot onsterfelijkheid.
Rik Nijland
Engels:
- The Donor is de tweede medische thriller van de Zuid-Afrikaanse hartchirurg Christiaan Barnard. Met uiteraard in de hoofdrol een chirurg die baanbrekend werk verricht op het gebied van harttransplantatie (Penguin, import Penguin Nederland;  26,60).
- De liefhebbers van W.J. Burley's hoofdinspecteur Wycliffe kunnen terecht in The Second Wycliffe Omnibus waarin opgenomen Wycliffe and the Last Rites (1992), Wycliffe and the Dead Flautist (1991) en Wycliffe and the Schoolgirls uit 1976 (Gollancz, import Nilsson & Lamm;  65,65).
Vertaald:
- De Zweedse schrijvers Leif Silbersky en Olov Svedelid maken de aanprijzing achterop van geen kant waar. Een stem voor de dood is geen 'meesterlijk geschreven psychologische misdaadroman', maar een traag en niet zo interessant verhaal over de opvolging van een machtige partijsecretaris. De vertaling doet nog afbreuk aan hun inspanningen ook - 'een scheef lachje op zijn tanden', en zo meer. (Signature/Manteau;  34,90).
- Nieuw in de serie Rainbow Crime: Colin Dexter: Een kwestie van ontrouw (The Secret of Annexe 3), Wendy Hornsby: In kwaad daglicht (Bad Intent), Philip Kerr: Esau, Ken McClure: Fataal virus (Chameleon), Henk Schutten: De jacht op Octopus en Lisa Scottoline: Gezocht wegens moord (Legal Tender) (Muntinga;  15,- per deel).
- Keith Rankin en Tony Davis schrijven onder het pseudoniem Rankin Davis rechtbankthrillers. Misbruik van recht (Abuse of Process) is hun tweede boek, over een twijfelachtig proces rond een seriemoordenaar (BZZToH;  39,50).
- De moord op Publius Clodius brengt een schok teweeg in de Romeinse republiek. Een klus voor Gordianus de Vinder in Moord op de Via Appia van Steven Saylor (De Boekerij;  34,90).


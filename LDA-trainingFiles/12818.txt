Familieschaak.
Familieschaak is een term uit het schaakspel. Het wordt gebruikt wanneer een stuk een dubbele aanval uitvoert op zowel de koning als een toren of dame. In dat geval moet de koning natuurlijk eerst in veiligheid gebracht worden en heeft de speler dus niet de keuze om het andere stuk te beschermen. Familieschaak is een soort vork.
Indien het aangevallen stuk niet gedekt wordt en ook niet gedekt kan worden terwijl tegelijkertijd het schaak wordt opgeheven (hetgeen niet vaak mogelijk is), volgt stukverlies.

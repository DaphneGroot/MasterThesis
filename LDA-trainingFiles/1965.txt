	Van jongste medewerker tot multi-miljonair
	HIJ WAS zo'n werknemer die het altijd beter wist. Die directies bestookte met rapportjes over hoe de bedrijfsvoering verbeterd kon worden. Maar meestal werd er niet naar hem geluisterd.
'Toen ik binnenkwam, had de directeur de prullenbak tussen de knien staan. Daarboven bungelde mijn rapportje. Ik ben er voor de grote lijn, jij voor de details, zei hij. En toen verscheurde hij het ding.'
Deze vernedering knakte de carrire van de toen 25-jarige Alex Mulder als directie-assistent. Maar tegelijkertijd legde het incident de basis voor zijn huidige fortuin. Want hij gaf zlf uitvoering aan het gewraakte rapportje met de oprichting van een uitzendbureau voor (toen vooral) technisch personeel: Unique. Mulder (nu 50) is er multi-miljonair mee geworden.
De uitzendbranche mag met recht de belangrijkste kweekvijver voor multi-miljonairs genoemd worden. Na Frits Goldschmeding (Randstad), Sylvia T¢th (Content) en Jan Brand (Brunel) sprong de onbekende Alex Mulder deze zomer tevoorschijn als de vierde uitzend-tycoon en als enig eigenaar-directeur van een toko die 600 miljoen waard is. Door de fusie met het veel kleinere, maar beursgenoteerde uitzendbureau Goudsmit, staat Mulder opeens in de schijnwerpers als puissant rijk n als voorzitter van een beursgenoteerde onderneming.
Het is even wennen voor iemand die graag achter de schermen opereert. Maar hij went snel aan zijn plekje in de 'ere-divisie' zoals hij het noemt. 'Misschien krijg ik er over een paar jaar wel spijt van dat ik niet eerder naar de beurs ben gegaan. Maar ik wilde graag een volwassen bedrijf neerzetten.'
Hij had de wind natuurlijk mee, omdat de uitzendbranche explosief is gegroeid. Maar als hij 25 jaar geleden een schoenenwinkel had geopend, was hij nu ook miljonair of in ieder geval succesvol geweest. Denkt hij. 'Het is natuurlijk heel arrogant om dat te zeggen. Maar ik denk toch van wel, want ik zie altijd mogelijkheden. Mogelijkheden om iets te ondernemen. Toen de uitzendbranche nog erg conjunctuur-gevoelig was ben ik in huisdiervoeders gaan handelen. Dat is een stabiele markt. Als het economisch slecht gaat, geef je je hond nog wel te eten. Misschien wijk je uit naar een goedkoper merk, maar eten moet hij.'
Mulders' schnabbel in diervoeders floreerde. Na korte tijd werd Mulder zelfs de trotse eigenaar van een diervoederfabriek. 'Onze omzet steeg krankzinnig. Want de service aan de afnemers was goed. Je moet altijd zorgen dat je dienstverlening beter is dan die van de concurrent.' Waarmee Mulder maar gezegd wil hebben dat wat hem in de uitzendbranche lukt en in de diervoeders lukte ook met een schoenwinkel gelukt zou zijn.
De diervoerhandel en fabriek heeft Mulder inmiddels verkocht. Evenals de sportbladen die hij maakte, de computers die hij verhandelde, de bijbehorende cursussen en wat niet al. 'Het ondernemen zit me in het bloed', zegt hij tevreden. 'Ik zie altijd mogelijkheden om iets te ondernemen. Ik heb een lade vol met ideen. Ik vind het heerlijk om iets te organiseren, initiatief te nemen, verantwoordelijkheid te dragen.'
WAT MAAKTE het dat Mulder multi-miljonair werd? Zijn gereformeerde achtergrond speelt een niet onbelangrijke rol, denkt hij zelf. 'En met gereformeerd bedoel ik gereformeerd. Vrijgemaakt. GPV. In zo'n kerkgemeenschap wordt ook van kinderen verwacht dat ze verantwoordelijkheid dragen. Dus ik zat in besturen, richtte muziekverenigingen en koren op. En ik vond het fantastisch.'
Kerks is hij allang niet meer. 'Nee, niet meer als vroeger. Wat is nou de waarde van een instituut dat in 1928 scheurt over de vraag of de slang al dan niet heeft gesproken om in 1944 - midden in de oorlog notabene - opnieuw te scheuren over een meningsverschil over de wedergeboorte. En pakweg 10 of 15 jaar later kondigde zich de volgende splitsing aan. Dat heeft mijn vertrouwen in de kerk ondermijnd. Vooral omdat deze scheuren ook dwars door families heen liepen en dus veel verdriet teweegbrachten.'
Ondanks zijn kritiek op de kerk is het geloof nog altijd een belangrijke inspiratiebron voor Mulder. 'Als je meer rekening houdt met andere mensen, echt oog hebt voor hun belangen, dan word je daar zelf ook beter van. Hoewel dit absoluut nooit mijn doel is geweest. Maar zo werkt het wel.'
HET IS die aandacht voor mensen die hij zo bijzonder vindt aan de uitzendcombinatie Unique. 'Die naam heb ik niet zelf bedacht, maar het personeel. Zij vonden het toentertijd, 25 jaar geleden, uniek zoals wij met de medewerkers omsprongen. Wij vragen bijvoorbeeld aan mensen die hier willen werken niet alleen wat ze kunnen, maar ook wat ze willen. Het is een grote vergissing die laatste vraag niet te stellen. Wij gaan op zoek naar een baan waar de mensen echt plezier in hebben. Als je dat lukt, heb je ze aan je verplicht.'
Op de vraag met welke ondernemers Mulder zich verwant voelt, noemt hij drie namen. De Calvinistische gebroeders Baan van het gelijknamige software-bedrijf, Cor Stutterheim van CMG maar ook Joop van de Ende. Net als Mulder zijn het alledrie selfmade miljonairs. Maar Mulder roemt ze als probleem-oplossers met oog voor detail. 'Dat laatste geldt vooral voor Van de Ende. We liepen een keer door het Circustheater dat druk verbouwd werd. En toen zei ik: h Joop, er ontbreekt daar een tegeltje. Maar toen zei hij: 'nee dat tegeltje kan er nog niet in, want daarachter loopt die en die leiding en die moet eerst worden aangesloten voordat dat tegeltje erin kan.' Mulder grijnst. 'Fantastisch. Er zitten daar wel 60 duizend tegeltjes'
MULDER TYPEERT zichzelf als een teamplayer, als iemand die liefst achter de schermen opereert. Hij koesterde zijn anonimiteit, meed de pers. 'Ja, want waar komt altijd weer de nadruk op te liggen? Kijk eens hoe rijk hij is. Niet dat ik me ervoor schaam, dat is het woord niet. Maar het geld is voor mij niet de essentie.'
Terwijl Mulder aan 'zijn' Unique sleutelde, praatte Randstad-oprichter Frits Goldschmeding zich de blaren op de tong om de uitzendbranche te bevrijden van haar smoezelige imago. Het is Goldschmeding die de uitzendbranche salonfhig heeft gemaakt. 'Daar mogen we hem dankbaar voor zijn, want hij heeft dat uitstekend gedaan. Als we allemaal door hem heen waren gaan kakelen was dat waarschijnlijk weinig effectief geweest.'
ONLANGS VERHUISDE hij met zijn vrouw en kinderen van 3 en 5 jaar naar Belgi. Als hij straks (een deel van) zijn aandelen verkoopt, valt Mulder dus onder het mildere Belgische belasting-regime. Of is hij geen belasting-vluchteling? 'Een deel van mijn werk speelt zich in Belgi af. En ik ben vorig jaar al verhuisd, met de beursgang heeft dat niets te maken. Wij waren op zoek naar een huis met veel ruimte er omheen, maar dat kon ik in Nederland niet echt vinden.'
- Kom nou.
'Misschien wel in Brabant of Twente. Maar daar wil ik niet wonen.'
- Vindt U het een vervelende vraag?
'Het ligt zo voor de hand. En ik kan bij hoog en bij laag volhouden dat ik geen belastingvluchteling ben, maar ik heb de schijn tegen.'
OP ZIJN werkkamer in het hoofdkantoor van Unique in Almere Haven spettert de moderne kunst van de muur. Het is werk van de weinig bekende Walter van Oel die door Mulder wordt ondersteund. 'Een gekke man hoor', licht Mulder toe als hij een foto laat zien waarop de kunstenaar zijn halfblote lijf heeft beklad met verf.
'Moderne kunst is mijn passie. Het begon met Mondriaan. Daar ben ik echt voor gevallen: lijnen en vlakken. Als kind tekende ik niks anders. Het gaat er allemaal om dat je de dingen terugbrengt tot zijn essentie. Het minimalistische spreekt mij erg aan. Het verhaal van de boom die op het doek wordt teruggebracht tot een streep, of liever gezegd tot een gevoel. Daar draait het om.'
Hij heeft inmiddels ook volwassen kinderen van 24 en 21. Staan zij klaar om vader op te volgen in het bedrijf? Stomverbaasd kijkt Mulder op. 'Wat een ouderwetse gedachte. Het zou toch wel onzettend toevallig zijn als een kind van mij de allerbeste kandidaat zou zijn om mij op te volgen.'

Foto
	FOTO ARNO LINGERAK


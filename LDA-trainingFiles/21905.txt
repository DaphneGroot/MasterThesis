In Flames.
In Flames is een melodieuze deathmetalband afkomstig uit Götenborg, Zweden. De band werd eind jaren 80 opgericht door Jesper Strömblad, die de band Ceremonial Oath had verlaten omdat hij muziek in een andere richting wilde maken. De zanger Anders Fridén heeft op het eerste album van Dark Tranquillity gezongen en Mikael Stanne (zanger Dark Tranquillity) heeft op het eerste album van In Flames gezongen.
De band haalt zijn invloeden uit Zweedse volksmuziek (al zijn die op de nieuwere albums nauwelijks meer te horen), Iron Maiden en oldschool deathmetal uit Zweden. De band wordt samen met Dark Tranquillity en At The Gates beschouwd als de pionier van de melodische deathmetal (meer bepaald de Gothenburg metal). De laatste tijd lijkt de band ook steeds meer het mainstream-metalpubliek aan te spreken, dit door de invloeden uit de Nu-metalhoek.

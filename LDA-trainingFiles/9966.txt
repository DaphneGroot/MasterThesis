Marketingcontrol.
Marketingcontrol omvat het volgen van de lopende marketingactiviteiten door vergelijken van de in het marketingplan vervatte doelstellingen met de werkelijke resultaten. Marketingcontrol is niet alleen het vergelijken van planning met realisatie, maar ook tussentijdse terugkoppeling en bijsturing.
Door een effectieve marketingcontrol kan geleerd worden van fouten die in het verleden zijn gemaakt met betrekking tot de beoordeling van de markt en het formuleren en uitvoeren van marketingbeleid. Op deze wijze zal men de markten waarop men opereert steeds beter leren kennen en kan sneller en doelgerichter worden ingespeeld op veranderingen.
De resultaten van de marketingcontrol zijn weer input voor een nieuwe planningscyclus.

Lier (sterrenbeeld).
De Lier ("Lyra", afkorting Lyr) is een sterrenbeeld aan de noorderhemel, liggende tussen rechte klimming 18u12m en 19u26m en tussen declinatie +25° en +48°. Op de breedte van de Benelux is het grotendeels circumpolair.
Wat is er verder te zien?
Ongeveer midden tussen Sheliak en Sulafat bevindt zich de Ringnevel (M57). Dit is een zogenaamde planetaire nevel, een gaswolk die in de laatste fase van het leven van een rode reus werd uitgestoten. Met een magnitude van 8,8 is M57 (ringnevel) niet met het blote oog te zien. Voorts kan de bolvormige sterrenhoop Messier 56 in de Lier worden gevonden.
NGC 6745-1 is een spiraalvormig sterrenstelsel dat ligt 206 miljoen lichtjaar van de Aarde; het is met twee kleinere sterrenstelsels in botsing.
Tussen 19 en 24 april, met een hoogtepunt rond 22 april lijkt de meteorenzwerm de Lyriden uit de Lier te komen.

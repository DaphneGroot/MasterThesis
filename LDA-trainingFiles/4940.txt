	Feyenoord eindigt als laatste in Stuttgart
	SID
STUTTGART
Feyenoord is zondag als laatste geëindigd op een internationaal zaalvoetbaltoernooi in Stuttgart. De Rotterdammers kwamen in groep 2 niet verder dan één schamele zege en twee nederlagen. Schalke, de club van trainer Huub Stevens, won het toernooi. In de eindstrijd versloeg de ploeg Karlsruher SC met 2-1.
In de eerste groepswedstrijd won Feyenoord zaterdag met 2-1 van Stuttgarter Kickers. Zondag was Karlsruher SC met 3-1 te sterk.
Feyenoord speelde in Stuttgart niet op volle sterkte. Zo ontbraken Taument, Koeman, De Goey en Graff. Schalke had zijn beste voetballers wel meegenomen. De drie Nederlanders, De Kock, Mulder en Van Hoogdalem, kwamen allen in actie.


	THRILLERS
	Broeierig
 Als een stad bekend raakt als het jachtgebied van een serieheld, dan is het altijd interessant om te zien wat een nieuwkomer ervan maakt. Boston was helemaal alleen van Spenser, de priv-detective die Robert Parker schiep en die langzaam maar zeker meer zijn relatie met zijn vaste vriendin onderzocht dan de zaak die hij had geaccepteerd.
Dennis Lehane heeft in Darkness - Take my Hand (Avon Books, import Van Ditmar;  22,50) maar meteen een man en een vrouw samen aan het werk gezet. Ze drijven een detectivebureau, maar doen het niet met elkaar. Zo lang als het duurt! En als het aan de man ligt, zal het ondanks zijn lustvolle relatie met een vrouwelijke arts niet lang duren.
Beiden zijn opgegroeid in een arbeidersbuurt in het zuidoosten van Boston, maar helaas komt de stad, die dat wel verdient, nauwelijks in beeld. Alle aandacht gaat uit naar onsmakelijke misdadigers en nog ergere psychopaten die elkaar net als de speurders allemaal van vroeger kennen. Het wordt zo al snel een broeierig geheel, waarin een supersadistische misdadiger niet te stuiten lijkt, en waarbij de man van het speurdersduo veel aan zijn vader moet denken.
En dat terwijl het allemaal nogal Spenser-achtig begon met een mooie beschrijving van het in Boston alomtegenwoordige academische milieu. In n verhaal gaan van Robert Parker naar Lawrence Block, die zich ook in smoezelige bloederigheid specialiseert, geeft je een eigenaardig gevoel. Meer afkeer dan bewondering, hoewel Lehane mooi kan schrijven.
Theo Capel
Nieuwe Wexford
 Ruth Rendell laat inspecteur Reg Wexford niet los, en gelukkig maar. In Road Rage (Hutchinson, import Nilsson & Lamm;  40,20), zijn zeventiende avontuur, glorieert hij weer als vanouds. Dit keer dringt de misdaad zijn eigen huis binnen. Zijn trouwe echtgenote met de oer-Hollandse naam Dora wordt ontvoerd, een dag nadat een nieuw kleinkind is geboren.
Met militaire precisie ontvoert de milieu-organisatie Sacred Globe vijf mensen, onder wie Dora Wexford. Daarmee wil zij de aanleg voorkomen van een autoweg (een zogenoemde by-pass) bij Kingsmarkham, dwars door natuurgebied en langs landelijk gelegen villa's. Al weken demonstreren milieugroeperingen in dat gebied door holen te graven en boomhutten te bouwen. Alsof Rendell onlangs ter orintatie op bezoek was in Ruigoord bij Amsterdam.
Vol bange voorgevoelens leidt Wexford het onderzoeksteam; een ongewone situatie, maar er is een tekort aan ervaren mankracht. Hij wordt gekweld door nachtmerries tot na drie dagen Dora opeens 's nachts op de stoep staat. Vrijgelaten met de boodschap dat de by-pass geschrapt moet worden, want dat anders harde maatregelen volgen.
De gemeente buigt niet en de sfeer wordt grimmig, zeker als het lijk wordt gevonden van een van de gekidnapten, een meisje. Ze blijkt weliswaar door een val om het leven te zijn gekomen, maar Wexford en de zijnen zien er moord in. Het verhaal krijgt weer een wending wanneer een andere ontvoerde, een 14-jarige jongen, zich tot Sacred Globe bekeert en als intermediair wordt gebruikt. Wanneer het op de ontknoping aankomt, schudt Rendell weer heel wat jokers uit haar mouw.
Road Rage is prachtig geschreven en laat zich - eenmaal aangepakt - niet meer wegleggen. Net als in de vorige 'Wexford', Simisola (eind 1994) confronteert Rendell haar speurder met de actualiteit. Toen racisme, nu het milieu. Tussendoor lost rechterhand Mike Burden nog een moord op een Duitse toeriste op.
Frans van Schoonderwalt
Vertaald:
- Norbert Klugmann en Peter Mathews schreven met Dodelijke investering (Vorbergehend verstorben) een voortkabbelende Duitse krimi over een advocate uit Hamburg (Signature/Manteau;  34,90).
- Een zelfmoordgeval roept bij inspecteur Dartelli herinneringen op aan de enige misstap in zijn carrire. Dartelli is de hoofdpersoon van Ridley Pearson in De beul, oorspronkelijk Chain of Evidence geheten (Van Holkema & Warendorf;  32,50).
- Een advocate uit Boston laat een one-night stand uit de hand lopen en raakt zodoende in de beklaagdenbank. In Sex Crimes van Jenefer Shute voert de advocate haar eigen verdediging, aangevuld met getuigenverklaringen en krantenartikelen (Vassallucci;  34,90).


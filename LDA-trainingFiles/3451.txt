	Weg met het gezin!
	IN 1971 VERSCHEEN het boek Wie is van hout. . . van de opruiende psychiater Jan Foudraine. Het werd een bestseller, maar riep tegelijkertijd in psychiatrische kringen grote weerstanden op. Foudraine had deze heftige reacties niet voorzien en trok zich terug uit het openbare debat. We hoorden nog hoe hij afreisde naar India om ontmoetingen te hebben met mystici als Bhagwan Shree Rajneesh en Jiddu Krishnamurti. We zagen hem nog eens op de televisie met een oranje jurk en een kralenketting. Maar daar bleef het bij en het leek niet waarschijnlijk dat de psychiatrie van deze 'anti-psychiater' nog veel te vrezen had.
Nu, ruim vijfentwintig jaar later, is Foudraine echter voldoende van de commotie rond zijn eerste boek bekomen om, zoals hij het zelf zegt, zich nog n keer op te winden over een prachtig vak: de psychotherapie - en om zich nog n keer op te winden over de richting die de psychiatrie is ingeslagen. Hij doet dat in zijn nieuwe boek Bunkerbouwers.
Zijn betoog is simpel: psychiatrische aandoeningen zijn het gevolg van jeugdtrauma's. Deze trauma's ontstaan door diepgestoorde relaties in het gezin. Ouders doen het dan wel niet expres (ook hun is immers veel aangedaan in het leven), maar zij zijn wel verantwoordelijk voor de neurosen en psychosen die hun kinderen ontwikkelen. Wanneer de psychiatrie al haar krachten wijdt aan het zoeken van een defect in de hersenen dat verantwoordelijk is voor psychotisch gedrag, is ze op de verkeerde weg. Psychosen, stelt Foudraine compromisloos, zijn geen lichamelijke ziekten en van pillen is geen genezing te verwachten.
Bunkerbouwers is met deze betoogtrant in feite een herhaling van zetten. De argumenten die in stelling worden gebracht, zijn dezelfde als die we al kenden uit Wie is van hout. . . De toon van beide boeken is echter totaal verschillend.
Wat Wie is van hout. . . vooral populair maakte, was Foudraine's aanstekelijke optimisme. Hij schreef over schizofrenen die soms levenslang in inrichtingen opgesloten zaten. De chaos in hun hoofden werd tot bedaren gebracht met insulinekuren, elektroshocks en spanlakens. Hun wartaal werd gezien als een uiting van hun ziekte.
In navolging van psychiaters als de Amerikaan Harry Stack Sullivan en de Brit Ronald Laing doorbrak Foudraine dit beleid. Hij probeerde de wartaal van de patinten te begrijpen om zo met hen in een psychotherapeutisch contact te komen. De resultaten die hij meldde, waren opzienbarend: veel patinten herwonnen hun menselijkheid, kregen weer zin in het leven en keerden terug in de maatschappij. Dat de behandelende psychiaters desondanks meenden dat hun patinten lichamelijk ziek waren, werd door Foudraine welwillend toegeschreven aan hun medische training. De tijd zou hun hun dwalingen wel doen inzien.
Van welwillendheid jegens collega's is in Bunkerbouwers geen sprake meer, de toon is veeleer venijnig. Verwonderlijk is dat niet. De psychotherapie mag in de jaren zeventig een bloeiperiode hebben gekend, inmiddels lijken psychiaters en masse de uitgangspunten van Foudraine de rug te hebben toegekeerd. De oorzaak van deze ommezwaai ligt in de ontdekking van de gunstige invloed die sommige chemische middelen hebben op ernstige psychiatrische aandoeningen als schizofrenie en stemmingsstoornissen. Daarmee is het zoeken naar een oorzaak voor gekte in een hersendefect of in de genen weer bovenaan geplaatst, en is psychotherapie naar de periferie verdreven.
'Men heeft gewoon als medisch-biologische psychiatrie de macht gegrepen, net gedaan of kritische geesten nooit hadden bestaan en men is zelfs met een stormachtig propaganda-offensief de media ingetrokken', schrijft Foudraine. Overheidsgeld en macht, daar gaat het deze medici volgens hem om, en als wapens gebruiken zij een no nonsense-beleid en wetenschappelijkheid. Van wetenschappelijk ondersteunde theorien is echter, concludeert hij, geen sprake, hoogstens van ideen en hypothesen.
De toon van Bunkerbouwers is niet alleen venijnig, maar ook pessimistisch. Want wat heeft Foudraine te bieden, waarmee de medische maffia kan worden aangepakt? In elk geval niet het soort wetenschappelijke bewijzen waarop de medische psychiatrie zo is gesteld. Wat hij wel te bieden heeft, maar wat tot zijn ergernis niet meer schijnt te tellen, is klinische ervaring.
Hoe mensen gevangen zitten in een traumatisch verleden, ervaart Foudraine in zijn psychotherapeutische praktijk, en omdat deze ervaringen uniek zijn, valt daar in wetenschappelijke zin weinig mee te doen. Om, zoals hij zegt, 'de lezer op z'n minst enige indruk te geven van de complexiteit van het therapeutisch proces', beschrijft hij in de eerste zes hoofdstukken hoe dit proces bij een aantal van zijn clinten is verlopen. Dat blijkt niet alleen complex te zijn, maar ook langdurig en moeizaam.
Het bevrijden van mensen uit hun 'bunkers van afscheiding' is een proces dat evenveel stappen voorwaarts als achterwaarts lijkt te kennen en soms ook ronduit mislukt. Van opzienbarend herstel, zoals zich dat in Wie is van hout. . . nogal eens voordeed, is weinig meer te merken.
Voeg daaraan toe dat Foudraine psychotherapie als een kunst beschouwt waarvoor maar weinigen geschikt zijn - een kunst die het eigenlijk niet kan stellen zonder de spirituele verdieping die hijzelf in India heeft gevonden - en er is weinig reden tot vrolijkheid. Een wezenlijke oplossing voor de problemen van de psychiatrie, erkent Foudraine, biedt ook de psychotherapie niet.
Maar wat biedt die oplossing dan wel? Preventie lijkt nog een laatste redmiddel. In het slothoofdstuk suggereert Foudraine enkele maatregelen die kunnen worden genomen om het ontstaan van psychische ontwrichtingen tegen te gaan. Het opheffen van het gezin is zo'n suggestie. Immers, als het gezin de bakermat is van alle ellende, dan ben je zonder gezinnen beslist een stuk beter af. Het uitbreiden van de taken van onderwijzers is een andere suggestie. Foudraine: 'Vanuit de school zou het mogelijk moeten zijn om het gezin te penetreren en maatregelen te treffen die nodig zijn om oneindig leed voor een deel te voorkomen.'
Het zijn suggesties die ¢f voortkomen uit een grenzeloze naviteit ¢f uit het vermoeide brein van een man die de energie niet meer heeft serieus te zinnen op mogelijkheden om de samenleving uit het moeras te trekken. Dit laatste lijkt het meest waarschijnlijk. Bunkerbouwers doet aan als het werk van een gerriteerde man - hij heeft het tenslotte allemaal 25 jaar geleden ook al gezegd - die zich desondanks nog eenmaal strijdvaardig wil tonen als de goede zaak van de psychotherapie in het geding is. Maar het is de strijdkreet van een man die in feite de handdoek al in de ring heeft gegooid.
Ranne Hovius
Jan Foudraine: Bunkerbouwers - Ontmoetingen met afgeslotenen.
Ambo; 240 pagina's;  34,90.
ISBN 90 263 1508 2.

Foto
	Jan Foudraine FOTO BERT NIENHUIS


Rodrigo Perez.
Rodrigo Perez (overleden (vermoedelijk) 31 januari 1573) was een officier in het Spaanse leger onder leiding van Don Fadrique.
Zijn naam wordt genoemd als leider van 50 haakschutters die na de inname van Naarden achter de Geuzen aan moest. Bij de belegering van Haarlem kort daarna wordt gesproken over een officier Rodrigo Perez die sneuvelde op 31 januari 1573. Volgens sommige verhalen heeft de legendarische Kenau Simonsdochter Hasselaer hier een rol bij gespeeld, maar het is hier de vraag in hoeverre waarheid en fictie door elkaar lopen.

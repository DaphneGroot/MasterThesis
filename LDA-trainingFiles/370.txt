	PERSOONLIJK
	Deken W.A. VAN DER VALK (52) van Weert is weer kanunnik. Bisschop Wiertz van Roermond heeft hem teruggehaald in het zogeheten kathedraal kapittel, het hoogste adviesorgaan in het bisdom. In 1989 uitte Van der Valk kritiek op het 'starre' beleid van de toenmalige bisschop Gijsen. Daarop werd hij ontslagen als diocesaan missiesecretaris. Ook werd hij uit het kapittel gezet. Drie jaar geleden benoemde Wiertz hem tot deken van Weert.


Georges Guynemer.
Gedenkteken voor Georges Guynemer in het centrum van Poelkapelle (15 feb 2005)
Georges Guynemer (Parijs, 24 december 1894 – Poelkapelle, 11 september 1917) was een Franse piloot die vocht gedurende de Eerste Wereldoorlog.
Carrière.
Guynemers jongensdroom was piloot bij de Franse luchtmacht te worden. Toen hij solliciteerde bleek hij te mager. Ook de landmacht en de zeemacht wijzen hem af vanwege zijn figuur.
Uiteindelijk overtuigt hij de luchtmacht en zo begon hij als soldaat bij de luchtmacht. Later werd hij kapitein. Hij werd internationaal bekend held na een luchtgevecht met de Duitse held Ernst Udet. De machinegeweren van Udet blokkeerden en Guynemer merkte dat. Hij groette zijn tegenstander en vloog weg. Door zijn prestaties en zijn ridderlijk optreden kreeg hij de bijnaam "Guynemer de legendarische". Hij vloog met een Spad.
Ongeluk.
Zijn laatste vlucht maakte hij op 11 september 1917. Zijn missie was het luchtruim veilig houden boven Poelkappelle. Hier vond hij zijn dood en werd daar begraven. Tot nu toe is het een raadsel wat er precies gebeurde. Toen de Britten Poelkapelle veroverden hoorden zij van een Spad die daar was neergestort, vlak bij de Duitse loopgraven. Daarna kwam de plaats onder een drie dagen durend bombardement te liggen dat alle sporen uitwiste.
Eerbetoon.
In Poelkapelle staat een standbeeld ter ere van Guynemer die 53 luchtoverwinningen behaalde. Zijn laatste dagorder met de opdracht van de Belgische piloten staat in de steen gebeiteld. De ooievaar boven de gedenksteen verwijst naar het "Escadrille des Cicognes" van Guynemer.

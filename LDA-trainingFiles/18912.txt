Elzele.
Elzele (Frans: "Ellezelles") is een plaats en gemeente in de Belgische provincie Henegouwen. De gemeente telt bijna 6.000 inwoners. Elzele ligt in het noorden van de provincie, nabij de Vlaamse stad Ronse. Het dorp bevindt zich in het natuurpark "Parc naturel du Pays des Collines", dat 25.000 hectare bestrijkt.
De windmolen van de "Wilde Kat"
Geschiedenis.
Vanaf de dertiende eeuw was het gebied een voortdurend twistpunt tussen Vlaanderen en Henegouwen. Daardoor werd de streek vaak aangeduid als het "debattenland. Lamoraal van Egmont werd hier in 1522 geboren.
Folklore.
In 1610 zou de plaatselijke heks Quintine in Elzele opgehangen en verbrand zijn. Om dit te herdenken wordt er sinds 1972 jaarlijks een heksensabbat georganiseerd eind juni. Daarnaast kan men doorheen het gehele dorp heksenafbeeldingen terugvinden. Ook beweren lokale folkloristen dat het fictieve personage Hercule Poirot er op 1 april 1850 is geboren. Beide figuren zijn ook vereeuwigd als bieren van de plaatselijke brouwerij.
Kernen.
Naast de hoofdgemeente Elzele zelf, telt de fusiegemeente nog de deelgemeentes Lahamaide en Wodecq, beide kleine landelijke dorpjes. In het zuiden van Elzele ligt nog het gehucht Grand Monchaut.
Kaart.
Elzele, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
2013-2018.
Het bestuur van Elzele bestaat uit een coalitie van de cdH en de PS.

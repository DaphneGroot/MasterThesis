Soumagne.
Soumagne (Waals: "Soûmagne") is een plaats en gemeente in de Belgische provincie Luik. De gemeente telt ruim 16.000 inwoners.
Kernen.
De gemeente bestaat naast Soumagne nog uit de deelgemeenten Ayeneux, Micheroux, Évegnée-Tignée (Tignée en Evegnée), Cerexhe-Heuseux en Melen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
Soumagne met de Lambertuskerk in Maaslandse renaissance
De Sint-Lambertuskerk, in Maaslandse renaissancestijl, dateert uit 1686, en werd na een brand in 1694 gereconstrueerd. Het plafond van de kerk bestaat uit 217 met wapenschilden beschilderde panelen van heren, geestelijken en weldoeners van de kerk. De schilderingen werden tussen 1700 en 1710 aangebracht. Bezienswaardig zijn ook de eiken, gebeeldhouwde lambriseringen van Guillaume Évrard en de messing koorlezenaar.
Bestuur 2007-2012.
Het bestuur van Soumagne bestaat uit de PS die de meerderheid van de zetels heeft.
Verkeer en vervoer.
Op het grondgebied van de gemeente werd de tunnel van Soumagne, de langste spoorwegtunnel van België (5940 m) aangelegd ten behoeve van de hogesnelheidslijn HSL 3 die Brussel met Duitsland zal verbinden.

	Belgisch parlement beperkt tabaksreclame
	ANP
BRUSSEL
Het Belgisch parlement heeft donderdag een wet goedgekeurd die reclame voor tabaksproducten en sponsoring vrijwel geheel verbiedt.
De deelregering in WalloniÃ« vroeg echter onmiddellijk om een uitzondering voor de Formule I-race in Francorchamps.
Ze vreest dat het verbod op dergelijke sponsoring de dood in de pot is voor de Grand Prix op het racecircuit in de Ardennen. Elke Formule I-wedstrijd brengt 55 miljoen gulden rookreclamegeld op.
De Nationale Coalitie tegen Tabak is blij met de nieuwe wet.


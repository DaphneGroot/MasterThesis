Arriva.
Arriva plc is een Britse vervoersorganisatie, eigendom van Deutsche Bahn AG. Het is een van de grootste vervoersorganisaties in Europa, en verzorgt bus-, waterbus- en treinvervoer in het Verenigd Koninkrijk, Nederland, Denemarken, Malta, Portugal, Tsjechië, Hongarije, Slowakije, Polen, Italië, Spanje en Zweden.
Geschiedenis.
In 1938 begon de familie Cowie een reparatiebedrijf voor tweedehands motorfietsen in de Engelse stad Sunderland. In de jaren tachtig en negentig wordt het bedrijf actief in het busvervoer en in 1997 wordt het omgedoopt in Arriva plc. De letters "plc" staan voor: "public limited company", de Britse of Ierse versie van een Naamloze vennootschap.
In 1997 zet Arriva zijn eerste stappen op het vasteland van Europa, namelijk in Denemarken.
Overname.
Op 19 april 2010 werd bekend dat Arriva plc zou worden overgenomen door Deutsche Bahn voor een bedrag van € 2,7 miljard (inclusief alle schulden). Volgens DB-topman Rudiger Grube betekent de aankoop de start van een Europese overnamegolf in zijn branche. De nieuwe combinatie Arriva - a DB company, moet straks een van een handjevol grote spelers zijn. "We hebben de intentie om hierbij zelf achter het stuur te zitten, en niet om bestuurd te worden", aldus de bestuurder. Op 31 augustus 2010 werd Arriva plc voortgezet als DB UK Holding Limited. De werkmaatschappijen hebben de naam Arriva behouden.
Verenigd Koninkrijk.
In het Verenigd Koninkrijk is Arriva met 6000 bussen een van de grotere busbedrijven. Onder de naam Arriva Trains Wales is Arriva sinds 7 december 2003 de exploitant van de meeste treinen in Wales. Per 11 november 2007 heeft Arriva ook de Cross Country concessie in handen. Hiervoor heeft Arriva haar dochter Arriva Cross Country in het leven geroepen. Concessies die Arriva verloren heeft zijn: Arriva Trains Merseyside (op 20 juli 2003) en Arriva Trains Northern (op 12 december 2004), beide zijn verloren aan Serco-NedRailways (Northern Rail).
Nederland.
Sinds voorjaar 1998 is Arriva in Nederland actief door de aankoop van de Nederlandse tak van het Amerikaanse Vancom. Het bedrijf exploiteert behalve bussen en treinen ook taxi's, ambulances, waterbussen (Aquabus) en touringcars (Arriva Touring).
Duitsland.
Arriva Deutschland GmbH was tussen april 2004 en februari 2011 actief op het gebied van spoor- en busvervoer. Na de overname van Arriva door Deutsche Bahn AG in 2010, was het marktaandeel in Duitsland volgens de Europese Unie te groot. Hierop moest Deutsche Bahn zijn activiteiten binnen Duitsland afstoten. Op 16 februari 2011 maakte Deutsche Bahn bekend dat Arriva Deutschland GmbH was verkocht aan een consortium van de Italiaanse staatsspoorwegen Ferrovie dello Stato en het Luxemburgse Infrastructuurfonds Cube Infrastructure. In maart 2011 werd Arriva Deutschland losgekoppeld van Arriva en voortgezet als Netinera.
Treinverbindingen.
Ook bestaat er een 'open access' voor reizigerstreinen tussen Århus en Kopenhagen.
Eerst huurde Arriva 40 eenheden klasse MR+MRD van DSB, in gebruik genomen als MR+MRD. Van deze 40 zijn er 15 overgeschilderd in de huisstijl van Arriva, 13 overtollige zijn door DSB aan Arriva plc verkocht. De Arriva-werkplaats in het Duitse Neustrelitz knapte deze treinstellen op, die sinds 9 december 2007 in Polen worden ingezet door Arriva plc en PCC Rail SA in de regio Kujawsko-Pomorskie.
Sinds 2002 voert Arriva voor de Vestbanen en Varde-Nørre Nebel Jernbane (VNJ) de exploitatie en het onderhoud van het materieel en de infrastructuur uit.
Voor de treindienst werden 29 treinstellen type "Coradia LINT" 41 geleverd door Alstom te Salzgitter.
Busverbindingen.
Er rijden in Denemarken ongeveer 2000 Arriva-bussen. Deze rijden hoofdzakelijk op het eiland Seeland en het eiland Funen.
Zweden.
Arriva Skandinavien A/S verzorgt van 17 juni 2007 tot 15 juni 2016 met 26 treinstellen van het type X11 het personenvervoer met een mogelijke verlenging van twee jaar.
Treinverbindingen.
Skånetrafiken ook participeert in Øresundståg, in samenwerking met de SJ.
Skånetrafiken heeft in december 2006 totaal 49 treinstellen type X61 besteld bij Alstom te Salzgitter. Deze zijn daar bekend als "Coradia Nordic". Deze treinen worden tussen 2008 en 2010 geleverd.
Op 14 juni 2009 nam Arriva het personenvervoer van Veolia Transport op het traject van de Kinnekullebanan tussen Håkantorp - Lidköping - Mariestad - Gårdsjö over voor een periode van zeven jaar.
Busverbindingen.
Er rijden in Zweden ongeveer 350 Arriva-bussen. Deze bussen rijden ook lokale diensten te Helsingborg, Malmö en Jönköping.
Aanbesteding.
Op 22 november 2011 werd bekend dat Arriva Zweden het pakket E20 gewonnen heeft, de grootste aanbesteding van openbaar vervoer in Zweden tot dusver.
Portugal.
Transportes Sul do Tejo (TST) is gevestigd in Laranjeiro en volgde in 1995 het toenmalige Rodoviária Sul do Tejo op, een bedrijf dat was ontstaan als gevolg van de privatisering en splitsing van Rodoviária Nacional in 1991. Drie jaar later herstructureerde de groep haar dienstverlening in het zuiden. De diensten op het schiereiland Setúbal, tot dan toe uitgevoerd door Belos Transportes, kwamen ook aan TST toe.
In september 2003 werd Transportes Sul do Tejo onderdeel van Arriva.
Busverbindingen.
Er rijden in Portugal ongeveer 618 Arriva-bussen. Deze bussen rijden ook lokale diensten te Alcochete, Almada, Barreiro, Moita, Montijo, Palmela, Seixal, Sesimbra en Setúbal.
Polen.
In juni 2007 werd bekend dat bij een openbare aanbesteding in de regio Kujawsko-Pomorskie in Noordwest-Polen een 50/50-samenwerkingsverband van Arriva plc en PCC Rail SA (het voormalige KPS) een concessie met een looptijd van drie jaar heeft gewonnen met ingang van 9 december 2007. Hiervoor moderniseerde de Arriva-werkplaats in het Duitse Neustrelitz 13 ex-DSB MR+MRD-treinstellen. De regio is eigenaar van de treinstellen die nu SA 106 worden genoemd. Op 25 juni 2010 veranderde het bedrijf zijn naam van PCC Rail SA in Arriva plc.
Hongarije.
Arriva bezit voor 80% aandelen in Interbus Invest, het moederbedrijf van Eurobus Invest, Hongarijes grootste busvervoerder die busdiensten in Hongarije en Slowakije uitvoert.

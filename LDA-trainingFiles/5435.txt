Donderdag.
Donderdag is een van de zeven dagen van de week. Het is de dag die op de woensdag volgt, de dag na donderdag is vrijdag. Als de maandag als eerste dag van de week wordt gezien, is donderdag de middelste dag van de week, en de vierde dag van de werkweek.
Etymologie.
De naam donderdag is afgeleid van "Donars dag". Deze Germaanse naam komt overeen met de Latijnse benaming "Dies Iovis", de dag van Jupiter, genoemd naar de gelijknamige planeet. Deze planeet ontleende zijn naam aan de gelijknamige god Jupiter. De Germaanse god Donar beschouwde men als dezelfde god als Jupiter.

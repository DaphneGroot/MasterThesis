	'Deze jaren waren een verschrikking'
	Plaatsvervangende schaamte stijgt op bij het lezen van Nooit meer Auschwitz! - Het Nederlands Auschwitz Comit, 1956-1996 (Thoth;  29,50). Dat de joden die vernietigingskampen als Auschwitz en Treblinka hadden overleefd, na de bevrijding in Nederland aanvankelijk stuitten op onbegrip en onverschilligheid, is niet geheel nieuw. Maar beschamend blijft het wel. In de eerste hoofdstukken van het informatieve boek van Maarten Bijl over veertig jaar Auschwitz Comit vallen steeds weer woorden als desinteresse, ongeloof en gevoelloosheid, vooral van de kant van de overheid, tegenover de joodse landgenoten die na de holocaust - hun familie geheel of gedeeltelijk uitgemoord en zonder bezit - een nieuw bestaan moesten opbouwen.
In Nooit meer Auschwitz! zegt een overlevende over de jaren na 1945: 'Waar altijd medeleven had moeten zijn, ontmoette ik de droge, moeilijk te benaderen, afstotende, amorfe massa, die men ook wel ambtenarij noemt. (. . .) Ik kan u zeggen dat deze jaren voor mij een verschrikking waren.' In 1947 kwam de Wet Buitengewoon Pensioen tot stand. 'Het voormalige verzet', schrijft Bijl, 'kreeg daarmee de materile ondersteuning en morele erkenning die het verdiende. De vervolgingsslachtoffers zouden er nog decennia op moeten wachten.'
Het Auschwitz Comit heeft jarenlang voor deze erkenning en voor de Wet Uitkering Vervolgingsslachtoffers moeten vechten; een strijd die extra bemoeilijkt werd door de bewering dat het comit communistisch zou zijn. In 1956, het jaar van oprichting, woedde de Koude Oorlog in alle hevigheid. De CPN raakte geheel gesoleerd en daarmee ook het Auschwitz Comit, aldus Bijl. Annetje Fels, vanaf het eerste uur nauw betrokken bij het comit, zegt in het boek: 'We zaten aan alle kanten vast. Wij hadden vrienden die niet meer met ons om dorsten te gaan.'
Volgens Bijl werd ten onrechte een communistisch etiket op het comit geplakt. Er bestond wel 'een zekere overlap tussen partij en comit in personen en activiteiten', schrijft hij, maar het comit was geen 'verlengstuk' van de CPN. Er was wel 'een grote communistische affiniteit', maar geen 'dienstbaarheid aan de CPN'.
Niettemin werd dit in Nederland geruime tijd beweerd. Het comit werd in de gaten gehouden door de Binnenlandse Veiligheidsdienst (BVD). Bijl brengt verder onder meer de VPRO-documentaire van 1968 ter sprake, waarin het ook ging om de 'communistische invloeden' in het comit. Eva Tas, zeer actief in het comit, gaf later als commentaar: 'Ach, als je Auschwitz hebt overleefd, kan je ook de uitzending van Dick Verkijk wel overleven.'
De documentaire heeft het Auschwitz Comit geen schade berokkend. Want in de jaren zestig werd in Nederland het 'grote zwijgen' over de oorlogsperiode doorbroken. Steeds meer mensen bezochten de jaarlijkse Auschwitz-herdenking en er kwam in toenemende mate begrip voor de grote noden van de overlevenden. Het Auschwitz Comit steeg in aanzien. Deze ontwikkeling van 'een gesoleerd en genegeerd clubje overlevenden' naar een 'geaccepteerd, gewaardeerd en gedecoreerd Comit' heeft Bijl op heldere, indringende wijze beschreven.
Jan Luijten
'Alle zynze zeer
wel gemaekt'
De avontuurlijk ingestelde Hollandse schilder Cornelis de Bruijn begon in 1701 aan een reis naar Rusland en het Verre Oosten, die uiteindelijk zeven jaar zou duren. Enkele jaren eerder had tsaar Peter de Grote in Holland rondgetoerd om daar de kunst af te kijken en hij had toen onder anderen kennisgemaakt met de Amsterdamse burgemeester Nicolaas Witsen. Deze gaf De Bruijn een aanbevelingsbrief mee, waarmee hij makkelijk toegang kon krijgen tot de kolonie Hollandse kooplieden in Moskou. Deze introduceerden hem bij de tsaar.
De ontmoeting werd het begin van een bijzonder boek. 'Waerom wy van geluk te spreken hebben, die de eerste geweest zyn, aen wie zyn Czaersche Majesteit toegestaen heeft alles af te tekenen wat in zyn Ryk gevonden wert', schrijft De Bruijn in het voorwoord van zijn Reizen over Moskovie, door Persie en Indie, dat in 1711 werd gepubliceerd. Dankzij de helpende hand van de tsaar beschikken we nu niet alleen over tal van opmerkelijke schetsen uit het tsarenrijk van die dagen, maar ook over een boek vol anekdotes en wederwaardigheden, opgetekend door een opmerkzaam reiziger.
In Cornelis de Bruijn - Reizen over Moskovie - Een Hollandse schilder ontmoet tsaar Peter de Grote (Terra Incognita, Amsterdam;  28,50) bracht Kiki Hannema een groot aantal fragmenten en afbeeldingen bijeen. Spectaculair is een uitklapbare panoramische tekening van Moskou. Zoals gebruikelijk bij uitgaven van Terra Incognita, een stichting die zich toelegt op de uitgave van historische reisteksten, is De Bruijns relaas in de oorspronkelijke vorm overgenomen, met waar nodig een verklarende noot.
De Bruijn laat zien dat hij niet alleen kan schilderen, maar ook kan schrijven. In het noorden van Rusland komt hij bij de Samojeden. Daar krijgt hij het verzoek een man te schilderen. Zijn vrouw is er ook. 'Zy was eene der fraeiste en aerdigste, die onder dit volk te vinden waren. Ik zocht ook haer gunst te winnen, om te gemakkelyker te vernemen naer al wat ik van deze natie weten wilde. Hier toe deed my grooten dienst een goede bak, gevult met brandewyn, drank, waer aen de vrouwen hier te lande zich zoo wel als de mannen zoo vol zuipen, datze in 't gaen waggelen en overhoop tuimelen.'
Als een antropoloog geeft hij een nauwkeurige beschrijving van de zware straffen die in Moskou in zwang waren: levend verbranden in een met stro overdekt houten hok, onthoofding, ophanging, levend begraven ('Dezen zettenze tot de schouders in eenen kuil, dienze vast toestoppen met aerde, en laten hen dus staen tot datze sterven').
Levendig beschrijft hij zijn ontmoetingen met de tsarenfamilie. De tsaar neemt de gelegenheid te baat om zijn gezinsleden te laten portretteren door een schilder uit de vermaarde Hollandse school. De tsarina, noteert De Bruijn, lijdt wat aan zwaarlijvigheid, 'dat haer echter niet misstaet om de goede talie des lichaems'. Er zijn drie prinsesjes, van 12, 10 en 8 jaar oud. 'Alle zynze zeer wel gemaekt. De middelste is blont, schoon en blank van verwe. De andere twee fraeie bruinetten. Inzonderheit munt de jongste uit in vrolykheit van wezen en inborst, beleeftheit en minzaemheit; met welke twee deugden de andere ook rykelyk begaeft zyn.'
Han van Gessel

Foto
	Samojeedse vrouw. Tekening van Cornelis de Bruijn. ILLUSTRATIE UIT 'CORNELIS DE BRUIJN'


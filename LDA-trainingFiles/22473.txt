Avaren (Europa).
De Avaren waren een van oorsprong gemengd, waarschijnlijk vooral Turks nomadenvolk dat in het kielzog van de Hunnen en Turken migreerde naar Europa en hun rijk vestigde in het Wolga-gebied in de 6e eeuw. De Avaren spraken een Turkse taal.
Oorsprong.
De oorsprong van de Avaren is onduidelijk. In 463 worden de "Varchonites", ofwel "Var-Hunnen", vermeld bij de Zwarte Zee. Volgens Chinese kronieken zouden ze onderdanen van de Hephthalieten zijn. Ze hadden hun woongebied waarschijnlijk in de buurt van het Aralmeer.
Volgens een huidige theorie zou de leidende clan, de "Var", "War" of "Uar", afkomstig zijn van de Rouran. Deze zouden zich als heersers over verscheidene Centraal-Aziatische en Zuid-Siberische steppevolkeren gevestigd hebben.
Kaukasische Avaren.
De relatie met de huidige Avaren in de Kaukasus is onduidelijk. Mogelijk zijn deze ontstaan uit een andere tak van de oorspronkelijke Var.

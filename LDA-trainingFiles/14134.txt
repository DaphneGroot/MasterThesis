Donorcodicil.
Een donorcodicil is in Nederland een kaartje of pasje waarop een donor heeft aangegeven bereid te zijn na overlijden organen en weefsels af te staan voor transplantatie.
Sinds het mogelijk is geworden om deze keuze centraal te laten vastleggen in het donorregister, wordt het oude donorcodicil eigenlijk niet meer gebruikt. Het kaartje of pasje dat het Donorregister stuurt ter bevestiging van de donorregistratie, wordt nog wel vaak een donorcodicil genoemd.

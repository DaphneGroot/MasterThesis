	Een man, een mythe, een foto
	Er zijn goede foto's die niet alleen goed zijn, maar waar ook nog een goed verhaal achter zit. Dat geldt zeker voor de meest gepubliceerde foto aller tijden. En dat is er dus geen waarop Diana of Marilyn staat, maar het is het portret van Che, op 5 maart 1960 gemaakt door de Cubaanse fotograaf Korda.
De foto werd tot een icoon van het zuiverste water, een beeld van Jezus. Let op de blik in zijn ogen; slechts de baret met het sterretje geeft aan dat het geen middeleeuws kunstwerk betreft.
Op 4 maart dat jaar ontplofte een Frans schip geladen met munitie in de haven van Havana waarbij 75 doden vielen en 200 mensen gewond raakten. Een dag later was er een herdenking waarbij premier Fidel Castro en Che Guevara aanwezig waren, evenals Jean-Paul Sartre en Simone de Beauvoir. Castro sprak van een lage CIA-streek. Korda zag de dromerige en tegelijk vastberaden blik van Che.
Pas zeven jaar later werd de foto gepubliceerd. De Italiaanse uitgever Giangiacomo Feltrinelli kreeg in juni 1967 twee drukken van Korda. Op 9 oktober werd Che na een tragisch verkeerd ingeschatte poging tot revolutie gexecuteerd in Bolivia, waarna de Italiaan miljoenen affiches verspreidde. Korda heeft daar nooit een cent van teruggezien, maar is wel voor 500 dollar te interviewen in Havana.
Veel meer foto's staan in een boekje dat afgelopen weekeinde op het fotofestival Visa pour l'image in Perpignan is gepresenteerd. De Fransman Christophe Loviny vond na ijverig zoeken veel onbekende foto's van Che Guevara en maakte er een rommelig maar vrolijk vormgegeven familiealbum van.
Che, La Photobiographie. Calmann-Lvy/Jazz. FF 120,-

Foto
	Foto's uit 'Che': linksboven in zijn geboorteland Argentini met zijn vader tijdens een wandeling, daaronder als guerilla, midden: met tweede vrouw Aleida March, rechts: Korda's beroemde portret, daarboven: na de executie in Bolivia in 1967.


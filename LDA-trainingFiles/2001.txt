	De zen-meester van de bedrijfscultuur
	@@0IER@@0 AT IS de overeenkomst tussen Gijs Swalef, hoogste baas van het verzekeringsconglomeraat Achmea, Maarten van Veen, president-directeur van Hoogovens, John Neervens, de 'veranderingsmanager' van het pensioenfonds ABP, en Paul Nouwen, 'de kleine dictator' van de ANWB?
Ze hebben allemaal ooit de hulp ingeroepen van Jan Westerbrink (57) omdat ze graag hun organisatie wilden veranderen.
'In alle veranderingsprocessen heb ik mijzelf en anderen pijn gedaan. Gras groeit niet harder door aan de sprietjes te trekken.' Om metaforen, aforismen en uitgesproken meningen zit Westerbrink niet verlegen. En met deze wil hij maar zeggen dat elk groeiproces zijn eigen tijd moet hebben, en dat je de zaken niet moet forceren.
Hij heeft dezelfde dwang ondervonden: 'Ooit voelde ik me aangesproken door het boeddhisme. Je kent dat wel: leven is lijden, lijden ontstaat door verlangen, en het loslaten van die verlangens brengt verlichting. Dat was alsof ik vierkante blokjes door ronde gaatjes probeerde te duwen.' Westerbrink wilde 'op turboniveau verlicht worden'.
Bedrijven staan vaak voor de noodzaak om te veranderen. Bijna continu zelfs. Als ze hulp willen hebben bij de structuur, komen ze vaak uit bij de 'harde' consultants, zoals McKinsey en Berenschot. Als het gaat om de 'cultuur', om de werknemers zover te krijgen dat ze van binnen voelen dat er werkelijk wat moet veranderen, roepen ze Jan Westerbrink erbij.
'Weet je wat het verschil is tussen een trolleybus en een organisatie-adviseur?', vraagt de voormalige beroepsofficier, verzekeringsman en werkgeversadviseur Westerbrink met een vileine twinkeling in zijn ogen. 'Een trolleybus houdt ermee op als hij de draad kwijt is. Jongen, dat soort trolleybussen lopen er zoveel rond in mijn vak.'
Opdrachtgevers willen vaak ook niet anders. Veel ondernemingen hebben niet wezenlijk gekozen voor groei en ontwikkeling. Zij zijn slechts uit op uiterlijk vertoon en korte-termijngewin, zo is een van de vaste overtuigingen van Westerbrink. Uiteindelijk is zo'n houding, die geen rekening houdt met de obstakels waarop veranderingsprocessen kunnen stuiten, funest voor de oplossing van elk probleem.
De oplossingen van de McKinsey's van deze wereld gaan in de regel in tegen alles wat Westerbrink gelooft. 'Het mooiste geschenk dat de kosmos heeft gegeven, is de vrije wil. Je bent zelf verantwoordelijk voor wat er in je leven gebeurt. Structuur volgt cultuur. Elk individu kan zichzelf veranderen en daardoor mede de organisatie benvloeden.'
Het is een visie die Westerbrink heeft opgebouwd na lange jaren van persoonlijk zoeken en niet vinden. Nog steeds is hij zoekende, maar, verklaart hij, inmiddels heeft hij vrede met het zoeken als levenswijze. 'Ik ben christelijk opgevoed. De dreiging met de genade maakte dat ik stikte van het verlangen. Het echte religieuze bewustzijn is volgens mij de onthechting van alle godsdienstige opvattingen en eeuwige waarheden.'
Westerbrink trekt het persoonlijke door naar zijn werk. Het is belangrijker om te kunnen veranderen dan een specifieke status te bereiken. Bedrijven dienen de processen meer centraal te stellen dan de resultaten, vindt hij dan ook. Het centraal stellen van de resultaten en de angst om de doelstellingen niet te halen, leidt tot ongebreidelde groei van de staf-afdelingen. 'Staf is de zichtbaar gemaakte incompetentie van de lijn. De ultieme staftaak, de fanatieke speurtocht naar de strategie, is echt absolute verspilling.'
Westerbrink begon ooit als officier in het leger. Zijn carrirepad voerde hem door de burelen van een bank en een verzekeringsmaatschappij. Hij heeft een tijd de directie gevoerd over een im- en exporthandel. Constante factor in al die banen: 'Ik werd altijd gevraagd om andere mensen te benvloeden', zo staat in zijn cv te lezen.
Eind jaren zeventig begon hij een eigen bureau, Kinheim geheten, in Bergen, Noord-Holland. Kinheim werkte onder meer voor De Baak, het 'opvoedingscentrum' van werkgeversclub VNO in Noordwijk. Tien jaar lang was Westerbrink daar docent, meestal 'in-company'. Daar deed hij de ervaring op waarmee hij uiteindelijk zijn eigen consultancy-bureau opzette. Dat heet nu Koan.
De term koan (vrij vertaald: 'paradox') is een verwijzing naar de zen-leer - maar Westerbrink wil zijn persoonlijke ideengoed niet in een hokje stoppen. 'Wat is het geluid van n klappende hand?', de vraag van een beroemde zen-meester, vormt de opmaat tot een koan. De beroemde parabel van Multatuli, van de steenhouwer die liever de berg wilde zijn, is een andere. Een koan is een verhaaltje, aldus de Winkler Prins, waardoor je langs intutieve weg inzicht kunt verkrijgen. 'De term volledig, vol-ledig, vind ik de mooiste koan in de Nederlandse taal.'
Kennelijk werkt die aanpak, getuige het aantal klinkende namen dat Westerbrink in zijn klantenkring heeft. 'Er zit een intutieve gave in mij', zo verklaart hij deels zijn succes. 'Zodra ik een groep zie, voel ik de vibraties. Ik voel mij ook vaak een artiest. Ik zie snel wat een groep aan kan en wat de potentile groei is.'
Westerbrinks benadering lijkt soft, een illusie die nog versterkt wordt door zijn uiterlijk. Vooral het paardenstaartje draagt daartoe bij. Een duidelijk geval van schijn die bedriegt. 'De mensen behoren tot de belangrijkste bedrijfsmiddelen, maar niet vergeten moet worden dat ze slechts een middel zijn om het doel te bereiken. En als het waar is dat het doel de middelen heiligt, gebeuren er pijnlijke dingen met de mensen. Als de mens op operationeel niveau niet bijdraagt, moet hij wijken.'
Als Westerbrink zich al om de mens bekommert, zo lijkt het, dan is het vooral om de remmende kracht die een gefrustreerde medewerker op een veranderingsproces kan uitoefenen. 'Het belangrijkste probleem van de top is inspiratie over te brengen, mensen te motiveren. Voor de bulk van het ABP-personeel is er niets inspirerends of motiverends aan het feit dat ze geprivatiseerd worden. Het is alleen maar lastig. Om ten volle profijt te trekken van die gewonnen vrijheid, moeten ze bewust kiezen om zich te ont-wikkelen, in de oorspronkelijke betekenis van dat woord: zich te ontdoen van alles wat je vrijheid beneemt en het zicht ontneemt.'
Westerbrink kampt vaak met 'gigantische weerstanden', maar 'ik slaag ook wel eens'. 'Bij Hoogovens was ik de spirituele Maizena van de bestuursvoorzitters, van Olivier van Royen en van Maarten van Veen. Mijn rol was het om datgene wat er onderhuids speelde, wat er al als autonome ontwikkeling aan de gang was, expliciet te maken en boven de grond te halen.
'Daar is dat goed gegaan. Dat bedrijf heeft een perfecte gang gemaakt naar flexibilisering en commercialisering. Dat is te danken aan de kracht van Van Royen en Van Veen, en ook aan het feit dat ik van hen de ruimte kreeg om te expliciteren wat er al was.'
Dat lijkt een mooi verhaal, maar hoe kwam dat over bij al die duizenden mensen die in het proces van 'flexibilisering en commercialisering' bij Hoogovens hun baan verloren? 'Ik maak hun verlies dragelijker omdat ik de samenhang der dingen laat zien. Als mensen het proces uit eigenbelang willen saboteren, dan ontmasker ik hun sabotage.'
Met sabotage heeft Westerbrink vaak te maken. 'De raad van bestuur van Internatio-Mller wilde mij eruit zetten omdat ik het management-team van hun dochter Dirkzwager niet kon overtuigen. IM-bestuurslid Max van Alphen beschuldigde mij toen van het bedrijven van magie en hersenspoeling. Ik heb Van Alphen toen uitgenodigd om tegen mij een zaak te beginnen bij de Orde voor Organisatie-adviseurs. Nooit meer wat van gehoord, natuurlijk. Maar Dirkzwager mocht niet met mij doorgaan.
'De meeste mensen hebben een materile identificatie. Ik zie dat dit materialisme de mensheid niet wezenlijk inspireert. Het is vaak moeilijk om mijn gesprekspartners iets softs als cultuurmanagement te verkopen. Soms ga ik er ook hartstikke nat mee, als ik weer eens al te openlijk mijn overtuiging ventileer dat je gedragsverandering niet met training kunt bewerkstelligen.'
Westerbrinks werk wordt bemoeilijkt, vindt hij, omdat er zoveel geld is in Nederland op het moment. Met die overdaad kun je spanningen op de werkvloer afkopen. Een reorganisatie nodig? Gooi er een paar miljoen tegenaan en niemand mekkert meer.
Kritiek heeft Westerbrink op het ABP van John Neervens. 'Neervens vindt dat al zijn personeelsleden hun sterkte uit zichzelf moeten halen en onzekerheid moeten durven omarmen. Hij wordt boos als ze dat niet begrijpen. Nu laat hij op die mensen een hele keten van trainingen los zonder voldoende samenhang. Als Neervens mensen bewust in onduidelijkheid laat, dan is dat dodelijk voor de betrokkenheid van het personeel bij de noodzakelijke veranderingen.'
Hetzelfde maakt Westerbrink mee bij zijn operaties ten behoeve van de luchtverkeersleiding op Schiphol. 'Het is erg lastig om hoogwaardige technici en soms arrogante luchtverkeersleiders bewust te maken van het feit dat hun werk gaat veranderen. Ze krijgen daar volgend jaar een compleet nieuw digitaal systeem van 250 miljoen gulden, maar het lukt absoluut niet om ze te inspireren.'
Westerbrink gebruikt alle erkende groepstechnieken door elkaar, van sensitivity tot Gestalt, maar 'ik moet het eigenlijk toch wel hebben van mijn uitstraling. Mensen zien aan mij dat ik mijn wijsheid niet uit de boekjes heb geleerd, maar persoonlijk ervaren heb.' Hij begint vaak bovenaan de top, bij de president-directeur, om dan langzamerhand de lagen door te wroeten tot hij de laagste managementniveaus heeft bereikt. 'Maar ik heb ook sessies op micro-niveau hoor, bijvoorbeeld bij Menken van Grieken. Die zoeken ''nieuwe ambulante kanalen in de melkdistributie'', ofwel alternatieven voor de melkboer.'
Zijn grootste teleurstelling was de gang van zaken bij bank CLBN. 'Willem van Driel, de hoogste baas, wilde leider zijn van een integere bank. Ik heb eerst een sessie gehad, in 1992, met de raad van bestuur en 23 man uit de directie. Daar begon de eerste knaller al, want daar zaten mensen die meer geschikt waren als filiaalhouder van Albert Heijn dan om een bank te leiden. Ik liep aan tegen hun bewustzijnslimiet.
'Ik heb daar eerst de raad van bestuur, toen de directie, toen de leidinggevenden gedaan, de top zeventig van de bank. Mijn boodschap drong niet door. Van Driel onderschatte volgens mij de stappen die hij zelf ook moest zetten. Hij had wat vaker en directer moeten interveniren. Veel mensen op die bank waren vooral bezig met het instandhouden van hun eigen plek.'
Met een paar mensen in het bedrijfsleven heeft Westerbrink het gevoel dat hij kan lezen en schrijven. Gijs Swalef, de topman van verzekeraar Achmea, is zo'n man, maar ook Kees van Woudenberg, bestuurslid bij KLM. Over hem zegt Westerbrink: 'Ik hoop dat hij doorheeft dat de samenhang in zijn concern dreigt te verdwijnen.'
Paul Nouwen, de baas van de ANWB, was begin jaren zestig Westerbrinks baas bij verzekeraar Nederlanden van 1845. 'Vol humor, intelligentie en uitstraling. Maar in zijn schaduw groeit weinig. Ik verwijt hem dictatoriale neigingen, hij gedraagt zich als een verlicht despoot.'
Waar Westerbrinks inspiratie met hem op de loop dreigt te gaan, kan die karakterisering ('verlicht despoot') ook op hemzelf van toepassing zijn. Ruud Roemer, directeur bij farmaciebedrijf Pfizer: 'Jan heeft bekeringsdrift. Als hij niet kan overtuigen, raakt hij snel gerriteerd en dan kan hij soms behoorlijk kort door de bocht gaan.'
Roemer is het niet eens met de waarneming dat Westerbrinks overtuigingen en nadruk op de intutie een hoog-modieus new age gehalte hebben. 'Het lijkt op de oppervlakkigheid van new age, maar er is niets sectarisch aan. Het is heel echt.'
Die mening is ook Jan Gardenbroek toegedaan, directeur bij de Rabo. 'Zijn theorien vind ik nog niet eens zo belangrijk. Het is zijn persoonlijkheid, die gedrevenheid. Hij heeft wel zijn zweverige perioden gehad, maar hij kan ook keihard zijn. Als banen verdwijnen, moet je daar niet omheen lullen, vindt hij. Hallo, het houdt nu op, moet je dan zeggen. Dat is wel helder.'

Foto
	Jan Westerbrink, praatpaal van bestuursvoorzitters: 'Wat is het geluid van n klappende hand?'FOTO ARNO LINGERAK


	'FLINK WIL IK ZIJN, EEN KNOKKER BEN IK' Rita Reys gaat door zo lang ze kan
	EUROPE'S FIRST LADY of Jazz betrad een jaar geleden, op de laatste dag van het North Sea Jazz Festival, het podium. Niet om te zingen, niet om te worden toegejuicht - al kreeg ze een staande ovatie. Ze nam, ondersteund door haar dochter Leila, een Bird Award in ontvangst voor haar zojuist overleden echtgenoot Pim Jacobs. Rita Reys (72): 'Het werd me bijna te veel. Ik zei: ''Ik hoop dat ik over een tijdje weer de kracht zal vinden om hier voor u te staan. Precies zoals Pim gewild zou hebben''.'
Jacobs leed aan een ongeneeslijke vorm van kanker aan de pancreas. Dat hij de Bird Award zou krijgen, in de categorie Special Appreciation, hoorde hij een paar weken voor zijn dood. 'Ik ga 'm zelf in ontvangst nemen, riep hij strijdvaardig, al moet ik er op mijn knien heen - zo blij was hij met die prijs. Twee dagen voor de uitreiking is hij overleden, hij heeft vreselijk geknokt om het te halen.'
Reys zwijgt even, voor het eerst sinds ze, vanachter het weggeschoven gordijn, haar bezoek verwelkomde. Ze wijst op een geschilderd portret van haar echtgenoot. 'Daar klets ik elke ochtend tegen. Ik mis Pim intens.' En ze laat haar blikken dwalen door de woonkamer van het achter het groen verscholen droomhuis in Tienhoven. 'Alle schilderijen hangen scheef. Wat betekent d t nou weer. Poltergeist zeker, of hoe heet zo'n vent.'
Pims stille wens kwam uit: vanavond zingt Reys op de openingsavond van North Sea, het festival waar ze zo vaak samen optraden. Het Trio Lex Jasper - piano: Lex Jasper, drums: Peter Ypma, bas: Ruud Bos - zal haar begeleiden, fluitiste Ellen Helmus is speciale gast. 'Nadat Pim gestorven was wilde ik niet meer optreden. Ik heb zelfs gebeden om dood te gaan.
'Maar op een gegeven moment zet je jezelf op de helling. Realiseer je je dat je hem met je verdriet niet terugkrijgt. En denk je aan je dochter, en je kleinzoon - dat schatje dat liever een vrolijke oma ziet dan een zielig mensje.
'Flink wil ik zijn, een knokker ben ik. In dat grote Rotterdamse gezin van vroeger heb ik geleerd om niet n te zijn met je verdriet.'
Geen tranen, geen drama - zo heeft Reys het het liefst. Toen ze, eind vorig jaar, voor het eerst sinds de dood van haar echtgenoot weer optrad, in Nick Vollebregt's Jazzcaf in Laren, waren critici en publiek onder de indruk van haar vitaliteit en trefzekere timing. 'Als ze me zo bezig zien ben ik wel eens bang dat ze denken dat ik Pim vergeten ben. Hij is nog geen seconde uit mijn gedachten geweest.
'Maar als ik zing vergeet ik alles. Dan weet ik van het bestaan van een man of dochter of kleinzoon niets meer af. Ik leef me grenzeloos in, ik zing, ik zorg dat ik er fantastisch uit zie, en ik zing. Dat is een groot geluk.'
Muziek helpt. Hoewel Pim Jacobs ernstig ziek was, kreeg hij van zijn arts het dringende advies om toch weer op te gaan treden. 'Dat had-ie nodig. Het gaf hem het gevoel dat hij aan de beterende hand was. Niets was minder waar. Als hij 's avonds thuis kwam was hij dood- en doodmoe.
'Ik denk wel eens dat hij al veel langer iets onder de leden had. Daar, op die plek waar u nu zit, zat hij altijd televisie te kijken. Hij kon schateren om de meest onbenullige dingen, zo was-ie, hij schaterde zo hard om mensen die elkaar taarten in het gezicht smeten dat ik zei: Pim, wat is daar nou eigenlijk leuk aan? Nu realiseer ik me: ik heb hem de laatste twee jaar van zijn leven niet meer zien lachen.'
Sommige stukken die ze samen brachten durft ze nog niet aan. 'Bij Gone With the Wind moet ik erg oppassen. Ik zou kunnen gaan huilen.' Het studeren gaat haar soms moeilijk af. 'Nu Pim er niet meer is om me te begeleiden, sla ik zelf wel eens een paar akkoorden aan op de piano. Maar dan klinkt het niet, en bel ik Lex Jasper, en gelukkig komt hij dan.'
Toen Jacobs overleed, schreven de kranten hoe bevlogen en integer de pianist was geweest, en hoe onterecht de kritiek vaak was. Door de jazz-incrowd werd hij geregeld verguisd. 'Verguisd?', Reys wendt de blik af. 'O nee. Luister: Pim was een fantastisch begeleider, geen groot pianist - en dat wist hij zelf ook, zo bescheiden was hij wel. Niet dat hij daar veel over sprak. Pim was nogal gesloten.'
Vaak zat hij zich in zijn studeerkamer op nieuwe loopjes te concentreren. 'En als ik hem koffie bracht, en hij de deur open hoorde gaan, hield hij ogenblikkelijk op met spelen. Bang dat ik iets zou zeggen, misschien.'
Begin jaren zeventig kondigde Jacobs aan dat hij er, zo rond zijn vijftigste, definitief de brui aan wilde geven. 'Waarschijnlijk omdat hij wist dat hij nooit een van de beste pianisten zou worden. Soms hoorde ik hem praten, praten en praten, en vreesde ik voor zijn carrire. Het moet niet eenvoudig voor hem zijn geweest.'
Pim was, zegt ze, lief en aimabel. 'Maar als iets in zijn kop zat zat het niet ergens anders. Echt een schorpioen.' Hij was vastbesloten: het zou zilver en antiek worden in de toekomst, hij opende vast een antiekzaak. 'Antiek, jaaah, maar zoveel had ik niet met antiek. Ik zat in de overgang, liep thuis hele dagen te janken, dacht dat ik niks meer kon. Pim werkte alvast naar een afscheid toe, ik begon te denken dat zingen een bijkomstigheid was. Je hebt voor je carrire toch de medewerking van je echtgenoot nodig.'
Is dit heus Rita Reys, de diva van wie wordt gezegd dat ze zo van wanten weet? 'Ik heb altijd een muzikant naast me gehad, het is ondenkbaar dat ik mijn leven zou hebben gedeeld met iemand die geen verstand had van muziek.' 36 jaar was ze met Jacobs getrouwd, daarvoor was ze de levenspartner van de befaamde jazzdrummer Wessel Ilcken. 'Hem huwde ik toen ik pas 19 was - om vooruit te komen, uit een verlangen naar bescherming. Want je kunt als vrouw nog zo'n grote mond hebben: je bent en blijft toch een meisje.'
Triomfantelijk: 'Wat die antiek-plannen van Pim betreft: ik heb het er niet bij laten zitten. Ik begon hem steeds meer tegen te werken. Hij wilde mij niet verliezen, hij hield zoveel van mij dat hij gezwicht is. We gingen samen door in de muziek.'
Ze haalt haar hand eens door het haar - waar blijft die fotograaf toch, straks zit ze voor niks mooi te wezen -, schenkt koffie, neuriet een flard van een klassieker. O nee, wapenfeiten weet ze niet, jaartallen en titels vergeet ze. 'Soms wroet ik in een ouwe kist. Heb ik dat allemaal gedaan? Ongelooflijk.' De talloze festivals, de Edisons, de vertolkingen van Bacharach en Gershwin, de plaat-opnamen met Art Blakey, de complimenten voor het ritmisch meesterschap: ze zucht bescheiden als ze de successen krijgt voorgelegd - maar de ogen glimmen. 'In het begin werd ik genspireerd door Sarah Vaughan. Maar ik ontwikkelde al snel mijn eigen stijl. Mensen weten binnen twee maten dat ik het ben.
'Ik heb in Amerika eens een plaatje gemaakt, onder het pseudoniem Nelly Netherland - want mijn Nederlandse platenmaatschappij Phonogram mocht het niet weten. Nou, in no time kwamen ze er achter. Ze zeiden: dacht je nou werkelijk dat we jouw stem niet zouden herkennen?
'Mijn stem is de laatste jaren donkerder en rijper geworden. Ik hoop ook mooier, maar dat weet ik niet zeker.'
Ze komt uit een Rotterdams gezin met artistieke aspiraties. Haar moeder was danseres in revues, haar vader violist. Al op haar zestiende ging Rita, gedreven door de ambitie om zangeres te worden, het huis uit. 'We waren met tien kinderen, het gezin was me te groot. Er was weinig geld, ik wilde vooruit komen in het leven.'
Reys zong bij orkesten in bioscopen en etablissementen, ze woonde in pensions. Haar vader maakte zich zorgen. Als zij vanwege een griepje eens een keer niet op haar vrije dag naar huis kwam, stond hij meteen bij haar op de stoep. 'O jee, zei hij, moet je per se dat glibberige pad op? Mijn vader was bang omdat ik een meid was. Meiden konden zo in de goot terecht komen.'
Ze ging, gestimuleerd door Wessel Ilcken, ook nog eens jazz zingen. 'Daar bleek die gevoileerde stem van mij zich het best voor te lenen. Wessel had er verstand van, hij had een goeie smaak, hij zei dat het zo moest.' Haar vader vond het maar niks. 'Voor hem was jazz een licht genre. Hij zei: je zingt iets dat ik niet begrijp. Je bent net een negerin.' Ze schrikt. 'Met zo'n woord moet je oppassen. Ik ben absoluut geen rassenhater.'
Toen Ilcken in 1957 aan een hersenbloeding overleed, stond ze er opeens helemaal alleen voor. Een dochtertje van bijna drie, nauwelijks geld. 'Ik heb geen tijd gehad om te rouwen, ik ging meteen weer aan de slag, er moest brood op de plank komen. Ze wilden een inzameling voor me organiseren, maar dat heb ik geweigerd. Ik was er te trots voor.'
Dat is Reys ten voeten uit: dwars, kordaat, het hoofd altijd boven water, recht voor z'n raap. 'Pim was veel zorgelijker en behoedzamer. Hij was ook zo besch  fd. Soms was hij zo behoudend dat ik begon te provoceren. Legde hij tijdens een interview tactvol uit waarom hij niet zo van experimentele jazz hield, zei ik botweg dat het kippenhokmuziek was - de term is trouwens van zijn broer Ruud. Pim schaamde zich op zo'n moment dood.'
Ze schatert en imiteert verwoed gepingel op de vleugel. 'Of wij last hadden van de avant-garde? Nee hoor, dat k n niet, die muziek is nog steeds niet doorgedrongen. Het publiek dat daarvan houdt is op vier vingers van n hand te tellen.'
Ze gooit het hoofd in de nek. En zegt, vergoelijkend: 'Ik kan me voorstellen dat er mensen zijn die niet van mijn repertoire en mijn manier van zingen houden. Maar ik ben mezelf altijd trouw gebleven. Ik heb nooit iets gedaan wat ik niet wilde. Dat heeft respect afgedwongen.'
Soms vragen ze haar of ze in het Nederlands wil zingen. Maar die taal past haar niet. 'In het Nederlands kan ik niet swingen.' Ze zingt, om het te demonstreren, een passage uit Zon in Scheveningen, die unieke Nederlandstalige jazzballade uit 1959. 'Hoor maar: zo-o-o-o-o-n, vier maten in n noot, heel lelijk.'
Ze schaamt zich bovendien, geeft ze toe, voor het Rotterdamse accent dat zich in het Nederlands niet laat verloochenen. Ze zingt: 'De zee is trrrillend cellofaan, de lucht een strrrakke blauwe vaan.' En zegt: 'Hoor je die r, zo Rotterdams, zo van achter uit de keel?' Maar die tekst is toch mooi, en ze zingt het toch sensueel? Reys glundert. 'Misschien overdrijf ik verschrikkelijk en ben ik gewoon een beetje dwars. Nederlands is nu zo in, dat ik niet zonodig hoef.
'Hou me ten goede: ik heb er niks tegen. Op Andr Hazes ben ik stapeldol. Die heeft een mooie stem en een goeie voordracht.
'Maar waar vind ik, als ik toch in het Nederlands zou willen zingen, een vent als Willy van Hemert? Hij schreef Zon in Scheveningen helemaal op mijn lijf, met een verwijzing zelfs naar een dansorkest dat Love for Sale speelt. Als je voor mij schrijft moet je verstand van jazz hebben. Ik ben nu eenmaal een jazz-zangeres.' Misschien zou Jan Boerstoel het kunnen? 'Die ken ik niet.'
De telefoon gaat, Reys neemt op: 'Ja, het is erg moeilijk. . . de mensen zijn heel lief voor me. . . met al dat getreur krijg ik mijn Pimmetje niet terug.' Dat was Barbara Plugge van de Priv, zegt ze als ze heeft neergelegd, met een verzoek voor een interview. Er zijn de laatste tijd veel aanvragen. Toen deze afspraak werd gemaakt zei Reys: in de zomer bellen ze wel, de mensen van de kranten, want de blaadjes moeten vol. 'De rest van het jaar hebben ze het te druk met die poprommel.' Nu wuift ze die woorden weg. 'Ik realiseer me dat ze met me willen praten omdat ik weer bezig ben.'
Ze is eigenlijk wel blij met al die aandacht. Eerst North Sea, in het najaar een reeks concerten. En in '98 komt er een grote tournee. Gelukkig maar, vanwege Pim zijn dood was het de laatste tijd te rustig. 'Als je te weinig zingt valt de stem in slaap.'
Binnenkort zal ze zelfs een nieuw album opnemen, Rita Reys sings Henry Mancini, begeleid door een strijkorkest. Zijn muziek moet ze nog naar haar hand zetten, want jazzy zal het - als altijd - klinken. 'Ze noemen alles maar jazz tegenwoordig. Komt er weer zo'n zangeresje dat zegt dat ze alles doet - ¢¢k jazz. Ja, dahag, denk ik dan, doe eerst maar eens voor.'
De nieuwe generatie heeft soms geen idee. En dat kan zelfs lastig zijn voor een diva die haar sporen ruimschoots verdiend heeft. 'De mensen die vroeger aan de touwtjes trokken zijn dood of gepensioneerd. Daar kwamen jonge mensen voor in de plaats, voor wie je telkens weer auditie moet doen.'
Veel zorgen maakt ze zich evengoed niet. 'Ik ga door zolang ik kan.' Maar wie zal haar waarschuwen als de stem niet goed genoeg meer is? 'Niemand - ook Ruud en de jongens niet, ze zijn te bang om me te kwetsen. Ik zal het zelf moeten doen.
'Laat ik het eens goed formuleren: als de toonaard goed gekozen is, en toereikend is voor mijn register, en ik vervolgens t¢ch de hoge noten niet pak, dan weet ik dat het voorbij is.'
En dan? Ze zucht. 'Oud worden vind ik verschrikkelijk. Dat verval van je lichaam, van je gezicht. . .' Ferm: 'Hier in Nederland maken we n fout: mensen van 50 hebben al zoveel complexen dat ze iemand van 72 vreselijk oud vinden. Ze denken alleen maar aan die 7 en die 2, ze weten niet hoe iemand van die leeftijd in elkaar zit.' Haar uiterlijk laat vooralsnog weinig te wensen over. 'Ik mag niet klagen, we moeten eerlijk zijn, ik ben een bevoorrecht mensje.'
Als ze ooit zou moeten stoppen met zingen kan ze zich ook aan het schilderen wijden. Het woord valt nog niet of ze geeft al een rondleiding. In de werkkamer, in de slaapkamer, in de kamer van haar kleinzoon: overal hangen aquarellen. Lieflijke stillevens, mooie bloemen, maar ook woeste wolkenluchten en zwiepende rietkragen. Reys zingt de lof op de natuur, op het Hollandse landschap, ze raakt bijna ontroerd. Maar zegt dan, plompverloren: 'Ik weet niet of de natuur me inspireert. Je schildert of je schildert niet.' Zachter: 'Sinds Pim dood is heb ik het penseel niet meer aangeraakt. Ik kan me er niet toe zetten.'
Straks komt haar dochter langs. Die woont twee huizen verderop. 'Ze is dierenarts, een heel sterke meid. Voor haar vader was ze een fantastische dochter. Ze was zijn chauffeur, ze verschoonde zijn bed, ze bracht zijn infusen aan. Pim hoefde nooit lang in het ziekenhuis te blijven.
'Ik kon die verzorging niet aan, geestelijk n lichamelijk niet. Misschien was ik daar te zwak voor - ja, misschien ben ik soms toch zwak geweest.'
Gelukkig dat haar dochter zo dichtbij woont. Want het water en de akkers bij haar huis mogen weldadige rust bieden: het is er soms ook een beetje eenzaam. 'Ik zal moeten leren om alleen te zijn.' Ze loopt naar het raam, wrijft in de handen, kijkt zorgelijk naar de naderende donderwolken. 'Daar komt een schip zure appelen aan.' Ze waarschuwt de fotograaf, die naar buiten wil. 'Heeft u goede schoenen aan? Het stortregent.' Maar het is juist even droog. 'In elk geval is het gras kletsnat.'
's Ochtends, lang voor ze om acht uur op televisie naar The Bold and the Beautiful kijkt, wordt ze wakker en hoort ze de nachtegaal. 'Nee, die heb ik nog nooit geschilderd. Een nachtegaal lijkt op een grote spreeuw, er is niks aan te zien, hij kan alleen maar mooi zingen.'
Ze schrikt op uit haar mijmeringen. Soms hoort ze verhalen dat ze aan haar afscheidstournee toe is. 'Onzin. Mijn stem is toch nog beeldig?' Soms hoort ze verhalen dat jazz tegenwoordig weer mag. 'Een achterlijke uitdrukking. Jazz is nooit weggeweest. Waarom zou ik er anders nog zijn?'
Rita Reys treedt vanavond op tijdens het North Sea Jazz Festival.

Foto
	Rita Reys: 'Als je te weinig zingt, valt de stem in slaap.'FOTO DANIEL KONING - DE VOLKSKRANT


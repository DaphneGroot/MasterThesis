	Restaurantbezoekers gedood bij schietpartij
	Van onze verslaggever
WAGENINGEN
Bij een schietpartij in een Joegoslavisch restaurant in Wageningen zijn in nieuwjaarsnacht drie doden gevallen. De politie vermoedt dat de slachtoffers zijn gevallen bij het uitvechten van een twist.
In het restaurant vond een besloten feest plaats, waarbij zo'n honderd mensen aanwezig waren. Een groot deel van hen was waarschijnlijk afkomstig uit het voormalige JoegoslaviÃ«.
Iets na twee uur 's nachts gebeurde de schietpartij, midden in het volle restaurant. Twee mannen werden direct dodelijk getroffen. Een derde man werd met ernstige verwondingen naar het ziekenhuis gebracht, waar hij korte tijd later overleed.
De politie had gisteren de identiteit van de slachtoffers nog niet vastgesteld.


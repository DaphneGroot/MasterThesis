Annemarie Benschop.
Annemarie Benschop (11 augustus 1969) is een Nederlandse schaakster.
In 1989 won zij het Nederlands kampioenschap voor meisjes tot twintig jaar. Verder maakte ze enige malen deel uit van het Nederlandse Olympiadeteam, waarna ze begin jaren negentig met schaken stopte.
In 1990 won zij het Eerste Open Vrouwenschaakkampioenschap te Nunspeet, georganiseerd door de vrouwenschaakvereniging Chesspot en in 1991 won ze het Nederlands schaakkampioenschap bij de dames.

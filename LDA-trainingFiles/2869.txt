	Coach gevraagd m/v
	OPENHEID en een directe benadering zijn volgens hockeycoach Tom van 't Hek de sleutelwoorden voor een succesvolle samenwerking met vrouwen. Maar ook de oud-international stuitte op smeulende heidebrandjes en onoverbrugbare verschillen van inzicht. Zich richten naar de nukken en grillen van zijn speelsters zal hij echter niet zo snel, al valt er over een verschil van mening altijd met hem te discussiren.
'Ik hou erg van authenticiteit. Ik ben zo, ik doe het zo en als een hele groep mensen roept: ''ja, maar jongen, dat gaat helemaal niet zo'', dan moet een ander het maar doen. Want als je jezelf geforceerd in een rol laat dwingen, dan is het na een paar maanden wel gebeurd.
'Natuurlijk pas je je wederzijds een beetje aan. Van huisuit ben ik bijvoorbeeld een beetje cynisch. Sommige mensen vatten dat wel eens verkeerd op en gaven er een hele andere interpretatie aan. Ik merkte pas na een tijdje dat speelsters er helemaal van in de war raakten; dat ze mij maar een rare kerel vonden. Als dat het effect is, moet je er voorzichtig mee zijn.
'Andersom heb ik ook heel bewust veranderingen doorgevoerd. Ik zeg wel eens: ik heb het huilen afgeschaft. Niet zozeer bij het nationale team, als wel bij de club waar ik begon. Daar bedoel ik mee te zeggen, dat ik mensen bewuster probeer te maken van de belangrijke dingen. Je mag huilen, sterker nog, je m¢et huilen om de echt belangrijke dingen in het leven, maar je moet niet huilen als je een bal op je voet krijgt. Dat moet een beetje in perspectief staan.
'Ik heb het gevoel dat vrouwen het ook wel prettig vinden wanneer ik ze zo rechtstreeks benader, in plaats van te roepen: oh, heb je je pijn gedaan, kom maar. Dat roep ik wel eens, maar ik zeg ook wel eens: hou eens op zeg, flauwekul, beetje volwassen worden. Dat heeft een functie: die speelsters moeten wat harder worden. Voor zichzelf en voor het team.'
Volgens Van 't Hek is het verschil tussen mannen en vrouwen niet zo groot als vaak wordt gedacht. De problematiek die bij vrouwen leeft, verschilt niet wezenlijk van die van mannen. Als het in een mannenploeg niet botert, heeft dat net zoveel invloed op het resultaat als bij vrouwen, meent hij. Bij vrouwen komen problemen alleen sneller aan de oppervlakte.
'Sommige mannen vinden dat een beetje eng: straks gaan ze nog huilen ook. Natuurlijk gebeurt dat wel eens. Bij mannen heerst het gevoel: niet zeuren. Daar komt het misschien niet zo snel naar boven, maar het rommelt wel. Iemand zei laatst tegen mij: Bij vrouwen heb je meer heidebrandjes, als er bij mannen iets gebeurt dan is het meteen een uitslaande brand. Dat vond ik wel een mooie vergelijking.
'Ik heb wel eens gekscherend gezegd: vrouwen kunnen tien minuten voor de halve finale van de Olympische Spelen ineens nog even ruzie krijgen, omdat de n twee jaar geleden niet op de verjaardag van de ander was. Dingen die je voor je eigen gevoel hebt afgesloten, komen toch weer naar boven als het niet goed gaat. Dat is misschien wel een van de lastigste dingen. Als ik denk dat een probleem uit de wereld is, blijkt dat voor sommige speelsters helemaal niet zo te zijn.
'Aan de andere kant is het heel dankbaar om met vrouwen te werken. Ze zijn wat ijveriger, wat volgzamer. Dat heeft voor- en nadelen. Als je een nieuwe structuur probeert aan te brengen wordt die ook gevolgd. Alleen zou ik soms wel eens willen dat ze wat eigenwijzer zouden zijn. Voor de persoonlijke ontwikkeling en voor de ontwikkeling van het team. Het hoeven geen nare mensen te zijn, maar wel kritische, daar hou ik wel van.'
Te grote verschillen van inzicht had de hockeycoach met oud-international Noor Holsboer. Waar Van 't Hek eigen verantwoordelijkheid predikte, vond Holsboer de begeleiding te weinig gestructureerd. Ze verweet hem een gebrek aan communicatie en moest het veld ruimen.
'Het is nooit leuk als zulke dingen over je worden gezegd, maar dat is inherent aan het werken op dit niveau. Soms is er even iets minder ruimte voor communicatie, omdat zoiets ook verstorend kan werken. Soms communiceer je door iemand op de bank te zetten zonder iets uit te leggen. Communicatie is niet altijd alles in zeven talen met elkaar doorspreken, er zijn meer varianten denkbaar. Er kan ook beetje agressie inzitten. En als dat wordt uitgelegd als communicatief zwak zie ik dat eerder als een verschil van inzicht.
'We hoeven het niet altijd met elkaar eens te zijn, maar ik hecht wel veel waarde aan betrouwbare omgangsmanieren. Als je een goed resultaat wilt behalen, moet je op elkaar kunnen vertrouwen. Er moet een hele open, directe sfeer zijn. Misschien ben ik daarin iets te idealistisch, omdat de speelsters altijd nog over de wetenschap beschikken dat de coach ook nog eens over hun positie kan beslissen. Dus het is een utopie om van hun een maximale openheid terug te verwachten.
'Ik behoor helemaal niet tot de coaches die vinden dat ze alles moeten weten van hun speelsters. Ik kom bijvoorbeeld nooit in de kleedkamer. Daar ben ik misschien heel ouderwets in, maar dat wil ik graag zo houden. Ik hoef daar helemaal niet te zijn na een wedstrijd. We zijn verschillend van geslacht en daar hoeven we niet preuts over te doen, maar we moeten elkaar wel respecteren. Dat vind ik belangrijk, daar wil ik een bepaalde afstand in bewaren.
HET IS werk en op het werk ga je ook normaal met je collega's om. Ik vind best dat ik iemand aan kan raken. Ik denk dat mensen heel goed aanvoelen wat de lading daarvan is en waar de grens ligt. Ik vind het prachtig dat er normen en waarden via het NOCNSF zijn vastgelegd. Dat snap ik ook en dat steun ik ook op een bepaalde manier. Maar het is net als bij euthanasie, je kunt het niet vervatten in regels. Het zijn ongeschreven wetten.
'Anders kun je nooit meer een arm om iemands schouders leggen of iemand een keer een zoen op het voorhoofd geven als die het moeilijk heeft. Zo zit ik in elkaar. Dat doe ik met mijn vrienden ook. Daar voel ik me heel vrij in. Tenzij ik zou merken dat die ander dat als bedreigend zou ervaren, maar dat heb ik nog niet meegemaakt.
'Ik denk niet dat de handeling op zich als bedreigend zou worden ervaren, eerder het gevoel dat daarbij wordt opgeroepen. In een teamsport is de kans daarop minder dan bij individuele sporten, omdat er geen sprake is van n op n situaties. En los daarvan, als iemand van mij zou denken dat ik er verkeerde bedoelingen mee had, dan zou dat mijn leven verwoesten.
'Dat meen ik echt. Dat klinkt ouderwets en dat zal ook wel met mijn opvoeding te maken hebben, maar dat zou ik niet trekken. Maar dat neemt niet weg dat er in een natuurlijke sfeer wel relaties kunnen ontstaan, zonder dat er direct een machtspositie ontstaat.'
Dat gebeurde bij Kampong, waar Van 't Hek een relatie aanknoopte met n van zijn speelsters. En hoewel hij het niet uit de weg ging, was hij er niet echt blij mee. 'Het is de verdienste van het team dat het goed is gegaan. Ik heb er altijd rekening mee gehouden dat iemand die eruit gedonderd werd, zou zeggen: dat is ook een mooie boel daar. Daar kun je je bijna niet tegen verweren.
'Je hoeft er niet ingewikkeld over te doen, maar zo'n relatie is lastig. Het geeft een vermenging van belangen en daar probeer je zo zorgvuldig mogelijk mee om te gaan. Toen ik bondscoach werd, wist iedereen dat die relatie er was, dat was geen geheim. Vervolgens is onze verhouding op een natuurlijke manier geindigd en daarover doen dan ook meteen weer veel verhalen de ronde. Mensen zijn benieuwd hoe dat dan weer verder gaat. Dat is op zich ook wel weer logisch, dat zou ik zelf ook doen.
'Van tevoren denk je natuurlijk: daar moet ik me verre van houden. Dat zal mij niet overkomen. Maar ik ben het ook niet echt uit de weg gegaan. Op dat moment was ik coach van Kampong en dat deed ik puur uit hobbyisme. Als mensen op dat moment hadden gewild dat ik was gestopt met coachen, dan had ik dat gedaan. Andere dingen in het leven zijn me dan toch meer waard.'
KADERS
Sijtje van der Lende, schaatscoach van de vrouwenkernploeg. Maakte van 1972 tot 1980 deel uit van de kernploeg en werd in 1984 trainster van het gewest Friesland. 'ER ZIJN weinig vrouwelijke schaatscoaches, omdat weinig vrouwen nu eenmaal de cursus volgen. Die zijn niet genteresseerd. Tussen de twintig kandidaten zitten misschien drie vrouwen.
'Vrouwen of mannen trainen, het is allemaal hetzelfde. Ze kunnen bij mij n keer te laat komen, maar dat lukt ze geen tweede keer. Daarin maak ik geen onderscheid. Ik behandel iedereen op dezelde manier: man, vrouw, bij de club of in het gewest, dat maakt geen verschil.
'De schaatssters vertellen mij misschien andere dingen dan Ab Krook, maar dat heeft niks te maken met het feit dat ik een vrouw ben. Ze kennen mij van jongsaf aan, daarom durven ze tegen mij alles te zeggen, waar het ook over gaat. Ik sta ertussen, niet erboven.
'Mannen zullen misschien meer moeite hebben met vrouwen. Ik hoor wel eens van die verhalen: met vrouwen kun je niet trainen, want dat is altijd onderling ruzie. Ik heb dat nooit zo gemerkt.'
Nol Houtkamp (68), softbaltrainer van RCH Heemstede en de Belgische selectie. Van 1969 tot 1983 bondscoach van de Nederlandse vrouwen. 'VIJFTIEN jaar lang was ik bondscoach van de vrouwen. Belachelijk eigenlijk, zo lang, maar in het land der blinden is noog koning. En het ging goed, we werden drie keer Europees kampioen.
'Voor die tijd coachte ik de mannen, maar de vrouwen bevielen me veel beter. Dit jaar ben ik door drie honkbalclubs gevraagd als trainer, en hoewel de onkostenvergoedingen beter zijn, blijf ik bij het softbal.
'Vrouwen tonen meer inzet, hebben mentaliteit, luisteren beter. Bovendien vind ik de gezelligheid belangrijk. Natuurlijk zitten er wel eens lastige tantes bij, die zich niet aan afspraken houden en liever naar de disco gaan, maar dan ben ik zo weg.
'Ik ben een zwart-wit figuur. Ik kan ergens honderd jaar werken, maar als de afspraken niet worden nagekomen, kan ik ook binnen een uur weg zijn. Half drie vertrekken, is half drie vertrekken en niet vijf over half drie. Al staan we er maar met de halve ploeg en verliezen we de wedstrijd, ik blijf niet wachten. Dan sta je er een paar maanden later om vier uur nog.
'Coaches die beweren dat het zo moeilijk is om vrouwen te begeleiden, zijn niet consequent. Dat heeft met karakter te maken. Kijk, als je allerbeste speelster vijf minuten te laat komt, moet je dus ¢¢k weggaan. Afspraak is afspraak en daar moet je dus geen uitzondering op maken.
'Maar ik heb ook mijn portie problemen wel gehad hoor. Dan had ik samen met een speelster en de aanvoerster erbij een gesprek, was alles na afloop koek en ei, gingen we als ouwe jongens krentenbrood uit elkaar en dan stond ze een half uur later toch weer bij het bestuur: hij eruit of ik eruit.
'Dat klinkt nu allemaal heel negatief, maar ik ga nog altijd handenwrijvend naar de training. Ik geniet van die meiden. Ik zeg altijd tegen ze: als je naar de training komt, ben je vrijwillig gekomen en moet je ook je best doen. Dan kun je die meiden zoveel leren. Mannen moest ik soms van huis ophalen, anders kwamen ze niet eens trainen.'
Cor van der Geest, judocoach. Vorig jaar gestopt als bondscoach van de vrouwen, nog wel begeleider van zoon Dennis en Ben Sonnemans. 'HET kost vreselijk veel energie om vrouwen te begeleiden. Ze zijn labieler, huilen meer dan mannen. Als het niet gaat zoals zij willen, zijn ze snel chagrijnig. En daar gaan ze heel ver in. Ik wil niet zeggen dat ze vals worden, maar wel oneerlijk.
'Een mannelijke atleet laat sneller merken wat eraan mankeert. Hij vloekt een keer en gaat weer verder. Vrouwen blijven zeuren: ik wil wel, maar ik kan niet. Dan moet je ze dus laten zien dat ze het wl kunnen. En dat kost veel energie. Maar als je het uiteindelijk voor elkaar krijgt is de arbeidsvreugde ook erg groot.
'Niet iedere coach kan vrouwen begeleiden. Andersom wel. Als je een goede vrouwencoach bent, lukt het met de mannen ook wel. Om vrouwen te coachen moet je bepaalde eigenschappen bezitten: warmte, gevoel. Je moet met ze mee kunnen denken. Bij mannen is dat simpeler, daar lopen problemen nooit uit de hand. Bij vrouwen moet je uitkijken dat ze geen loopje met je nemen.
'Dat is mij nooit gebeurd, daarvoor bezit ik voldoende kwaliteiten. Door schade en schande wijs geworden, zeggen ze. Dat ik nu geen vrouwen meer begeleid bij de bond heeft niets te maken met het feit dat het vrouwen zijn, maar met afgunst binnen de judobond. Daar wil ik het niet meer over hebben, want daar word ik gek van. Marjolein van Unen is nu coach van de vrouwen. En ik moet eerlijk zeggen, ze was niet mijn keus, maar het gaat toch heel goed. Niet omdat ze vrouw is, maar stomweg omdat ze kwaliteiten bezit.'
Henk Gemser, schaatscoach van de mannenkernploeg. Van oktober 1992 tot 1994 coach van de vrouwen. 'DE beginsituatie met de vrouwen was hopeloos. Na de Olympische Spelen in Albertville spatte de boel uit elkaar en ik was de brandweerman die puin moest ruimen. Het is daarom niet helemaal eerlijk om de situatie van toen te vergelijken met die van de mannen nu. Er was weinig saamhorigheid.
'Jongens leven meer in harmonie met elkaar. Ze praten met elkaar over het vak, helpen elkaar eerder. Als iemand met de auto naar de baan gaat, vraagt hij of hij de rugzakken van de rest mee kan nemen. Dat heb ik een vrouw nooit horen vragen. Meiden zijn meer gesoleerd met hun sport bezig.
'Ze zijn ook emotioneler, sneller geraakt. Je moet als coach meer diplomatie betrachten wanneer je heikele onderwerpen wilt aansnijden. Met jongens kun je de confrontatie frontaal aangaan, bij meisjes is een introductie nodig. Die stellen zich veel kwetsbaarder op, zijn sneller verontwaardigd.
'Als ik zeg: einde verhaal, dan is het ook einde verhaal. Ik kan heel goed vergeten. Bij meisjes is dat anders. Die kunnen moeilijk afstand nemen. Bij een volgende zaak zullen ze steeds weer terugkomen op iets uit het verleden. Dat verbaast me dan. Dat waren we toch al lang vergeten?'
Eline Coene, coach van de nationale badmintonvrouwen. Nam een jaar geleden afscheid als actief speelster. 'COACHEN is sowieso niet gemakkelijk, het is niet iets wat je zomaar even leert. Dat is een proces van jaren. Maar als vrouw heb ik het misschien iets gemakkelijker. Ik weet hoe een vrouw denkt, hoe ze in elkaar zit.
'Mannen stappen sneller over dingen heen. Als ze ruzie hebben, schelden ze elkaar uit en is het de volgende dag weer goed. Vrouwen blijven daar langer mee zitten. Maar vrouwen zijn weer gedisciplineerder en gestructureerder dan mannen. Bij jongens moet je veel vaker agentje spelen, zelfs bij de senioren.
'Ik heb zelf nooit een vrouw als trainer gehad. In Indonesi en China zit altijd wel een vrouw in de begeleiding, maar in Nederland zijn trainers en coaches te vaak een man. Dat is jammer, we hebben genoeg vrouwelijke topsporters. Als je een topsporter bent geweest wil dat niet zeggen dat je automatisch een goede coach wordt, maar alleen al het overbrengen van ervaring is leuk. Pas de laatste jaren leggen vrouwen zich daar iets meer op toe.
'Met een man is het anders. Ze hebben een ander soort humor en ze missen gezelligheid. Als je drie weken met elkaar op stap bent, moet je dat toch onderling bij de meiden zoeken. Later kregen we een coach, Rob Kneefel, die meer vrouwelijke eigenschappen bezat. Hij vond het leuk met vrouwen te werken en dat voelde je direct aan.
'Ik herken sneller iets in een vrouw, waarom ze bepaalde dingen doet. Je hoort mannen wel eens wanhopig roepen: ik begrijp die vrouwen niet! En dan moet ik wel lachen. Want dat begrijp ik dan ook wel weer.'
Meindert van Veen, basketbalcoach Den Helder, voormalig bondscoach van de vrouwen. 'ALS IK mezelf op videobeelden terugzie, denk ik wel eens: kon het niet wat minder? Maar ik kies er bewust voor om emotioneel te zijn. Ik ben niet van plan om een maagzweer op te lopen door stocijns aan de kant te zitten. Dat zou ik niet eens kunnen.
'Als we de hele week afspreken dat de bal over rechts gespeeld moet worden, en we trainen daar elke dag op en de eerste bal in de wedstrijd gaat toch over links, dan heb ik het wel weer gehad. Dan zeggen de mensen: de wedstrijd is nog maar net begonnen en hij gaat nu al uit zijn dak. Maar dan denk ik: als het niet op de normale manier lukt, dan maar op een andere manier.
'Die meiden weten hoe ik ben en wat ze aan mij hebben. Als ze bij mij willen spelen, kiezen ze daar bewust voor. En zo slecht kan het niet zijn, want we hebben er wel heel veel succes mee. Natuurlijk zijn er wel eens vrouwen weggegaan die riepen: met die Van Veen valt niet te werken, maar dat gebeurt meestal als ze niet veel spelen.
'Tijdens een handbalwedstrijd gaf de Russische coach n van zijn speelsters een ros, en daar sprak iedereen schande van. Maar ze werden wel wereldkampioen en toen was de coach de held. Je kunt zo'n man niet van de buitenkant beoordelen. Pas als ze winnen en ze vieren feest zonder de coach, weet je meestal wel dat het niet goed zit.
'Ik coach liever vrouwen, want daar krijg ik meer voor terug. Vrouwen zijn loyaal. Als dingen niet lekker lopen, zoeken ze de oorzaak eerder bij zichzelf. Mannen wijzen direct naar een ander.
'Maar ze zijn ook kwetsbaarder. Als we op vrijdag lekker getraind hebben en ik denk dat alles goed zit, kan de stemming een dag later helemaal omgeslagen zijn. Dan heeft er een plotseling ruzie gehad met d'r vriendje. Hij slaat de deur achter zich dicht en is het direct vergeten, maar zij neemt het mee naar de wedstrijd. En dan staat er ineens een geheel andere speelster.'

Foto
	Tom van 't Hek FOTO GUUS DUBBELMAN - DE VOLKSKRANT


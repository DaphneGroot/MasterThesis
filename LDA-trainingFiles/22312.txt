The Soca Boys.
The Soca Boys is een Surinaamse dance-act, die in 1998 een wereldhit scoorde met het nummer "Follow the Leader". Behalve een nummer 1-hit in Nederland, bereikte het nummer de hitparades in de Europese landen, de Verenigde Staten en Zuid-Amerika.
"Follow the Leader" komt uit in april 1998 en is al snel bijzonder populair in Nederland. Tijdens de zomer van 1998 verzorgen The Soca Boys samen met zanger/entertainer "Van B. King" en vijf danseressen honderden optredens. De groep krijgt een gouden plaat en wint een TMF Award. Voor de Spaanstalige landen wordt een versie in het Spaans opgenomen, getiteld "Sigan Al Lider", ook wel: "Sigue Al Lider". De band noemt zich ook wel kortweg "SBS".
De volgende single "Bumpin' (Keep On Bumpin')" (1998) werd een top 10 hit. "There's A Party Going On" stond 4 weken op nummer 1 in the tip parade (2000) en "Doo Wah Diddy" (2001) werd geen succes.

Alte Pinakothek.
De Alte Pinakothek is een museum, dat deel uitmaakt van het Kunstareal München in München met vooral schilderijen van kunstschilders uit de renaissance en de barok.
De benaming "Pinakothek" komt van het Griekse woord voor een kunstverzameling. Met de bouw werd in 1826 begonnen; in 1836 was het gebouw klaar. Het was destijds het grootste museumgebouw ter wereld.
Collectie.
Het museum bezit een paar duizend schilderijen van Europese kunstschilders van de 13e tot de 18e eeuw. Vooral de collectie van vroege Italiaanse, Oude Duitse, Oude Hollandse en Vlaamse kunstschilders behoren tot de belangrijkste van de wereld.
De Pinakothek heeft werken van Stefan Lochner, Albrecht Dürer, Albrecht Altdorfer, Cranach, Holbein, Matthias Grünewald, Michael Pacher, Hans von Aachen, Adam Elsheimer en Johann Liss.
Belangrijke collectie van Nederlandse schilderijen met enkele meesterwerken zoals onder andere van Dieric Bouts, Lucas van Leyden, Rembrandt van Rijn, Frans Hals, Pieter Lastman, Gerard Terborch en Quiringh van Brekelenkam.
De collectie bevat meesterwerken van kunstschilders als Pieter Brueghel de Oude, Hans Memling, Rogier van der Weyden, Jan Brueghel de Jonge, Peter Paul Rubens, Antoon van Dyck ("Zelfportret"), Jacob Jordaens en Adriaen Brouwer. De Rubenscollectie is de grootste ter wereld.
Leonardo da Vinci, "Madonna met de anjer"
Van de Italiaanse schilderijen zijn de oudste de werken van Giotto, waaronder zijn bekende "Het laatste avondmaal". Verder van de Italiaanse School uit de renaissance en barok schilderijen van onder anderen Fra Angelico, Sandro Botticelli, Fra Filippo Lippi, Rafaël, Leonardo da Vinci, Titiaan, Tintoretto, Guido Reni, Tiepolo, Francesco Guardi en Canaletto.
Ondanks de banden van de familie Wittelsbach met Frankrijk is dit de op een na kleinste collectie van het museum met werken van onder anderen Claude Lorrain, Nicolas Poussin, François Boucher, Jean-Baptiste-Siméon Chardin, Maurice-Quentin de la Tour, Claude Joseph Vernet en Jean-Honoré Fragonard.
De kleinste collectie van het museum met werk van El Greco, de la Cruz, Velázquez, Jusepe de Ribera, Zurbarán en Bartolomé Murillo. De schilderijen van Francisco Goya zijn verhuisd naar de Neue Pinakothek die vlak bij de Alte Pinakothek ligt.

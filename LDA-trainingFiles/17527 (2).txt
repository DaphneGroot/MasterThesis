Grondwet van de Verenigde Staten.
De Grondwet van de Verenigde Staten (Engels: "Constitution of the United States") is de hoogste wet van de Verenigde Staten van Amerika en de oudst gecodificeerde geschreven nationale grondwet die nog van kracht is. De grondwet werd voltooid op 17 september 1787, met de bekrachtiging door de Grondwetsvergadering in Philadelphia, Pennsylvania, en later goedgekeurd door speciale volksvergaderingen in de dan bestaande dertien staten van de Verenigde Staten. De grondwet creÃ«erde een meer bevoegde federatie, in plaats van wat toen een los samenwerkingsverband van min of meer onafhankelijke staten was die opereerde onder de Artikelen van Confederatie ("Articles of Confederation").
Inwerkingtreding en wijzigingen.
De grondwet werd in 1789 van kracht en heeft dienstgedaan als een model voor de grondwetten van vele andere landen, vooral in Latijns-Amerika.
Amendementen op de grondwet hebben een tweederdemeerderheid in beide huizen van het Amerikaanse Congres nodig. Vervolgens moeten de parlementen van driekwart van de aangesloten staten ermee instemmen.
De originele Grondwet bestond uit 7 artikelen en wordt permanent tentoongesteld in de Nationale Archieven van de Verenigde Staten in Washington D.C. Momenteel zijn er 27 amendementen.

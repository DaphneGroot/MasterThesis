Bilbo Balings.
Bilbo Balings (Engels: "Bilbo Baggins") is een personage in de fictieve wereld "Midden-aarde" uit de werken van schrijver J.R.R. Tolkien. Hij is de Hobbit waar het boek "De Hobbit" zijn naam aan te danken heeft. Hij wordt geboren op 22 september 2890 van de Derde Era, 1290 in de Gouwtelling. Hij speelt tevens een rol in het eerste en laatste deel van het boek "In de Ban van de Ring".
In "De Hobbit" gaat hij met de Tovenaar Gandalf, die ook in "In de Ban van de Ring" een grote rol vervult, en een groep van 13 Dwergen naar Erebor om een grote schat die ooit van de Dwergen was, terug te roven van de gevaarlijke Draak Smaug. In dit verhaal vindt Bilbo de "Ene Ring" die de drager ervan onzichtbaar maakt en waar "In de Ban van de Ring" om draait.
Op 29 september 3021 wordt hij door zijn neef Frodo en Gandalf vergezeld naar de Grijze Havens, waar zij samen met de laatste groep Elfen het schip nemen over de zee naar Valinor. Bilbo is dan 131 jaar en daarmee een van de oudste Hobbits aller tijden. Maar ook de meest wereldwijze hobbit ooit.
Stamboom van de Hobbits.
De volgende stamboom geeft een overzicht van de belangrijkste hobbits uit De Hobbit en In de Ban van de Ring van J.R.R. Tolkien: Bilbo, Frodo, Pepijn, Merijn en Sam Gewissies.

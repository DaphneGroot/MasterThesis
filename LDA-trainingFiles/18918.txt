Farciennes.
Farciennes is een plaats en gemeente in de Belgische provincie Henegouwen. De gemeente telt ruim 11.000 inwoners. Farciennes ligt langs de rivier de Samber, in de stedelijke rand van Charleroi, net ten oosten van die stad.
Farciennes is een van de armste gemeentes van België, en de armste Belgische gemeente buiten het Brussels gewest. Het gemiddeld jaarinkomen bedroeg er in 2014 11.817 euro.
Kernen.
Naast Farciennes-centrum heeft de gemeente nog een kleine deelgemeente, Pironchamps. Net als bij Farciennes zelf vormt de bebouwing van Pironchamps één geheel met dat van de buurgemeenten, zoals de stad Châtelet, in de stedelijk agglomeratie van Charleroi.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Farciennes bestaat uit de PS die de meerderheid van de zetels heeft.

	Tientallen Indiase kinderen werden via Europa doorgesluisd naar de VS: Hoge straffen geëist na kindersmokkel
	Van onze verslaggever
ROTTERDAM
Tegen vier Indiase verdachten van kinderroof zijn dinsdag in Rotterdam relatief hoge straffen geëist. Officier van justitie H. Harmeijer eiste vijf en vier jaar tegen de twee hoofdverdachten en dertig maanden tegen degenen die hen zouden hebben geholpen. De vier zouden eind 1995 acht kinderen hebben 'geroofd' uit een opvanghuis in Lochem om ze naar de Verenigde Staten te brengen.
Alle vier zouden deel hebben uitgemaakt van een organisatie waarvan leider Malkeet S. vorig jaar tot 4,5 jaar gevangenis is veroordeeld. Zijn organisatie smokkelde kinderen uit India via Europa naar de Verenigde Staten.
Rond 1995 zouden alleen al via Nederland zeventig Indiase kinderen over de grens zijn gesmokkeld, aldus de officier.
De relatief hoge eis is volgens het Openbaar Ministerie een signaal dat Nederland geen 'transitoland' voor mensensmokkel wil zijn. Harmeijer: 'We moeten zien te voorkomen dat we als land mede verantwoordelijk worden voor de teloorgang van deze kinderen.'
Justitie weet echter nog steeds niet wat er met de Indiase kinderen in Amerika is gebeurd. Dat ze tegen de wil van hun ouders uit India zijn vertrokken, is nergens gebleken, gaf Harmeijer toe. 'Het werkelijk doel van hun reis is in nevelen gehuld. We hebben de Amerikaanse autoriteiten niet altijd tijdig voor deze problematiek weten te interesseren.'
Buiten de rechtszaal speculeerde de officier vorig jaar over mogelijk misbruik van de kinderen in illegale naaiateliers, in de seksindustrie of zelfs voor orgaandonatie. Onderzoek van Nederlandse justitiële commissies in India en Amerika heeft daarvoor geen aanwijzingen gevonden.
Volgens de Indiase reisagent die de commissie heeft gesproken, worden de jongens in Amerika te werk gesteld als huishoudelijke hulp. In andere gevallen bleken de jongeren terechtgekomen in laag gekwalificeerde baantjes, soms als voorbereiding op een studie. Enkelen logeerden bij familie. Van de jongeren die in Lochem verdwenen en later werden teruggevonden, wist er één (dertien jaar) nog niets te vertellen over zijn verwachte verblijfsplaats in Amerika. 'Er is altijd wel een plekje te vinden', zei hij tegen de politie.
De twee hoofdverdachten die dinsdag in Rotterdam terecht stonden, exploiteerden in de Bijlmermeer een bar voor Indiërs die volgens justitie het centrum was van het opgerolde kindersmokkel-
netwerk. Medio 1995 waren bij
centrum de Opbouw in Lochem negen kinderen ondergebracht die
in huis van de (eerder veroordeelde) Malkeet S. waren aangetrof-
fen.
De twee broers Ajoe en Ajid K. P. zouden acht van de kinderen bij De Opbouw hebben ontvoerd om ze alsnog naar Amerika te sturen, waarvoor de Indiase ouders immers bedragen tussen de 20- en 25
duizend gulden betaald hadden.
De broers ontkenden iets met
de ontvoering te maken te heb-
ben.
Bij een zogeheten Oslo-confrontatie, waar de later teruggevonden kinderen hun ontvoerders moesten aanwijzen, zijn de broers niet herkend. Justitie baseert de bewijs-
last op getuigenverklaringen en
het gebruik van een autotelefoon
in en rond Lochem op de bewuste dag, zonder dat is vastgesteld
wie de telefoon heeft bediend of zonder dat de gesprekken zijn opgenomen.


Ballistiek.
Ballistiek (Grieks: βάλλειν, ballein, "werpen"), is de wetenschap en technologie die zich bezighoudt met de kogelbanen van projectielen, in het bijzonder kogels, uitwerpbare bommen, raketten, en dergelijke; met name betreft ballistiek de wetenschap of kunst van het ontwerpen en lanceren van projectielen zodanig dat een beoogd gedrag wordt gerealiseerd.
Een ballistisch object is een object dat zich vrij kan bewegen, zich vrij kan gedragen, en kan worden gewijzigd qua uiterlijk, vorm of samenstelling, afhankelijk van ter plaatse optredende omstandigheden, substanties, of krachten, zoals onder invloed van de druk van gassen in een geweer of pistool, door trekken en velden in de loop van een kanon of mortier, door zwaartekracht, door temperatuur, of door luchtdeeltjes.
Vuurwapen-ballistische informatie wordt toegepast in forensisch onderzoek.
Het lijkt misschien overbodig, maar er moet ook rekening worden gehouden met het feit dat de aarde draait, zie corioliskracht.
Een ballistisch projectiel is een projectiel dat ervoor is ontworpen om vooral te functioneren volgens de wetten van de ballistiek (dus zonder extra aandrijving gedurende de vlucht van het projectiel).

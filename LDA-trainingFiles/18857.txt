Beaumont (Henegouwen).
Beaumont (Picardisch: "Biômont") is een Waalse stad in de provincie Henegouwen in België. De stad telt zo'n 7000 inwoners. Beaumont ligt in de Laars van Henegouwen, tegen de Franse grens, ruim 20 km ten zuiden van Charleroi, en een twintigtal kilometer van de Franse stad Maubeuge in het westen en de Naamse stad Philippeville in het oosten. Het stadscentrum ligt langs het riviertje de Hantes.
Kernen.
Naast Beaumont-centrum telt de fusiegemeente nog zeven andere deelgemeentes, namelijk Barbençon, Leugnies, Leval-Chaudeville, Renlies, Solre-Saint-Géry, Thirimont en Strée.
Politiek 2007-2012.
Het bestuur van Beaumont bestaat uit de lijst ICI die de meerderheid van de zetels heeft.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.

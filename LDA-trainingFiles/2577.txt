	Boksen?
	Arnold Vanderleyden, ex-bokser: 'De boksbonden zijn intensief bezig met het veiliger maken van de sport, zeker bij het amateur-boksen. Mijn ideen zijn: grotere handschoenen, het wereldtitelgevecht terugbrengen van twaalf naar acht ronden, en rondes van twee in plaats van drie minuten. Boksen moet wel boksen blijven. Boksen is keihard, maar ook de mooiste, de eerlijkste en een van de oudste sporten. Het gaat erom wie de sterkste is en de slimste, wie de kracht van zijn tegenstander in zijn voordeel gebruikt. Dat zijn de mooie aspecten van de sport en de meeste boksliefhebbers hebben daar ook oog voor, waarderen dat. Natuurlijk is er ook een bepaalde groep die op sensatie is belust, die bloed wil zien.'
Lex Christel, voorzitter van de Nederlandse Kick-Boxing Bond: 'Weet ik niet. Wij doen aan kick-boksen en daar zijn nog nooit doden bij gevallen. Kick-boxers dragen geen hoofdbescherming, maar wel een mondbeschermer en een tok. Dat is een kruisbeschermer, want er wordt nog wel eens een trap uitgedeeld. Verwondingen zijn er ook niet, wel de normale sportblessures. Meer kan ik er niet over zeggen. U kunt beter de Nederlandse Boksbond bellen.'
De Nederlandse Boksbond (NBB), het antwoordapparaat: 'Goedendag. U bent verbonden met de Nederlandse Boksbond. We zijn momenteel niet aanwezig. Spreek uw boodschap in dan bellen wij u op de eerstvolgende werkdag terug.'
Ben de Graaf, voormalig sportjournalist bij de Volkskrant: 'Het is mogelijk het boksen veilig te maken met zodanige bescherming van het hoofd en het lichaam dat er geen gewonden c.q. doden vallen. Bij het schermen is dat gelukt. Daar bestoken de tegenstanders elkaar beschermd met degens en sabels. Je moet er niet aan denken dat men zich uitleeft op elkaars blote lichaam. Nee, bij elke aanraking gaat gewoon een lampje branden. Maar die bescherming bij het schermen betekent ook dat er geen hond naar kijkt. Voor het boksen zal bescherming van hoofd en lichaam, volledige veiligheid dus, eveneens de dood in de pot betekenen. Mensen zien nu eenmaal graag hoe anderen worden afgetuigd. Dat is het sadistische element in ons.'
Peter Bloemard, directeur Gleason's Sport Marketing, organisator van bokswedstrijden: 'Ik weet niet of er in ons allemaal een sadistisch element zit. Ik ben geen psycholoog. Om antwoord te geven op uw vraag: boksen is veilig bij een gevecht tussen twee boksers die verantwoord met hun sport bezig zijn. Dat wil zeggen dat beiden zich volledig op de wedstrijd hebben ingesteld en goed getraind zijn.
'Of meer bescherming en veiligheid mogelijk is, weet ik niet. Er wordt aan van alles gedacht, zoals kortere wedstrijden. Hoofdkappen, zoals amateur-boksers dragen, bieden onvoldoende bescherming tegen hersenletsel. Zolang er een aanvaardbaar risico bestaat, vind ik boksen verantwoord. Risico's zullen nooit worden uitgebannen. Wel ben ik v¢¢r alles wat sport veiliger maakt.'
Peter Blitz, sportpsycholoog: 'In haast elk mens zit een sadistisch element. Iedereen kan zich er althans wat bij voorstellen. Ik vind het woord ''menselijk'' zo misplaatst. Wat bedoelt de voorzitter van de WBC daarmee? Laten we gewoon praten over veiliger, en niet vergeten dat elke sport een symbool is van strijd en oorlog. Er is al veel gedaan aan de lichamelijke bescherming van boksers, zoals in de schermsport. Het is niet voor niets dat men niet alleen over boksen, maar ook over vuistschermen spreekt. Wezenlijk is dat men elkaar sloopt in een hoog tempo en met pijnlijke klappen. Ontwikkelt het boksen zich verder in de richting van het vuistschermen dan zal de aan sadisme appellerende sensatie aan waarde inboeten. Boksen is gevaarlijk, maar er is zoveel gevaarlijk.'
Arthur de Boer, sportjournalist van Het Parool: 'In meerdere sporten overlijden mensen. Sporten op hoog niveau is ongezond en boksen een van de ongezondste. . . Ik weet niet of kooigevechten een sport zijn. Het boksen kan veiliger, maar absolute veiligheid bestaat niet. Bekend is dat het gevaarlijkste moment bij boksen tegen het einde van de wedstrijd ligt. Dan raken de boksers vermoeid. je zou dus kunnen pleiten voor kortere wedstrijden en korte rondes. Een neuro-chirurg heeft vastgesteld dat hoe meer klappen je achter elkaar krijgt, hoe zwaarder ze gaan tellen. Heb je er veel gehad, dan heb je een lange periode nodig om te herstellen. Dat is een maatregel die mij aanspreekt, maar de boksers niet.
'Maatregelen als bij het schermen, zie ik niet zo. Die zijn strijdig met de bokssport, kun je net zo goed watjes naar elkaar gooien. Het is strijdig met wat de mensen willen zien. Wat me intrigeert is de vraag of ik boksen leuk vind. Ik weet het niet. Op tv is boksen wel leuk, maar toen ik voor het eerst bij een bokswedstrijd was, spatte er bloed op mijn schrijfblok. Ik dacht: h, ze slaan echt.'
Henk Thomas


Woutertje Pieterse Prijs.
Woutertje Pieterse en Femke (standbeeld in Amsterdam)
De Woutertje Pieterse Prijs is een literatuurprijs, die jaarlijks wordt toegekend aan het beste oorspronkelijk Nederlandstalige jeugd- of kinderboek dat het voorafgaande jaar is verschenen. Ze werd ingesteld in 1988 op initiatief van een aantal recensenten om de literaire kwaliteit van het Nederlandstalige jeugd- en kinderboek te bevorderen. De prijs bestaat uit een oorkonde en een bedrag van â‚¬ 15.000,-. Tot 2015 werd de prijs gesponsord door Stichting Lira, daarna door de boekhandelsketen Bruna. De prijs is genoemd naar Woutertje Pieterse, een personage uit het werk van Multatuli.

	TV Noordzee begint mogelijk op 1 mei
	Van onze verslaggever
AMSTERDAM
Uitgever Strengholt wil op 1 mei de TV Noordzee lanceren. Het station moet het zusje worden van Radio Noordzee Nationaal, een commercieel radiostation dat geheel gewijd is aan Nederlandse muziek.
TV Noordzee zal behalve muziekclips ook concerten, spelletjes en nieuws uitzenden. Nederlandse artiesten presenteren. Onzeker is waar de eerste uitzending te zien is. De uitgever heeft nog geen enkele overeenkomst met een kabelexploitant over doorgifte. Mogelijk gaat het station alleen overdag uitzenden, omdat er een kanaal gedeeld moet worden.


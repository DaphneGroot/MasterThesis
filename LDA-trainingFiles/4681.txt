	Oude Cubanen verzorgen swingend bal
	Holland Festival, Sugar & Spice: Estudiantina Invasora, Orquesta Arag¢n en Orkest Rotterdams Conservatorium. Tropeninstituut, Amsterdam, 18 en 19 juni.
Vier stokoude muzikanten, de kern van het Cubaanse dansorkestje Estudiantina Invasora, stonden er aanvankelijk wat stram bij tussen de majestueuze marmeren zuilen in de hal van het Tropeninstituut. Het kostte bandleider Inaud Pays n, gepensioneerd trompettist van het symfonieorkest van Santiago de Cuba, zeker een uur om los te komen. Maar er kwam een feestelijk bal op gang dat in het Cuba van voor de revolutie niet had misstaan.
De 84-jarige bassist Roberto N poles, orkestlid sinds de oprichting in 1927, nam ruim de tijd om van recht-in-de-maat over te schakelen op swingende loopjes. Toen ook de percussionist achter zijn archasche paukjes was ontdooid, liep de ritmesectie als een trein. Trompettist Pays n profiteerde daarvan volop en verwende zijn publiek met lyrische melodien en gulle variaties.
De begeleiding met gitaren en de kleinere tres hoort eigenlijk thuis in de son, het Afrikaans-Spaanse visitekaartje van muzikanten uit de provincie Oriente. Het repertoire dat Estudiantina speelt is dat van de danz¢n, de Cubaanse variant op de Franse contredance. Met deze mengeling liep Estudiantina in de jaren twintig en dertig al vooruit op de nu gebruikelijke mix van Caribische stijlen in moderne salsa.
Danzones klonken eerder tijdens Sugar & Spice op het Cubaanse draaiorgel, donderdagavond liet het legendarische Orquesta Arag¢n horen hoe het eigenlijk hoort. Dit in 1939 opgerichte ensemble is van het type charanga, daarin overheersen dwarsfluit, violen en piano. Het is een salonorkest naar Europees model, aangevuld met de percussie-instrumenten conga's, timbales en guiro. Arag¢n opende met een flitsende herkenningsmelodie van nog geen minuut.
Maar hoe spatgelijk de percussionisten ook sloegen, hoe zoetgevooisd de zangers ook zongen en hoe virtuoos de fluitist ook onophoudelijk uitpakte, net als Estudiantina een avond eerder ademde Arag¢n vooral nostalgie. Een strak in het pak gestoken bejaarde danser, die nu en dan met koddige danspasjes voor de muzikanten langs schoof, versterkte dat effect. De massaal toegestroomde, merendeels blanke toeschouwers - Latino's in Nederland geven kennelijk de voorkeur aan meer gepeperde, eigentijdse bands - lieten het zich dankbaar welgevallen en zetten zich na afloop opnieuw aan het dansen in de hal.
Met groepen uit Cuba, Trinidad, Jamaica en Hati presenteerde het Holland Festival een beknopt, kwalitatief hoogstaand en bij vlagen verrassend overzicht van oude tradities uit de Cariben. Het Tropeninstituut vestigde en passant definitief zijn naam als sjiekste danssalon van Nederland. Want ondanks lezingen vooraf en toelichtingen op papier was het succes van deze serie vooral te danken aan zijn hoge amusementswaarde. Ten opzichte van de rest van het Holland Festival-programma was Sugar & Spice van een verbijsterende lichtheid.
Peter van Amstel


Onzevader.
Het Onzevader op een bord in de OLV-ten-Vijver-Abdij.
Het Onzevader of Paternoster is het meest verbreide christelijke gebed en dateert reeds uit de 1e eeuw. Het gebed is gericht aan God. De Woordenlijst van de Nederlandse taal vermeldt 'Onzevader' als officiële spelling, maar in de katholieke, orthodoxe en protestantse traditie is Onze Vader gebruikelijker. Het wordt ook het Gebed des Heren genoemd en is een van de bekendste gebeden in de Kerk.
Oorsprong.
Volgens de evangeliën heeft Jezus Christus het Onzevader zelf aan zijn volgelingen geleerd. In de Bijbel is het gebed te vinden in Matteüs 6:9-13 als onderdeel van de bergrede en in Lucas 11:2-4. De versie van Lucas is korter dan die van Matteüs. Bovendien is de versie van Matteüs in de wetenschappelijke uitgave van het Nieuwe Testament (Nestle-Aland) korter dan die in de Textus Receptus, de tekstvorm die in gebruik was voor de opkomst van de moderne tekstkritiek.
In jongere handschriften is de versie van Lucas uitgebreid aan de hand van Matteüs.
Joods karakter.
Het Onzevader vertoont veel overeenkomsten met oude gebeden uit de Joodse traditie. Ook is de inhoud van het gebed sterk gekleurd door teksten uit de Hebreeuwse Bijbel en de Septuaginta. De aanhef lijkt onder meer op uitdrukkingen in Jesaja 63:15-16 en 64:7, de eerste bede op uitdrukkingen in Jesaja 29:23 en Ezechiel 36:23, de tweede bede op Obadja 1:21, de derde op 1 Samuel 3:18 en 1 Makkabeeën 3:60, de vierde op Spreuken 30:8, de vijfde op Sirach 28:2 en de zesde op Psalm 17:30 (Septuaginta) en Psalm 26:2. De lofprijzing in de jongere handschriften is gebaseerd op 1 Kronieken 29:11-13.
Teksten.
De oudste teksten van het Onzevader die zijn overgeleverd, zijn in het Koinè-Grieks. In het Nederlandse taalgebied zijn per religieuze stroming andere vertalingen gebruikelijk, zo zijn er verschillende protestantse vertalingen. De hieronder staande weergaven gaan uit van de langere versie van Matteüs.
Vertalingen tot 2016.
In 2014 werd de huidige vertaling geschreven van het Onzevader, die de verschillen ophief die tot dan toe tussen België en Nederland bestonden. Deze tekst werd van kracht vanaf de advent van 2016, d.i. 27 november 2016. Tot dan bleven de oude Belgische en Nederlandse vertalingen in gebruik.
De verschillen met de vertaling die vanaf 27 november 2016 gebruikt wordt zijn vet-gecursiveerd aangegeven.
Raad van Kerken / Oecumenisch.
Oecumenische vertaling zoals die wordt voorgesteld door de Raad van Kerken.
Verschillen tussen protestanten en rooms-katholieken.
De slotwoorden "Want van U is het koninkrijk en de kracht en de heerlijkheid in eeuwigheid" ontbreken in de oudste handschriften van het evangelie van Mattheus.
Embolisme.
In de katholieke misviering volgens de Novus Ordo Missae sluit de priester het gebed af met het embolisme.
Orthodoxe Kerk.
In de Orthodoxe Kerk wordt de doxologie nooit uitgesproken door de gelovigen. Deze wordt altijd gedaan door de priester. In de Griekse traditie gebruikt men bij het afwezig zijn van de priester: "Door de gebeden van onze Heilige Vaders, Heer Jezus Christus Onze God ontferm U over ons, Amen."
Gentsch Vader-Onze.
Een parodie op het Onzevader, is het "Gentsch Vader-Onze", geschreven door een anonieme auteur in 1572.
Helse duvel die tot Brussel zijt
Uwen naam ende faam zij vermaledijd
Want heeft geduurd te langen tijd
Noch in hemel noch op erden
Gij beneempt ons huiden ons dagelijks brood
Wijf ende kinderen hebben 't grote nood
Gij en vergeeft niemand zijn schuld
Want gij met haat ende nijd zijt vervuld
O Hemelsen Vader, die in den hemel zijt
Maak ons dezen helsen duvel kwijt
Daar hij mede handelt alle kwaad
't Welk leeft of zij des duvels waar

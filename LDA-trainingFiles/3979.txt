	Desillusies van artiestenbestaan met lef verbeeld
	De warme en de koude kant van Jan de Groot. Gezien 24 augustus in Theater Extender, Amsterdam. Daar t/m 31 augustus; van 15 september t/m 27 oktober alleen op maandag.
'In de mallemolen van het leven, draai je allemaal je eigen rondje mee', zong Heddy Lester in 1977 op het Songfestival. Ze moest het daarna tot vervelens toe zingen, het bleef haar enige hit.
Wat moet een artiest wiens roem gebaseerd is op n enkel liedje, op n enkele rol? Dat vroegen Heddy Lester en haar collega's Wilfred Klaver en Carline Brouwer zich af. Klaver was ooit een veelbelovende, jonge acteur en werd beroemd door zijn rol in de tv-serie Spijkerhoek. Carline Brouwer wilde ballerina worden, maar had daarvoor niet het juiste lichaam.
Van deze drie is Brouwer misschien wel het best terecht gekomen. Ze speelt al jaren toneel bij De Appel, van Ophelia tot Eline Vere. Heddy Lester heeft ooit nog een mooie rol gespeeld in Getto van Sobol ook bij De Appel en Wilfred Klaver verdween gewoon, met al zijn talent.
Over dat grillige bestaan van artiesten die hun ambities net niet kunnen waarmaken, gaat de komedie De warme en de koude kant van Jan de Groot, die de sores van het drietal kennelijk van dichtbij kent. 'Een hilarische zomerkomedie', luidt de ondertitel van het stuk. De Groot bewerkte de persoonlijke verhalen van Lester, Klaver en Brouwer tot een moderne klucht. Helaas deed hij dat zo weinig subtiel dat dit op zich interessante idee bijna volledig wordt weggedrukt door nevenintriges.
Heddy Lester en Carline Brouwer spelen de gesjeesde zangeres Hannie en de mislukte danseres Olga die een eetcaf beginnen. Ze hopen dat het een artiestencaf wordt, en leuke contacten opdoen voor een rentree in de showbizz. Wilfred Klaver is de ober die droomt van een carrire aan het grote toneel en voortdurend Shakespeare citeert.
Dat zou genoeg zijn voor een aardige komedie, te meer daar personage en persoon in dit geval zo spannend dicht bij elkaar staan. Maar De Groot laat de dames ook nog eens ex-geliefden zijn, en Hannie met de ober aan de haal gaan. Ze wordt zelfs op de keukentafel genomen, de vaatdoek blijkt een beflapje, maar dan hebben we al een paar andere 'hilarische' grappen van eenzelfde niveau gehad.
Pas als de drie een hard en venijnig gevecht aan gaan over de desillusies in hun artiestenbestaan, krijgt De warme en de koude kant betekenis. De spelers zijn dan ook op hun best, en hoeven niet terug te grijpen op te veel geschreeuw, te veel hysterie.
Voor en na dit toneelstukje, dat zich afspeelt in een echte keuken, spelen de artiesten gewoon door. Dat past in de traditie van de inmiddels opgeheven theatergroep Tender in wiens theatertje dit zomervertier wordt vertoond. Heddy, Carline en Wilfred voelen zich dan op hun gemak - juist in die terloopse terzijdes, in die kleine stekeligheden. Heddy Lester zingt jazz, Carline Brouwer doet een spagaat voor een knaak en Wilfred Klaver blijkt goed te kunnen zingen en is misschien zelfs wel klaar voor Joop van den Ende.
Met de moed der wanhoop artiest proberen te zijn, en dat ongegeneerd laten zien, het getuigt van lef. Blikvanger is de jurk die Heddy Lester in 1977 in De Mallemolen droeg en die nu weer even over haar schouders hangt - 'de molen draait ook zonder jou, je paard blijft nooit lang leeg.'
Hein Janssen


	Top tien: Flaters op het ijs
	1. Jos Valentijn, WK sprint '76, staat na drie afstanden zo ver voor dat hij de duizend meter alleen maar hoeft uit te rijden voor de titel, maar wordt na drie valse starts gediskwalificeerd.
2. Hilbert van der Duim, WK '81, juicht op de 5000 meter een ronde te vroeg.
3. Falko Zandstra, WK '95, loszittende armband komt op zijn schaats en brengt hem ten val.
4. Hilbert van der Duim, WK '81, valt op de 1500 meter en verklaart later dat hij over vogelpoep is uitgegleden.
5. Jan Bols, EK '71, verzuimt op de 5000 meter om van buiten- naar binnenbaan te wisselen en wordt daarom gedikwalificeerd.
6. Hilbert van der Duim, WK '83, schaatst de 500 meter, net als de wereldkampioen bij het wielrennen, onder hoongelach van het publiek in een regenboogpak. Het pak is daarna nooit meer op de Nederlandse schaatsbanen waargenomen.
7. Tonya Harding, OS '94, tijdens vrije oefening raakt veter los en beklaagt zich huilend daarover bij de jury.
8. Leo Vogelenzang (fotograaf), finale KNSB-cup '85, loopt schaatser Frans Boon onderuit, die op dat moment in de laatste ronde riant op kop ligt.
9. Piet Kleine, Elfstedentocht '97, ziet bij Hindeloopen stempelhok over het hoofd waardoor hij wordt gediskwalificeerd.
10. Arie Zee en Chris Meeuwisse, voorbereiding EK '61, keren de kernploeg, op trainingskamp in het Noorse Fagernes, de rug toe omdat in Nederland de Elfstedentocht ophanden is. Uiteindelijk gaat die niet door. Na excuses gemaakt te hebben mogen Zee en Meeuwisse wel terugkeren naar Fagernes op voorwaarde dat zij zelf het vliegticket betalen.
(Flaters op het ijs)



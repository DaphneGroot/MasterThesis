Florennes.
Florennes is een plaats en gemeente in de Belgische provincie Namen. De gemeente telt ruim 11.000 inwoners. Florennes ligt enkele kilometer ten noordoosten van het stadje Philippeville in het gebied tussen de Samber en de Maas. In de omgeving vertrekken de riviertjes Molignée en Flavion naar de Maas, en de Thyria en de Ruisseau d'Yves naar de Eau d'Heure, een zijrivier van de Samber.
Place de l'Hôtel de Ville met zicht op de Sint-Gangulfuskerk
Geschiedenis.
In de jaren 80 kwam Florennes in het nieuws door de plaatsing van kruisraketten. Ondanks grote demonstraties ging de Belgische regering akkoord met de plaatsing van 48 kruisraketten in Florennes als gevolg van het NAVO-dubbelbesluit. Uiteindelijk werden er 20 geplaatst op de vliegbasis bij Florennes; deze werden na het INF-verdrag van 1987 verwijderd en in de Verenigde Staten vernietigd.
Kernen.
Naast Florennes-centrum bestaat de gemeente nog uit de deelgemeenten Corenne, Flavion, Hemptinne, Morville, Rosée, Saint-Aubin, Hanzinelle, Hanzinne, Morialmé en Thy-le-Bauduin.
In Florennes-centrum ligt iets ten zuiden van de dorpskern nog het dorpje Chaumont
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
Oude kasteel en dorpscentrum van Florennes
Bestuur 2007-2012.
Het bestuur van Florennes bestaat uit een coalitie van cdH dat opkwam onder de naam Contact21, Ecolo en een raadslid dat bij de verkiezingen nog opkwam voor de MR maar nadien besliste om als onafhankelijke te gaan zetelen.

	Ex-president Ahmed Ben Bella voorziet spoedige beindiging crisis in Algerije 'We hebben de limiet nu wel bereikt'
	
El Pa¡s
MADRID
Ahmed Ben Bella weigert oud te worden. Zijn haar is nog lang niet helemaal grijs en zijn vitaliteit houdt gelijke tred met zijn optimisme. Hij strijdt onvermoeibaar voor verzoening in Algerije en probeert het embargo tegen Irak ongedaan te krijgen. 'Ik ben geen politicus, maar een revolutionair', zegt hij.
Ben Bella was de held van het Algerijnse verzet tegen de Franse kolonisator. Van 1963 tot zijn afzetting in 1965 was hij de eerste president van het onafhankelijke Algerije. Ahmed Ben Bella heeft zich opgeworpen als de stuwende kracht achter het pan-Arabisme en was met de Egyptische president Nasser een van de architecten van de Organisatie van Niet-Gebonden Landen. In de jaren zestig was Ben Bella vriend en klankbord van Ernesto 'Che' Guevara.
Ahmed Ben Bella is net terug in Spanje na een bezoek aan Libi, Irak en Libanon. Hij is eigenlijk permanent op reis door Europa en de Arabische wereld. De Algerijnse ex-president woont afwisselend in Spanje en Zwitersland.
'Er is een tijd van oorlog en een tijd van vrede. Alles heeft een limiet en we hebben die limiet bereikt.' Ben Bella is ervan overtuigd dat een oplossing voor de bloedige crisis in Algerije niet ver meer verwijderd is. 'Ik ben optimistisch. De regering en de islamisten van het FIS resteert slechts n remedie: de onderhandelingstafel.'
- Zijn die onderhandelingen echt zo nabij?
'Ja, in feite zijn ze al begonnen. Ik weet niet waarom ze het verborgen willen houden, maar een deel van het leger onderhandelt al met het FIS, buiten president Zroual om. Daarom kondigde het FIS afgelopen oktober een staakt-het-vuren af. Dat bestand was geen eenzijdige handeling, maar een gevolg van een alliantie tussen het leger en de FIS tegen de GIA (Gewapende Islamitische Groepen), de meest extreme islamisten.
- Waarom is het FIS nog niet gelegaliseerd?
'Dat zal binnenkort gebeuren. Er zijn al andere islamistische groepen, zoals Hamas en En-Nahda, gelegaliseerd en er is geen enkele reden om dat ook niet met het FIS te doen. Het FIS heeft de vestiging van een theocratisch systeem afgezworen en zegt voorstander van een demoratisch bestel te zijn. Als het FIS niet wordt gelegaliseerd, komt dat omdat de autoriteiten bang zijn. Ze vrezen dat het FIS opnieuw de verkiezingen zal winnen. Maar er komt een moment dat de militairen terug naar de kazerne gaan en toestaan dat de stem van het volk wordt gerespecteerd.
- Wie is bij de onderhandelingen betrokken?
'Merkwaardigerwijs is het chefstaf generaal Lamari die met het FIS onderhandelt. Tot voor kort was Lamari tegen onderhandelingen. Zroual was eerst voorstander van een dialoog met het FIS, maar sinds hij in 1995 de presidentsverkiezingen heeft gewonnen, is hij tegen onderhandelingen met het FIS.'
- Is de verdeeldheid binnen het regime te wijten aan de strijd wie er munt kan slaan uit de onderhandelingen?
'Ja, maar de strijd gaat vooral om de macht en de contracten. Algerije is met zijn fosfaten, olie, gas, kwik en goud een zeer rijk land. Al die producten zijn in handen van de militairen en ze knokken onderling over het beheer. Daarom zijn Zroual c.s. tegen onderhandelingen.'
- Niet de GIA maar het staatsapparaat is verantwoordelijk voor de meeste bloedbaden. Willen de militairen de onderhandelingen saboteren?
'Dat is slechts een deel van het probleem. Wij hebben een situatie bereikt waarin niemand weet wie wie vermoordt. Algerije kent vele organisaties die met de politie samenwerken. Die groepen werden opgericht tijdens de onafhankelijkheidsstrijd en hebben zich nu als ware moordmachines tegen de bevolking gekeerd. Met die doodseskaders, die wij in Algerije 'patriotten' noemen, is een deel van de bevolking actief deelnemer aan het conflict geworden. Er is een criminele markt ontstaan, waaraan iedereen zijn steentje bijdraagt: niet alleen leden van de GIA die elkaar uitmoorden, maar ook de politie, de militairen en andere organisaties die aan het regime zijn gelieerd en net zo bloedig of nog bloediger tekeergaan.'
- Heeft het leger de situatie niet meer onder controle?
'De moordenaars hebben n ding gemeen: ze zijn niet alleen. Ze hebben altijd een generaal die hen dekt. Maar de oorlog en de executies zijn geprivatiseerd. De Algerijnse oorlog is een oorlog tussen stammen en tussen maffiaclans die elkaar naar het leven staan wegens de enorme economische belangen. Het kan toch geen toeval zijn dat het geweld hoofdzakelijk in het noorden plaatsvindt. In het noorden ligt een van de groenste en rijkste laagvlakten ter wereld. De oorlog heeft de zeggenschap over die vlakte als inzet. Het land is er nog niet geprivatiseerd en wordt beheerd door comits. Terwijl het IMF privatiseringen oplegt om de buitenlandse schuld af te betalen, verzetten de landbouwers zich tegen degenen die hun bezittingen willen afpakken, niet in landbouw zijn genteresseerd en alleen maar bouwplannen hebben. Het bewijs voor die stelling is: kijk maar naar het zuiden. Daar zit olie en gas in de grond, maar vinden geen aanslagen plaats. Niemand heeft er belang bij de Westerse belangen te schaden.'
- In welke mate is Europa verantwoordelijk voor het geweld?
'Alle Europese landen hebben het regime van Zroual erkend, omdat het enige wat hen interesseert de vraag is of Frankrijk zijn Algerijnse olie krijgt en Spanje zijn gas. Wie Algerijnse olie of gas afneemt, steunt het regime.'
- Moet Europa een embargo afkondigen of streven naar een VN-vredesmissie naar Algerije?
'De bevolking moet worden geholpen, want de armoede is erg groot. De bevolking heeft niets te eten. Er moeten hulpcentra komen voor alle bedreigde vrouwen. Maar ik ben tegen elke vorm van buitenlandse inmenging in het Algerijnse conflict. Na zo veel jaren kolonisatie wil de bevolking geen westerse soldaten zien. Ze zullen niet welkom zijn.'
- Wat is dan de oplossing?
'Om aan het geweld een einde te maken moeten we een oplossing zoeken die voor iedereen aanvaardbaar is. Ik heb vijf of zes keer met Zroual gesproken, maar de president voelt niets meer voor een dialoog. Het FIS wil wel praten maar kan de problemen nooit alleen oplossen. Er moet een overgangsregering komen die binnen zes maanden eerlijke verkiezingen uitschrijft. Een andere oplossing is er niet. Er moet eerst een comit van vijf of zes wijzen komen om de overgang te bewerkstelligen. De leden van het comit moeten boven elke verdenking of partijpolitieke belangen verheven zijn, ervaring hebben met onderhandelingen en met het oplossen van geweldsconflicten.'
- Personen zoals u?
'In alle bescheidenheid denk ik dat ik voldoende ervaring heb om te kunnen helpen. Ik weet veel van geweldsproblemen, want vergeet niet dat ik heb gevochten in de Algerijnse bevrijdingsstrijd. Dat was ook een verschrikkelijke periode. Bovendien ben ik 81. Ik zal mijn grootste triomf beleven als ik op een dag in vrede in mijn land een kopje koffie kan drinken.'

Foto
	Ahmed Ben Bella FOTO ABC


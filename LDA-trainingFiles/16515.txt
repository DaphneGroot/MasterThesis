Wilhelm Grimm.
Wilhelm Grimm (L.) met zijn broer Jakob
Wilhelm Karl Grimm (Hanau, 24 februari 1786 - Berlijn, 16 december 1859) was een Duits taalkundige.
Hij vormde samen met zijn één jaar oudere broer Jakob Grimm de gebroeders Grimm. Vanaf 1806 verzamelden ze "Märchen" (volksverhalen en sprookjes) die zij publiceerden onder de titel Kinder- und Hausmärchen (1812-1822). Wilhelm trouwde in 1825 met Henriette Dorothea Wild, ook wel "Dortchen" genoemd.
Hij werd in 1831 professor aan de Universiteit van Göttingen. In 1837 ondertekende hij samen met zijn broer Jakob en vijf andere collega's (de Göttinger Sieben) een protestbrief tegen Ernst August I van Hannover, waarna alle zeven ontslagen werden.
Op verzoek van de koning Frederik Willem IV van Pruisen kwamen ze in 1841 naar Berlijn waar ze aan de Humboldt-Universität zu Berlin studeerden en werkten. In 1852 begonnen ze aan het "Deutsches Wörterbuch", dat pas in 1960 werd voltooid. Wilhelm stierf in 1859; zijn broer 4 jaar later.

	Belasting innen in Rusland steeds riskanten
	AFP
MOSKOU
Het beroep van belastinginner is in Rusland een riskant beroep. Vorig jaar werden 26 inners vermoord, liepen er 74 verwondingen op en werden er 164 bedreigd met marteling, zo meldde maandag het persbureau Itar-Tass op gezag van de belastingdienst.
Tot zes keer toe werden ambtenaren van de fiscus slachtoffer van ontvoering. Er waren 41 gevallen van brandstichting of bomaanslagen. De Russische belastinginspectie ziet het voor dit jaar nog somberder in. Kort geleden staken onbekenden een vrouwelijke ambtenaar in Jekaterinenburg neer.
De inning van de belasting bezorgt de Russische autoriteiten hoofdbrekens. Veel particulieren en bedrijven ritselen volop om de belasting te ontduiken. Het Internationaal Monetair Fonds (IMF) heeft eind vorig jaar het overmaken van kredieten enkele malen tijdelijk opgeschort, wegens de problemen van de Russische fiscus.


	Chriet sans gne
	- Goedemorgen, meneer Titulaer. Ik heb hier uw nieuwe boek 'Mijn Biografie' voor me. Loopt dat een beetje?
'Het ligt net een paar dagen in de boekhandel, dus het is nog wat vroeg om dat te kunnen zeggen.'
- Maar u verwacht er wel wat van?
'Het interesseert me helemaal niets of mensen het lezen. Ik heb een heel actief leven gehad. Er is veel goed gegaan. Zelfs wat mislukte, was interessant. Ik wilde het een keer opschrijven. Dat heb ik gedaan.'
- U hebt er een punt achter gezet?
'Achter het werk voor de televisie wel. Mijn productiewerk is verkocht. Maar ik geef nog steeds lezingen, zo'n honderd per jaar. En ik adviseer bedrijven.'
- Televisie was fysiek te zwaar aan het worden?
'Ruim twee jaar geleden heb ik een herseninfarct gehad. Dat maakt dinger soms wat moeizamer. Maar ik maak toch vooral geen televisie meer omdat er te veel zenders zijn. Je hebt nu een hit met 10  procent kijkdichtheid. In mijn tijd haalde ik tegen de 100.'
- Maar toen was er maar n Nederlandse zender.
'Dan kom je dus snel op 100 procent. Van de mensen die kijken, natuurlijk.'
- Voor televisie kan het publiek niet groot genoeg zijn en voor uw boek kan u dat geen spat schelen?
'Ik vond dat mensen door de televisie een eenzijdig beeld van me hadden. Ik heb bijvoorbeeld heel veel gereisd. Zo'n tweehonderd reizen. Letterlijk van pool tot pool.'
- Dat was toch voor uw televisiewerk?
'Nee hoor. Veel vaker gewoon als toerist.'
- En mensen willen daarover alles weten, denkt u?
'Het waren interessante reizen. We hebben veel gezien. Ik heb er wat van genoteerd. Maar lang niet alles.'
- De lezer voelt nu en dan toch enige gne over de details die u prijsgeeft. U meldt precies aan wat uw huis in Houten kostte, 48 duizend gulden bij een vraagprijs van 52.500. We lezen over de eerste stapjes van uw dochtertje, op 8 december 1979. We zien foto's van ontbijt op bed met uw vrouw, 28 mei 1992. Uw 25-jarig huwelijk, met foto. Enzovoort. Dat zijn toch irrelevante privzaken?
'De prijs van mijn huis geeft aan dat er veel is veranderd. Het is een historisch document.'
- Uw familie had daar geen bezwaar tegen?
'Die heb ik het niet gevraagd. Ze hebben een exemplaar gekregen. Ik heb geen commentaar gehad.'
- Zou het niet veel interessanter zijn om uw bespiegelingen over zoveel jaar technologische innovatie op papier te zetten?
'Dat kan best nog komen.'
- In 'Mijn Biografie' gaat het voortdurend over de aandacht van de media voor uw persoon en werk. U treedt graag op de voorgrond?
'Ik heb het nooit zo gezocht, het kwam op me af.'
- Maar u vindt dat wel opvallend prettig.
'Zakelijk kwam het goed uit.'
- In de inleiding zegt u dat dat spotje voor Postbus 51, waarin u naakt in een regenton iets over het milieu zegt, precies uw manier van denken weergeeft. Hoe bedoelt u dat?
'Dat alles relatief is. Het stelt helemaal niets voor dat ik op de Nederlandse televisie in mijn blote buik in een regenton ga staan. Ik ga ook naar de sauna, naar blootcampings. Mensen denken maar wat ze willen.'
- Chriet Titulaer geneert zich nergens voor, als het maar opvalt, is eigenlijk de boodschap van dit boek?
'Ik heb de feiten genoteerd. Als men wil dat ik me anders gedraag, moet men een ander zoeken.'
Martijn van Calmthout


Foto
	Chriet Titulaer in Jeruzalem. FOTO UIT BOEK


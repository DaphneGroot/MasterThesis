Wodan.
Wodan en Freya door Emil Doepler, ca. 1905
Wodan en het zwaard in de boom, Mainbruecke Freudenberg
Wodan als aanvoerder van de Wilde Jacht
Wodan geneest het gewonde paard van Baldr
Wodan (Fries: Weda, Angelsaksisch en Oudsaksisch: Woden, Duits: Wotan, Germaans Wuotan, Scandinavisch Odin) is de oppergod van de Germaanse goden in de Germaanse mythologie. Wodan wordt vereenzelvigd met de Scandinavische Odin, de stamvader van het geslacht van de Asen.
Wodan wordt in de mythologie ook wel gekoppeld aan Holda, of Vrouw Holle. Hij wordt vergezeld door twee raven, Huginn en Muninn geheten.
De naam Wodan in de taal.
De plaatsnamen Woensel, Woensdrecht, Woensberg en Uden zijn gebaseerd op de naam van Wodan, evenals de dag woensdag. Op grond van deze resten van de naam Wodan denkt men dat de Wodanverering in de Lage Landen uitgebreid is geweest.
In het Engels verwijzen de namen Wednesbury en Wednesfield naar Wodan. Ook "Wednesday" (woensdag) verwijst naar Wodan. In Duitsland heeft de woensdag niet de naam van Wodan. Het woord "Mittwoch" staat voor de middelste dag van de week.
Wilde Jacht.
Wodan stond centraal tijdens het Joelfeest, dat de Germanen vierden rond de midwinterse zonnewende. Wodan is de leider van het dodenleger, de Wilde Jacht of Wilde Heir, dat door de lucht jaagt. In Twente kent men nog het ossenhoornblazen, waarvan sommigen menen dat het van oorsprong diende om Wodan te helpen met zijn Wilde Jacht op de Fenriswolf.
Edda.
In de Edda wordt beschreven hoe Wodan (Wegendoler, Doodenmans zoon) naar Hel, de godin van de onderwereld gaat. Hij wil weten wie er sterven zal. De waarzegster (VÃ¶lva) voorspelt de moord op Baldr door Hodr. Ook voorspelt ze de geboorte van een zoon van Wodan, die de dood van Baldr wreken zal. Wodan beledigt Hel en zij zal tot de ondergang der goden, door toedoen van de losgebroken Loki, nooit weer een man tot haar laten komen.
Ook haalt Wodan (met behulp van de aardevrouw Strijdvreugde en de slang Doorbek) de verjongende drank van de lenteregen naar het Walhalla terug, nadat de reuzen deze gestolen hebben.
Wodan wordt beschreven als Haarbaard, een veerman. Hij ontmoet Thor als hij de rivier wil oversteken. Haarbaard mag alleen eerlijke zielen overzetten op de boot van Strijdwolf. Thor vertelt de zoon van Wodan te zijn en de reus Berggevaarte gedood te hebben en nog vele andere gevechten gewonnen te hebben. Wodan vertelt over zijn avonturen met vrouwen en na een lange discussie vol spot, blijft hij weigeren Thor de rivier over te zetten.
Wodan wordt ook de Veelwijze genoemd.

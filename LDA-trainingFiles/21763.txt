Frank Herbert.
Frank Herbert (Tacoma (Washington), 8 oktober 1920 â€“ Madison (Wisconsin), 11 februari 1986) was een Amerikaans sciencefictionschrijver. Hij schreef een twintigtal romans en een veertigtal verhalen, maar is voornamelijk bekend van zijn zesdelige epos "Dune" ("Duin").
Na zijn opleiding aan de Washington universiteit in Seattle studeerde hij psychologie, ecologie en alternatieve energiebronnen. Hij was voornamelijk werkzaam als journalist en redacteur tot begin jaren zestig. Daarna heeft hij zich volledig op het schrijven van romans en verhalen gericht. Herbert is een van de belangrijkste sciencefictionauteurs na 1950. Hij was getrouwd met Beverly Ann Stuart (2 kinderen), en daarvoor met Flora Parkinson (1 kind).
Voor "Duin" heeft hij een Nebula Award (1965) en een Hugo Award (1966) ontvangen. Het verhaal sluit aan bij zijn interesse in de ecologie en de psychologie, met betrekking tot de locatie en de uitwerking van de personages.
In 1984 werd Duin een eerste maal verfilmd, geregisseerd door David Lynch met Kyle MacLachlan, Brad Dourif en Sting.
Er werd een mini TV serie gemaakt (2001) over "Duin" en een tweede serie (2003) met als titel "Kinderen van Duin"
Na zijn overlijden zette zijn zoon Brian Herbert samen met Kevin J. Anderson de Dune-serie voort. Er bestaat echter een duidelijke stijlbreuk.
Bibliografie.
Hiernaast verscheen een grote reeks kortere verhalen. Veel van de verhalen zijn, zoals ook uit bovenstaande lijst blijkt, eerst als vervolgverhalen in tijdschriften verschenen.
Zijn zoon Brian schreef een goede biografie over zijn vader onder de titel "Dreamer on Dune" (2003).

Saint Vincent en de Grenadines.
De hoofdstad Kingstown gezien vanaf Fort Charlotte
Saint Vincent en de Grenadines is een onafhankelijk land in de Caribische Zee ten noorden van Grenada. Het maakt deel uit van het Brits Gemenebest en bestaat uit het circa 20 kilometer lange Saint Vincent en een aantal kleine eilandjes - de Grenadines: Bequia, Baliceaux Island, Mustique, Petit Mustique island, Savan Island, Petit Canouan, Canouan, Mayreau, Tobago Cays, Union Island, Petit St.Vincent Island. De hoofdstad is Kingstown en het land is een monarchie (een Commonwealth realm) met als staatshoofd Koningin Elizabeth II.
Geschiedenis.
De eilanden werden in 1719 door Frankrijk op de Indiaanse bevolking veroverd. Bij de Vrede van Parijs (1763), gesloten tussen Groot-Brittannië, Frankrijk en Spanje, werden Saint Vincent en de Grenadines aan Groot-Brittannië toegewezen. In 1979 werd het land officieel onafhankelijk.
Geografie.
De eilandengroep vormt een onderdeel van de Bovenwindse Eilanden van de Kleine Antillen. De geografie van het belangrijkste eiland van Saint Vincent en de Grenadines is grotendeels vulkanisch, en omvat maar weinig vlakke bodem. Er is ook een groot verschil tussen de kustlijnen aan beide kanten van het eiland. De windwaartse kant is zeer rotsachtig, terwijl de lijzijde uit vele zandige stranden bestaat en veel meer baaien heeft.
Bestuurlijke indeling.
Het land is onderverdeeld in zes parishes; vijf voor Saint Vincent en één voor de Grenadines.

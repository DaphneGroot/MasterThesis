Nazareth (België).
Nazareth is een Belgische gemeente in Oost-Vlaanderen (arrondissement Gent). De gemeente telt ruim 11.000 inwoners (2017), die Nazareners worden genoemd.
Geschiedenis.
Voor de herkomst van de naam "Nazareth", die al in een tekst uit 1259 n.Chr. voorkomt, zijn verschillende verklaringen voorgesteld. Het waarschijnlijkst is, dat Nazareth genoemd is naar de gelijknamige Bijbelse plaats Nazareth. Minder waarschijnlijk is, dat Nazareth oorspronkelijk een verschrijving is van "magherhet" ("magere heide").
Wapenschild.
Het wapenschild van Nazareth is een samenstelling van twee familiewapens
Kernen.
De gemeente telt naast Nazareth nog één deelgemeente, namelijk Eke.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Kenmerken.
Nazareth is een economisch knooppunt met veel werkgelegenheid en toch een landelijk karakter. Er zijn vijf bedrijventerreinen, meer dan 100 landbouwbedrijven en talrijke handelszaken. Men kan er wandelen en fietsen in de Hospicebossen, langs de Schelde en op het Spoorwegpad.
2013-2018.
Burgemeester is Danny Claeys (CD&V). Hij leidt een coalitie bestaande uit CD&V en sp.a. Samen vormen ze de meerderheid met 13 op 21 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt

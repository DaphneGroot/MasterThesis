Graafstroom (gemeente).
Graafstroom () is een voormalige gemeente in de Nederlandse provincie Zuid-Holland. De gemeente telde 9.794 inwoners en had een oppervlakte van 69,33 km² (waarvan 2,80 km² water). Sinds 1 januari 2013 vormen de gemeenten Graafstroom, Liesveld en Nieuw-Lekkerland samen de gemeente Molenwaard.
Kernen.
In 1986 is de gemeente Graafstroom (vernoemd naar de Graafstroom die door deze gemeente loopt) ontstaan door gemeentelijke herindeling en omvat de volgende dorpen: Bleskensgraaf en Hofwegen (hier bevindt zich het gemeentehuis), Brandwijk (waaronder Gijbeland valt), Goudriaan, Molenaarsgraaf, Ottoland, Oud-Alblas en Wijngaarden.

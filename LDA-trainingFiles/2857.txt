	'Algerije is op weg naar democratie'
	Van onze verslaggever
Fred de Vries

PARIJS
Stuurs kijkt Nadjia Bouzeghrane door het raam van een Parijs' caf naar buiten. De vragen over onderhandelingen met het FIS, het verboden Algerijnse Islamitisch Heilsfront, zinnen haar niet. 'De creatie van het FIS in 1989 was het keerpunt in onze geschiedenis. Daarmee ging het mis. Je kunt niet met de islamisten discussiren. En waarom zou je met hen discussieren? Er is zonder de islam een oplossing mogelijk.' Ze bijt op haar nagels en wendt het hoofd weer af.
Tot dat moment had ze geanimeerd zitten praten. Bouzeghrane (46) was jarenlang betrokken bij de Algerijnse vrouwenbeweging. En in 1990 was zij een van de medeoprichters van de onafhankelijke krant El Watan. Drie jaar later vluchtte ze naar Parijs, na steeds ernstiger bedreigingen door de islamisten. 'Ik wilde me niet opsluiten om te kunnen werken', zegt ze, refererend aan collega's die hun intrek hebben genomen in een zwaar bewaakte villawijk in Algiers.
Drie moorden deden haar besluiten te vertrekken. Het eerste slachtoffer was een bevriende psychiater, het tweede de journalist Tahari Djaout en het derde de 70-jarige moeder van een politieagent.
Bouzeghrane vertelt dat ze bang was dat haar collega's haar de vlucht kwalijk zouden nemen. Dat bleek niet het geval. 'Ze zeiden: ''We hebben mensen als jij nodig om in het buitenland te vertellen wat er hier gebeurt''.'
Dat doet ze nu dus, als lid van de steeds verder uitdijende familie Algerijnse ballingen in Parijs. Bouzeghrane verkondigt gedreven het standpunt van de stroming die iedere vorm van dialoog met de islamisten afwijst en de politiek van 'radication' (uitroeiing) steunt.
Maar tijdens het gesprek wordt duidelijk dat de vertwijfeling heeft toegeslagen. Als een laatste strohalm bejubelt ze de persvrijheid die de journalisten hadden afgedwongen na de Algerijnse Lente van 1988, toen de jongeren en masse de straat opgingen en de journalisten de voorvechters van democratie werden.
Journalisten vervullen in haar ogen een sleutelrol bij de democratisering van Algerije. 'We zijn op weg naar de democratie', houdt ze vol. 'Die weg is lang. Maar er is geen enkel Arabisch land met een pers zo vrij als de onze. De parlementarirs kunnen vrijuit praten, in de kranten worden alle belangrijke onderwerpen behandeld.'
De feiten spreken haar tegen. In het dit jaar verschenen rapport van Reporters sans Frontires (RSF) wordt niet alleen een uiterst somber beeld geschetst van de Algerijnse persvrijheid, ook de toedracht van de moord op een aantal journalisten (door 'terroristen') wordt in twijfel getrokken.
Sinds de annulering van de verkiezingen van januari 1992 zijn bijna zestig Algerijnse journalisten vermoord en heeft de staat 58 keer kranten in beslag genomen of verboden. Vanaf juni 1994 zijn er uiterst strenge beperkingen gentroduceerd over hoe en wat er over de burgeroorlog mag worden bericht. Officieel mogen alleen perscommuniqus van de regering worden geciteerd. In de praktijk laten de autoriteiten ook andere berichtgeving toe over moordpartijen en misdaden door de islamistische 'terroristen'. De buitenlandse media zijn vanwege de onveiligheid in Algerije vrijwel geheel aangewezen op de lokale pers.
Vorig jaar introduceerde het ministerie van Binnenlandse Zaken bovendien 'leescomit's', die de inhoud van kranten doorspitten op 'veiligheidsaangelegenheden' voor ze gedrukt mogen worden. Het resultaat is dat over verliezen aan regeringszijde absoluut niets bekend wordt. Toen Bouzeghrane's krant El Watan in 1993 toch meldde dat er ergens vijf gendarmes waren gedood, werden zes journalisten opgepakt en werd de krant twee weken verboden.
RSF plaatst ook vraagtekens bij de moord op een aantal journalisten. Rechtzaken zijn niet openbaar, en vrijwel altijd worden 'daders' zonder pardon gedood, voor ze berecht konden worden. RSF haalt de chef van El Watan aan, Omar Belhouchet, die toegaf dat 'er journalisten zijn die de overheid zeer tot last zijn. En het zou me niets verbazen als ik te horen krijg dat een aantal van mijn collega's vermoord is door agenten van de regering'.
Off the record schrijven volgens RSF Algerijnse journalisten de dood van ten minste vier van hun collega's toe aan groepen met nauwe banden met de machthebbers.
Dit alles heeft ertoe geleid dat de civil society in Algerije na de jubel begin jaren negentig geheel is ondermijnd, zegt Djallal Malti, Mahrebdeskundige van RSF. 'De beste journalisten zijn vermoord of gevlucht. De overgeblevenen hebben weinig ervaring en nauwelijks idee van ethiek. Ze willen niet worden gezien als antiregeringsgezind en kunnen de druk niet aan.'
Van persvrijheid is daarom al lang geen sprake meer. Erger nog: de verschillende clans binnen de regering zouden verschillende kranten beheersen. Zo zou El Watan, de grootste serieuze Franstalige krant, inmiddels worden gedirigeerd door Tewfik Mdine, chef van de geheime dienst en voorstander van oFCUFo*eradication. 'De civil society in Algerije', zegt Malti, 'bestaat niet meer. De regering moest daar niks van hebben, de islamisten evenmin.'
Samen met Amnesty International en twee andere mensenrechtenorganisaties riep RSF vorige week op tot een internationaal onderzoek naar mensenrechtenschendingen in Algerije. De regering reageerde furieus. De Algerijnse pers volgde braaf.
Dit is het eerste van drie artikelen over Algerije.

Foto
	De verkiezingen van 1991. De regering greep in toen het FIS won. FOTO AFP


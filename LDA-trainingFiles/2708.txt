	Stoppen? Boebka wil nog zoveel
	Van onze verslaggever
Rolf Bos
'S-GRAVELAND
'Stoppen? Ik?' Sergej Boebka, de legendarische polsstokhoogspringer uit Oekrane kijkt zijn ondervrager met felle blauwe ogen aan. 'Ik heb nog zoveel plezier in mijn sport. Bovendien ben ik nog niet helemaal klaar. Ik wil nog een Olympische titel halen en tijdens de WK atletiek in Sevilla in 1999 ga ik ook nog strijden. En waarom zou ik in de tussentijd het wereldrecord niet meteen weer wat scherper stellen?'
Sergej Boebka is voor de tweede keer in zijn leven in Nederland. De eerste maal was de nu 33-jarige atleet uit de Donetsk in 1981 in het land. Hij sprong toen als junior ergens in Utrecht, zwiepte met zijn polsstok nog als Sovjet-burger door het leven.
Ruim zestien jaar later springt Boebka nog steeds over grote hoogtes. In Athene werd hij, tot verbazing van vriend, vijand, en ook zichzelf, voor de zesde maal wereldkampioen. Uniek, omdat er maar zes wereldkampioenschappen atletiek in de geschiedenis zijn gehouden. Elke keer gaf de tsaar van de polsstok zijn tegenstrevers het nakijken.
De mooiste titel was die recente van Athene. In de schaduw van de Acropolis nam de tsaar na een seizoen vol blessureleed aan de rechter achillespees sportieve wraak op zijn tegenstanders, van wie er enkelen al hadden geroepen dat 'Sergej er beter aan deed te stoppen'.
Er was dus maar n antwoord, zegt Boebka, 'winnen'. Hij weigerde grote concurrent Tarasov in Athene voor de strijd de hand te schudden, want 'die wilde met handcontact mijn krachten laten wegvloeien. Ja, ik ben best bijgelovig, waarom niet.'
De Oekraner hield in de Griekse hoofdstad zijn handen thuis, en ook zijn zenuwen in bedwang en zweefde over 6.01 meter. Het was misschien wel het mooiste moment van de WK in Athene. Boebka was terug.
'Voor mij was Athene geen verrassing. Ik wist wat ik kon. Het moeilijkste was dat ik totaal geen wedstrijdrimte bezat. Maar ik werd geweldig gemotiveerd door het feit dat mijn tegenstanders zeiden dat Boebka dead and finished was. Ik ben ze er nog steeds dankbaar voor.'
De blauwe ogen twinkelen. 'En ik zal het ze de komende jaren nog flink inpeperen.'
'Never say die', glimlacht Boebka in een tennishal in 's-Graveland, waar hij zondagavond samen met Richard Krajick voor beider sponsor Nike een tennisclinic voor talentvolle Europese jongeren heeft verzorgd. Boebka kan een aardig balletje slaan (alhoewel: in de dubbel serveert hij Krajicek zowat diens hoofd eraf), maar als hij zich na de exhibitie omkleedt, kun je zien dat hier geen tennisser voor je staat. Het bovenlichaam is t gespierd.
Twee decennia topsport, en nog heeft Boebka er geen genoeg van. De atleet die sinds 1985 het wereldrecord zeventien maal brak, hij bracht het van 5.85 naar 6.14 meter, is nog steeds in training. Nu is hij weer bezig voor het komende indoor-seizoen, met wedstrijden in onder meer Japan en Kiev. De EK indoor in Valencia in februari laat hij aan zich voorbij gaan, zegt hij. 'Nee, ook bij de EK outdoor, in augustus in Boedapest, kom ik niet. Ik vind die titels niet langer interessant, zeker als je ze vergelijkt met Olympische- of wereldtitels.'
Wat drijft hem nog, vragen we, terwijl we kijken hoe zijn zonen Sergej jr en Vitali tegen een tennisbal slaan. 'Ik hou erg van sport, van de competitie, ik ben er voor geboren.' Bovendien, zegt hij, is hij nog niet klaar. Die ene Olympische titel, die van Seoul, oogt wat magertjes op de erelijst. In Atlanta en Barcelona faalde hij zelf, in Los Angeles, in 1984, mocht hij niet strijden. Zijn toenmalige vaderland, de Sovjet-Unie, boycotte de Californische Spelen.
'Sydney wordt misschien wel mijn eindstation, daar wil ik nog een keer laten zien wat ik kan. Een jaar eerder wil ik nog strijden in Sevilla, tijdens de wereldkampioenschappen van 1999. Ook wil ik het wereldrecord verbeteren.' De atleet die in het verleden met zekere regelmaat de lat met succes hoger liet leggen, sprong al weer drie jaar geleden in het Italiaanse Sestrieres naar zijn - nog steeds staande - wereldrecord van 6.14 meter. 'Drie jaar lijkt lang, maar ik heb tussen 1988 en 1991 ook een tijd gehad dat ik het record niet verbeterde.'
Bovendien, zegt hij, heb ik het record dit jaar ook al verbeterd, 'er zat alleen steeds een voet tussen.' De oogjes lachen weer. 'Nee, serieus, ik had er deze zomer overheen gekund, de sprintsnelheid was er, de techniek was in orde. Maar dan lag de wind weer dwars. Heus, in 1998 ga ik over 6.15.' In de training zweefde hij trouwens al over 6.20 en 6.30, maar dan was er in woonplaats Monaco sprake van rubberen latten, die makkelijker blijven liggen, ook als ze aangetikt worden.
Een volgende generatie polsstokhoogspringers gaat over 6.30 meter, meent hij. 'Computerprogramma's hebben aangetoond dat dat haalbaar is. Als ik pas tien jaar geleden was geboren, dan was ik na het jaar 2000 over die hoogte gegaan. Dan was de te kloppen hoogte veel hoger geweest, dan de hoogtes waarmee ik te maken had aan het begin van de jaren tachtig.' Boebka's eerste wereldrecord lag in 1984 bij 5.85 meter.
Samen met Boebka's manager Andrzej Kulikowsky (die ook Merlene Ottey en het 800 meter-fenomeen Wilson Kipketer in zijn atleten-stal heeft), hadden we even eerder gekeken hoe de polsstokhoogspringer zich voorbereidde op zijn dubbel met Richard Krajicek. Boebka had een echte warming-up afgewerkt in een trainingshal. Serveren, steeds maar weer, het racket links, rechts. Kulikowsky: 'Sergej is een perfectionist, in alles wat hij doet, maar hij moet niet al te veel gekkigheid uithalen. . . het is toch een hele andere sport.'
Ja, zegt Boebka later, tennis is eigenlijk helemaal niet zo gezond voor een polsstokhoogspringer. 'Maar ik vind het wel een leuke sport. Je moet wel oppassen dat je geen blessures oploopt. Ik train nu dagelijks met gewichten, ik loop 300, 400 meter, vijf, zesmaal achter elkaar, doe turn-oefeningen, spring wat op het gras. Over tien dagen, als mijn training wat technischer wordt, zou dat getennis niet meer kunnen. Mijn trainingsschema gunde mij vandaag echter een vrije dag.'
De tsaar is vandaag niet bijgelovig, hij geeft een hand, hij gaat weer een balletje slaan.

Foto
	Vader Boebka dolt wat met zijn zoon. 
 Fans reiken petjes aan voor een handtekening van de tsaar met de polsstok. 
 De tennissers Krajicek (links) en Boebka. 
 Sergej Boebka maakt zich klaar voor zijn tennispartij. FOTO'S HANS HEUS - DE VOLKSKRANT


Glasmie.
Glasmie is een noedel, die vaak gebruikt wordt in de Chinese keuken. In de landen rondom China worden de noedels ook gebruikt, zij het soms in hun eigen variatie.
Glasmie is een halfdoorzichtige, (vaak zeer) dunne noedel gemaakt van zetmeel van bijvoorbeeld de mungboon, zoete aardappel, aardappel, cassave of canna plant. Glasmie wordt vaak verward met de uit rijstbloem gemaakte mihoen (ook wel bihoen of rijstvermicelli genoemd).
Voor gebruik wordt de grote droge bos, waarin glasmie wordt geleverd, soms in kortere stukjes geknepen. Dit gaat gemakkelijk met de handen. Daarna wordt de glasmie gedurende ongeveer 1 minuut in kokend water gelegd, waarna ze afgegoten wordt en opgediend of verder verwerkt kan worden.
Benaming.
De meest gebruikte namen voor glasmie in China zijn;
Ze staan ook wel bekend als saifun, De Kantonese uitspraak voor het Mandarijnse xì fěn (細粉; letterlijk "slanke noedel"). De naam fan2 si1 (粉絲) is de meest gebruikte term in het Kantonees.
De Filipijnen.
Op de Filipijnse eilanden worden deze noedels "sotanghon" genoemd, naar een populair gerecht met deze naam waarin de noedels bereid worden met kip. De noedels worden vaak verward met rijstvermicelli welke "bihon" genoemd worden.
Indonesië.
In Indonesië wordt glasmie "sohun" (ook wel soun of suun) genoemd.
Japan.
In de Japanse keuken staan deze noedels bekend als "harusame" (春雨), wat letterlijk "lenteregen" betekent. net als de Koreaanse noedels worden ze niet gemaakt van zetmeel, maar meestal van aardappelmeel.
Korea.
De Koreaanse keuken gebruikt noedels gemaakt van zoete aardappelmeel. Deze noedels worden "dang myeon" (hangul:당면 hanja: 唐麵) genoemd, wat letterlijk Chinese noedels betekent. Ze worden onder meer gebruikt voor het bereiden van japchae, maar ook als versiering van hoe gerechten.
Maleisië.
In Maleisië wordt glasmie "tang hoon" genoemd.
Thailand.
In de Thaise keuken staan deze noedels bekend onder de naam "wun sen" (วุ้นเส้น). Beroemd is de "Yam Wun Sen": een pittige salade gemaakt met glasmie.
Vietnam.
In Vietnam staan deze noedels bekend als "miến", of "bún tàu" of "bún tào".

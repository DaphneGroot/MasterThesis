	Contractbreuk in Belgie wordt veel duurder
	Belga
BRUSSEL
Belgische profsporters die hun contract niet uitdienen, moeten in de toekomst een hogere schadevergoeding betalen. De basis daarvoor is gelegd in een koninklijk besluit, dat vandaag in het Staatsblad verschijnt.
In de huidige wetgeving bedraagt de schadevergoeding bij een voortijdige verbreking van het contract zes maandsalarissen. Dat bedrag wordt nu gelijkgetrokken aan de termijn die de profspeler niet respecteert. Hiermee wil de Belgische regering de beroepsmatige sporters aansporen hun contract uit te dienen.
Wel is er een maximum verbonden aan de 'afkoopsom'. Bij een jaarinkomen van meer dan 175 duizend gulden hoeft de topsporter niet meer dan 36 maanden salaris terug te betalen. Een profsporter in BelgiÃ« is iemand die meer dan 25 duizend gulden verdient.


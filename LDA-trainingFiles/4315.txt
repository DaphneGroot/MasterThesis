	Voorspelbare operatravestieten
	Vera, life of a diva door La Gran Scena Opera Co. In Kleine Komedie Amsterdam, 2 januari. Daar nog t/m 5 januari. Tournee.
Voor de derde keer zijn de diva's van de New Yorkse groep La Gran Scena Opera Co. in Nederland. De zangkwaliteiten van deze operatravestieten worden steeds groter, de formule van hun show steeds sleetser. Zet een pruik op, trek een zotte jurk aan, gooi er een lange reeks hoge noten tegenaan en ja hoor, het publiek joelt dat het een aard heeft. Om het helemaal dolletjes te maken, voegt La Gran Scena aan haar operaparodien de nodige dubbelzinnigheid toe en daarmee is het nieuwe programma af.
Vera, life of a diva heet dat nieuwe programma en Amsterdam had daarvan donderdagavond de wereldpremire. De groep bestaat uit zes zangers/acteurs, allemaal mannen die met groot gemak en plezier zowel operadiva's als heldentenoren spelen. Ze doen dat door te grasduinen in het klassieke operarepertoire van Verdi, Puccini, Saint-Sans, Bellini en Catalani.
La Gran Scena spot met alles wat opera voor de liefhebber zo heilig maakt: behalve de muziek zijn dat vooral de grote emoties en de drakerige verhaallijnen vol ongelukkige liefdes, jaloezie, moord en doodslag. In dit geval betekent dat dat de priester in Manon van Massenet aan een damesslipje ruikt en Madame Butterfly twee Amerikaanse vlaggetjes in haar Japanse pruik heeft. En lachen maar!
La Gran Scena is alleen vermakelijk als je flink melig bent of als je de groep voor het eerst ziet, en niet weet dat er al sinds mensenheugenis de spot wordt gedreven met de opera en zijn diva's - vooral door travestieten en ander nachtclubvarit. Op anderen moet de voorspelbaarheid van de parodien en de tussen-de-schuifdeuren-stijl van de sketches als wel rg achterhaald overkomen. 'Vera, life of a diva' is een show die verbijsterend ouderwets is, en het begrip ouderwets is in dit geval niet positief bedoeld.
Niettemin bestaat La Gran Scena uit zes uitstekende artiesten die allemaal goed kunnen zingen en door hun jarenlange ervaring het vak van entertainer tot in hun vingertoppen beheersen. Wat de groep mist, is een goede regisseur en tekstschrijver, want dat doet artistiek leider Ira Siff allemaal zelf, naast het spelen en zingen van de hoofdrol.
In 'Vera, life of a diva' kijkt Vera Galupe-Borszkh, 's werelds enige traumatische sopraan, terug op haar leven en carrire. We zien haar geboren worden in Rusland, vluchten naar Itali en beroemd worden in de USA. In retrospectief leren we haar kennen als een diva met kuren die het vroege repertoire niet wilde zingen omdat ze nooit voor n uur 's middags haar bed uitkwam. Maar de opera's van Richard Strauss vond ze wel degelijk mooi, hoewel ze eindeloos gewacht heeft op de dag dat ze op muziek werden gezet.
Vera's tirade tegen de vercommercialisering van de opera, met al die dure plaatopnamen, megaconcerten en Drie Tenoren is het enige scherpe kantje in deze show van dj-vu, waarin godbetert ook weer ontdeugend wordt gedaan met een banaan en een winterwortel.
Hein Janssen


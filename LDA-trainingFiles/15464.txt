Lochristi.
Lochristi is een plaats en gemeente in de Belgische provincie Oost-Vlaanderen. De gemeente telt ruim 22.000 inwoners, die Lochristinaars worden genoemd. Lochristi is bekend om zijn bloemen (azalea's en begonia's).
Lochristi ligt enkele kilometers ten noordoosten van Gent, op de weg naar Lokeren. Het heeft een goede ligging, met een afrit aan de E17 en aan de R4 (ring rond Gent).
Geschiedenis.
De naam "Lochristi" komt van "Loe Sancti Christi", dus "Lo in de Christusparochie" (in onderscheid met Lo-ten-Hulle / Lotenhulle). Lo betekent oorspronkelijk "open plaats in een bos". De H. Kerstparochie van Gent, afhankelijk van de Gentse Sint-Baafsabdij, omvatte het gebied van de latere gemeenten Oostakker, Sint-Amandsberg, Lochristi, Zaffelare, Zeveneken, Mendonk, Desteldonk, Destelbergen, en het Gentse stadsdeel Sint-Baafsdorp en Meulestede. Lochristi werd afgescheiden van deze oerparochie in de eerste helft van de 13de eeuw, toen Zaffelare en Mendonk reeds als zelfstandige parochies bestonden. In 1287 werd de parochie Lochristi verkleind door de afscheiding van Zeveneken.
Lochristi behoorde niet tot het Heilig Roomse Rijk, zoals de Vier Ambachten en Zeeland bewesten Schelde, maar tot de Oudburg van Gent, deel van het graafschap Vlaanderen en via deze tot het Franse koninkrijk.
Kernen.
Naast Lochristi zelf bestaat de gemeente nog uit de deelgemeenten Beervelde, Zaffelare en Zeveneken. Ten noorden van het dorpscentrum van Lochristi ligt het kleine dorpje Hijfte.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Evenementen.
Sinds 1972 wordt in Lochristi jaarlijks de Lodejofeesten gehouden. Van 1950 tot halverwege jaren 1980 bezocht men van heinde en verre het Begoniafestival in Lochristi. Sinds het begin van 2008 wordt er ook wekelijks een markt gehouden in het centrum van Lochristi. In Beervelde vindt ieder jaar de aardbeienmarkt plaats. Verschillende aardbeientelers verkopen hun aardbeien op de markt.
2013-2018.
Burgemeester is Yves Deswaene (Open Vld). Hij leidt de absolute meerderheid van Open Vld. CD&V en N-VA zijn de overige partijen die deel uitmaken van de gemeenteraad.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt

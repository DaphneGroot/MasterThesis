 VAN DORP VERBETERING BLIJFT UIT IN Q3. 
 AMSTERDAM, 25 okt (Reuter) - Kantoorintichter Van Dorp Groep NV zei op vrijdag dat de verwachte verbetering over het derde kwartaal uitblijft. 
 "Door de hoge buitengewone lasten zal het netto groepsresultaat dit jaar negatief uitkomen," aldus het bedrijf. 
 Volgens Van Dorp lag het bedrijfsresultaat over het derde kwartaal op hetzelfde niveau als over dezelfde periode van 1995. 
 "Dit betekent dat het verlies over het eerste halfjaar nog niet volledig kan worden gecompenseerd," aldus Van Dorp. 
 Het verlies over de eerste helft van 1996 bedroeg 3,2 miljoen gulden. 
 - redactie Amsterdam +020 - 504 5000 fax )20 504 5040. 
 (c) Reuters Limited 1996. 

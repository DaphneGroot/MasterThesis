Bernoulli.
De familie Bernoulli was een familie uit Bazel (oorspronkelijk uit Antwerpen) die diverse belangrijke wiskundigen heeft voortgebracht.
De belangrijkste leden waren de broers Jakob Bernoulli (1654-1705) en Johan Bernoulli (1667-1748), die een belangrijke rol speelden in de verbreiding van de analyse van Leibniz, en Daniel Bernoulli (1700-1782), een zoon van Johan, die zich vooral bezighield met toepassingen van de wiskunde in de natuurkunde. Van 1695 tot 1705 was Johan werkzaam als hoogleraar aan de Rijksuniversiteit Groningen. Zijn zoon Daniel werd in Groningen geboren.
Een nog belangrijker lid van de Bazeler wiskundige groep was Leonhard Euler, een leerling van Johan Bernoulli, die wordt beschouwd als een van de grootste wiskundigen aller tijden.

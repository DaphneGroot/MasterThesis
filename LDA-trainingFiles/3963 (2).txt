Anthemius van Rome.
Procopius(?) Anthemius (circa 420 - 11 juli 472) was West-Romeins keizer van 12 april 467 tot 11 juli 472. Hij was de laatste keizer van het Westen, die nog probeerde zelfstandig als zodanig op te treden. Hij was getrouwd met Aelia Marcia Euphemia, de enige dochter van Oost-Romeins keizer Marcianus en de stiefdochter van Aelia Pulcheria.
Voordat Athemius keizer werd was hij generaal in het leger van het Oost-Romeinse Rijk. Nadat de troon enige maanden vacant geweest was, werd er een compromis gesloten tussen Paus Hilarius en de Byzantijnse keizer Leo I enerzijds en Ricimer anderzijds. Ricimer huwt met Alypia (de dochter van Anthemius) en Anthemius krijgt de keizerstroon.
Anthemius probeerde een grootse expeditie tegen de Vandalen in Afrika te houden maar werd door Geiserik verslagen. Dat gaf Ricimer de gelegenheid zijn politieke ambities als man achter de troon verder gestalte te geven. Ricimer belegerde de keizer in Rome en deze wist niet beter te doen dan de standbeelden in de stad te ontdoen van alle koper om het uit Germanen bestaande huurleger van Ricimer mee af te kopen. Het volk kwam in opstand en Anthemius moest vluchten. Het verhaal gaat dat hij als bedelaar de stad probeerde te ontkomen maar ontdekt werd, en door Gundobad, de latere koning van de BourgondiÃ«rs, onthoofd werd.
Anthemius en Euphemia hadden drie zoons, Flavius Marcianus (was getrouwd met Leontia dochter van Leo I), Procopius Anthemius en Romulus, die later nog zouden proberen keizer Zeno van de troon te stoten.

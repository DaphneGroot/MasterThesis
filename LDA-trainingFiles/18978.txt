Graven.
Graven (Frans: "Grez-Doiceau") is een dorp en gemeente in de Belgische provincie Waals-Brabant. De gemeente telt ruim 13.000 inwoners. Door de gemeente stromen de rivieren Dijle en Train. Graven ligt in de Brabantse Ardennen.
Zicht op het hoogaltaar binnen de Sint-Joriskerk in Graven.
Kernen.
De gemeente bestaat naast Graven nog uit de deelgemeenten Eerken ("Archennes"), Biez, Bossut-Gottechain en Nethen. In deelgemeente Graven liggen de gehuchten Doiceau, Gastuche en Hèze. In deelgemeente Bossut-Gottechain liggen de dorpen Bossut en Gottechain en het gehucht Pécrot. In Biez ligt het gehucht Cocrou.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
Op het eind van het Ancien Régime werd onder Frans bewind Graven een gemeente. In 1811 werd de gemeente Doiceau opgeheven en bij Graven aangehecht.
In 1977 werd Biez, Bossut-Gottechain, Eerken en Nethen aangehecht bij fusiegemeente Graven.
Bestuur 2007-2012.
Het bestuur van Graven bestaat uit een coalitie van de lijsten Equipe, I.COM en Ecolo.
Sport.
Er is een groot golfterrein op de heuvel "Le Bercuit": de golfbanen zijn aangelegd tussen diverse (indrukwekkende) villawijken.

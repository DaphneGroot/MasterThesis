	Woningen ontruimd na vreemde gaslucht
	ANP
DEN HAAG
De brandweer van Den Haag heeft twaalf woningen ontruimd in verband met een vreemde gaslucht. De gaslucht werd zaterdagavond ontdekt in de kruipruimte van een woning aan de Jan Wapstraat in het Haagse Laakkwartier. Er is geen ontploffingsgevaar.
De bewoners van het pand dachten aanvankelijk aan een gaslek, maar daarvan bleek geen sprake. De gaslucht stelt de brandweer voor een raadsel. Er zijn inmiddels deskundigen bij gehaald. Vermoed wordt dat de gaslucht is ontstaan door een opeenhoping van het zogenoemde moerasgas. Dat is een verzamelnaam voor gassen die door allerlei chemische processen, zoals ontbinding, in de grond ontstaan. Normaal vindt dat gas via poriÃ«n in de grond zijn uitweg, maar de brandweer denkt dat dit nu niet kan vanwege de strenge vorst.


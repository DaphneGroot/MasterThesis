	ISBN
	Voor de Franse schrijver en filosoof Georges Bataille (1897-1963) was het geordende, burgerlijke leven een enclave in een wereld die gist van driften als moordlust en het zoeken van genot. Zijn groeiende bekendheid in Nederland heeft geleid tot vertalingen van Het oog, De dode, De tranen van Eros, De erotiek en Het onmogelijke. Bij Arena verscheen nu Mijn moeder (vertaald door Jan Versteeg;  29,90), de roman waarin Bataille de verhouding tussen een zoon en zijn moeder schetst, na de dood van de vader.
Herman Stevens debuteerde met Mindere goden, een roman die werd bekroond met de Anton Wachterprijs 1990. Daarna volgde Een schone slaap, terwijl de schrijver inmiddels voor een jaar naar Amerika was vertrokken. Dat verblijf wordt te gelde gemaakt in Stevens' nieuwe roman, Het vrouwelijk halfrond, waarin de schrijver Philip niet meer wil schrijven, maar wil leven en daarom begint aan een zwerftocht die eindigt in Californi (Prometheus;  29,90).
De Canadese biografe Phyllis Grosskurth heeft zich, na biografien van Havelock Ellis, Melanie Klein en Margaret Mead, gewaagd aan het veelbewogen leven van de negentiende-eeuwse Engelse romantische dichter en levenskunstenaar Lord Byron. Byron - The Flawed Angel (Hodder & Stoughton, import Nilsson & Lamm;  87,-) beschrijft het leven van een outsider, op grond van zijn uitvoerige correspondentie en de talrijke berichten van tijdgenoten. Maar het is vooral een literaire biografie, waarin ook aan de pozie van Byron recht wordt gedaan.
In het voetspoor van R.K. Narayan, Salman Rushdie en andere Indiase auteurs die buiten hun land van herkomst wereldberoemd werden, is de in Bombay geboren en in 1975 naar Canada gemigreerde Rohinton Mistry eveneens op weg naar het internationale succes. Such a Long Journey (1991) haalde de shortlist van de Booker Prize; het nu door Maaike Post en Arjen Mulder vertaalde Een wankel evenwicht werd in 1996 voor die prijs genomineerd. Mistry geeft in dit omvangrijke boek (590 pagina's) een kaleidoscopisch beeld van het leven in India rond 1975 (Bert Bakker;  49,90).
De nog jeugdige Britse schrijver Alain de Botton werd de afgelopen jaren bekend met zijn ironische zedenschetsen Proeven van liefde en De romantische school. In zijn nieuwe boek, How Proust Can Change Your Life (Picador, import Nilsson & Lamm;  48,45), trekt hij Prousts veeldelige Op zoek naar de verloren tijd na op 'levensvragen'. Met veel humor biedt hij, vanuit zijn lectuur van Proust, oplossingen voor kwesties als: hoe te genieten van een vakantie, hoe een goede arts te kiezen, waarom we niet te veel boeken moeten lezen, het belang van de telefoon en waarom het niet verstandig is reeds bij de eerste ontmoeting met iemand het bed in te duiken.
'Het draait uiteindelijk nooit om een keuze tussen gevoel en verstand, maar altijd om het vinden van de juiste balans tussen te veel en te weinig', schrijft de socioloog Kees Schuyt in zijn voorwoord bij Tussen gevoel en verstand - De Ronde van Witteman (Balans;  29,90). Het boek bevat een groot aantal - door Janneke Vonkeman geredigeerde - gesprekken die Paul Witteman voerde in zijn ophef makende televisieprogramma De Ronde van Witteman.
In Red China Blues - Mijn lange mars van Mao tot nu (Het Spectrum;  42,50) schetst Jan Wong, een Canadese van Chinese oorsprong, haar persoonlijke ontwikkeling en die van China. Ze wordt als overtuigd maoste in 1972 toegelaten tot de universiteit van Peking en maakt daar de laatste jaren mee van de Culturele Revolutie. Na de dood van Mao verliest ze haar geloof in het Chinese communisme. In 1988 keert ze als correspondente voor een krant in Toronto terug naar Peking. Tot haar vertrek in 1994 ziet ze hoe China onder Dengs kapitalistische hervormingen verandert.
De volledige Plato-vertaling van Hans Warren en Mario Molegraaf, gepland in zeventien delen, is gevorderd tot de delen 5 en 6. Deel 5 bevat De sofist, deel 6 Alkibiades en het Symposion. De reeks verschijnt bij Bert Bakker; beide delen kosten  39,90.

Foto
	Lord Byron ILLUSTRATIE UIT 'BYRON'


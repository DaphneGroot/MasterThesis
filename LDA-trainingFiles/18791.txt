Libin.
Libin is een plaats en gemeente in de Belgische provincie Luxemburg. De gemeente telt net geen 5.000 inwoners (2014).
Geschiedenis.
Libin hoorde vroeger tot het domein van Villance. In de 16de eeuw werd Libin in twee stukken gedeeld, Libin-Haut en Libin-Bas. Er waren ook twee parochies, namelijk een gewijd aan Sint-Paulus in Libin-Bas en aan Onze-Lieve-Vrouw in Libin-Haut en Smuid.
Op het eind van het Ancien Régime werden Libin-Haut en Libin-Bas gemeenten. Deze werden in 1823, samen met Smuid, verenigd tot een gemeente Libin. De gemeente Smuid werd in 1899 weer afgesplitst.
In 1977 werd Libin een grote fusiegemeente. Het gehucht Poix-Saint-Hubert werd van Libin overgeheveld naar Saint-Hubert.
Kernen.
De gemeente telt naast Libin nog de deelgemeenten Anloy, Ochamps, Redu, Smuid, Transinne en Villance. Verder liggen nog enkele dorpen en gehuchten in de gemeenten, zoals Glaireuse, Hamaide, Lesse en Sèchery.
Demografische evolutie.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Libin bestaat uit een coalitie van de lijsten Autrement en LNL.

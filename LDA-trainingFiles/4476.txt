	TWEE MANNEN OP ZOEK NAAR EEN BLOEDKIKKER OP HAITI Academicus tussen zombies
	O P DE VOORKANT van Maya Montero's roman Jij, de duisternis prijkt een opmerkelijke kikker. Dit atletische diertje, dat in een onmogelijke houding aan een tak hangt en verbaasd naar de camera kijkt, wordt vanwege zijn helderrode kleur Eleutherodactylus sanguineus oftewel 'bloedkikker' genoemd. De soort schijnt enkele jaren geleden nog op Hati gesignaleerd te zijn, maar men vermoedt dat hij inmiddels is uitgestorven.
Montero (Havana, 1952) maakte de bloedkikker tot lijdend voorwerp van een roman waarin de teloorgang van de natuur een centraal thema vormt. Jij, de duisternis afdoen als een gengageerd ecologisch boek zou echter onrechtvaardig zijn. Minstens even belangwekkend is het indringende beeld dat geschetst wordt van de plaats van handeling, Hati, dat in een vicieuze cirkel van geweld in een knekelberg dreigt te veranderen.
Montero bedient zich van een even beproefd als adequaat literair middel door twee uiteenlopende persoonlijkheden samen te brengen, de Noord-Amerikaanse amfibiekenner Victor Grigg en de Hatiaanse gids Thierry. Victor is naar Hati afgereisd om een bloedkikker te vangen voor een vermaarde hoogleraar, die hem een gouden universitaire toekomst in het vooruitzicht heeft gesteld.
Gids Thierry is voor Victor een lot uit de loterij. Hij heeft al eerder voor een beroemde kikkerzoeker gewerkt en kent het gebied waar de bloedkikker voor het laatst is gesignaleerd op zijn duim. Bovendien is hij bekend met de ongeschreven wetten op Hati. Zo weet hij dat iemand die een berg wil beklimmen, eerst toestemming moet vragen aan de 'loa's', mysterieuze geesten die het daar voor het zeggen hebben.
Tijdens de beklimming van de Mont des Enfants Perdus stuit het tweetal op een aantal skeletten, waarna Thierry besluit onmiddellijk weer af te dalen. Victor is diep teleurgesteld en verwijt zijn gids vrees voor een stelletje vage 'demonen'. Maar als hij kort daarop door onbekenden in elkaar wordt geslagen, moet hij toegeven dat er op z'n zachtst gezegd iets niet pluis is.
Na dit onfortuinlijke begin maken Victor en Thierry zich op voor een bezoek aan Mont Casetaches. Vermoedelijk bevindt de gezochte bergkikker zich op deze berg. Nu echter ondervinden zij ook tegenwerking van de kant van de autoriteiten. Op het hedendaagse Hati lijken niet zozeer de 'loa's' als wel de machthebbers en hun rcksichtlose attachs erbij gebaat te zijn nieuwsgierige buitenstaanders hun biezen te laten pakken. Als Victor en Thierry hun zoektocht voortzetten, ontrolt zich een reeks spannende episoden die uiteindelijk tot een verrassende ontknoping leiden. Een aardig aspect van het in een vlotte stijl vervatte Jij, de duisternis is dat de lezer kennismaakt met de bijzondere beleveniswerld van Thierry, die Victor tussen de bedrijven door tal van intrigerende verhalen vertelt. Volgens het wervende praatje op de achterflap zou het om verhalen gaan 'waarin seks, dood en mysterie een totaal andere en veel diepere betekenis hebben dan in onze maatschappij'.
Wat de seks betreft is dit een loze, stereotiepe reclamekreet. Er wordt in Thierry's relaas weliswaar vrolijk 'gedekt' (dat is in deze vertaling de meest gebruikte term), maar je krijgt nergens het gevoel dat de betekenis en de aard van het Hatiaanse liefdesspel wezenlijk verschillen van dat van andere stervelingen.
De dood wordt daarentegen wel op een bijzondere wijze beleefd op Hati, waar naar verluidt tal van overledenen 's nachts door de bergen dwalen. Thierry's vader was bij leven een pwazon rat, zoals de mannen genoemd worden die op deze dolenden jagen, en zijn zoon heeft hem regelmatig vergezeld. Thierry's verhalen over de nachtelijke confrontaties tussen de pwazon rats en de 'savannezombies' zijn niet alleen boeiend, ze werpen ook een interessant licht op een cultuur waarin dood en leven voortdurend in elkaar grijpen.
Ook over andere familieleden vertelt Thierry in geuren en kleuren. Schrijnend is de levensloop van zijn halfbroer Julien, die op jonge leeftijd is toegetreden tot de gevreesde tontons macoutes en zich vervolgens heeft overgegeven aan een orgie van geweld. De gapende kloof die als gevolg daarvan tussen Julien en zijn familie is ontstaan, symboliseert op indringende wijze de vrijwel genstitutionaliseerde geweldspiraal waarin Hati sinds jaar en dag gevangen lijkt.
In schril contrast met Thierry's intrigerende verhalen staan Victors bloedeloze overpeinzingen, die vooral de wetenschap en een naderend huwelijksdebacle tot onderwerp hebben.
Te midden van de snel verdorrende flora en fauna van Hati wordt de streberige academicus door Montero op geraffineerde wijze in zijn hemd gezet. Hij mag dan geleerd zijn en in een welvarend land wonen, zijn gestalte verbleekt naast die van Thierry, die ondanks alle geweld en armoede kan bogen op een in essentie rijker leven.
Sander de Vaan

Mayra Montero: Jij, de duisternis.
Vertaald uit het Spaans door Heyo W. Alting.
Wereldbibliotheek; 166 pagina's;  29,50.
ISBN 90 284 1731 1.

Foto
	Dodenherdenking met voodoorituelen op Hati. FOTO ROB HUIBERS / HH


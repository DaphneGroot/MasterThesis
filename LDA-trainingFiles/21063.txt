Saksen (deelstaat).
De Vrijstaat Saksen (Duits: "Freistaat Sachsen", Oppersorbisch: "Swobodny stat Sakska", Nedersorbisch: "Zwězkowy kraj Sakska") is een deelstaat in het oosten van Duitsland. De deelstaat heeft een oppervlakte van 18.338 km² en inwoners. De hoofdstad is Dresden.
Geografie.
Saksen grenst aan (van het oosten met de klok mee) Polen, Tsjechië en aan de Duitse deelstaten Beieren, Thüringen, Saksen-Anhalt en Brandenburg.
De hoofdstad is Dresden. Andere belangrijke steden zijn Leipzig, Chemnitz en Zwickau.
Hoogste berg is de Fichtelberg met 1215 m, de hoogste berg van Saksen gelegen bij Oberwiesenthal en Bärenstein.
Geschiedenis van de Vrijstaat Saksen.
De eerste Vrijstaat Saksen ontstond in 1918 nadat koning Frederik August III aftrad en het Koninkrijk Saksen werd opgeheven. In 1945 ontstond de deelstaat Saksen als onderdeel van de door de Sovjet-Unie bezette zone en omvatte het grondgebied van de voormalige vrijstaat en delen van de Pruisische provincie Silezië ten westen van de rivier de Neisse. In 1952 werd de deelstaat Saksen opgeheven en opgedeeld in drie kleinere districten van de Duitse Democratische Republiek (DDR): Leipzig, Dresden en Karl-Marx-Stadt (Chemnitz).
De deelstaat Saksen werd via het grondwetsartikel voor de vorming van deelstaten in de voormalige DDR van 22 juli 1990 opnieuw opgericht. De wet trad in werking op 3 oktober 1990 (Dag van de Duitse Hereniging). Met het toetreden van de DDR tot het grondwettelijke gebied van de Duitse Bondsrepubliek werd de deelstaat Saksen weer de Vrijstaat Saksen.
Bestuurlijke indeling.
Saksen was sinds de herindeling van Saksen in 2008 onderverdeeld in drie "Direktionsbezirke" (bestuurlijke regio's), tien Landkreisen en drie kreisfreie steden. Voor de herindeling was Saksen onderverdeeld in drie "Regierungsbezirke", 22 Landkreisen en zeven kreisfreie steden. De Direktionsbezirke zijn in 2011 alweer opgeheven.
Indeling tussen 1994 en 2008.
Districten van Saksen tussen 1994 en 2008

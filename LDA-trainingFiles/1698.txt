	BEDRIJFSRESULTATEN
	DHV, het ingenieursbureau uit Amersfoort, heeft een jaar van herstel achter de rug. Na een verlies in 1995 van 17 miljoen gulden was er nu een winst van 7 miljoen. In totaal waren er 9 miljoen aan bijzondere lasten. De kosten van de mislukte fusiebesprekingen met Heidemij bedroegen bijna 2 miljoen. Daarnaast was er 7 miljoen aan lasten uit de afwikkeling van de activiteiten in Spanje en Engeland.
Voor dit jaar verwacht DHV een winst van ten minste 10 miljoen. Rekening houdend met de bijzondere lasten in 1996 is dit maar weinig meer dan vorig jaar. Toch zegt het bestuur dat de winstgevendheid dit jaar zal verbeteren.


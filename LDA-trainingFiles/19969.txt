Guillaume Budé.
Guillaume Budé geportretteerd door Jean Clouet.
Guillaume Budé (Parijs, 26 januari 1468 - aldaar, 20 augustus 1540) was een invloedrijk Frans classicus, studeerde aanvankelijk zonder veel succes in Parijs en Orléans. Op latere leeftijd groeide zijn interesse in onder andere het Grieks, de filosofie, theologie en medicijnen.
Hij werd de secretaris van Lodewijk XII, en later de reisgezel van Frans I. Hij zette voor de koning de bibliotheek op in Fontainebleau, waarvoor hij met zijn vriend Janus Lascaris onder andere vele Griekse handschriften verwierf. Budé stelde de koning voor om een nieuw onderwijsinstituut in te stellen ter bevordering van de studie van het Grieks, Hebreeuws en het Latijn. In 1530 werd er inderdaad een "Collège Royal" opgericht, dat sinds 1870 Collège de France heet. Een poging om Erasmus tot hoofd van dit instituut te benemeen mislukte.

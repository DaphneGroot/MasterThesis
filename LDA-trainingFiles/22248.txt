Wes.
Wes is een muzikaal project van de producer Michel Sanchez en de Kameroense zanger Wes Madiko (15 januari 1964).
In 1997 scoorde Wes een nummer 1-hit met "Alane". Het bleef acht weken bovenaan de hitlijsten staan en werd de op twee na best verkochte plaat van 1997. Na dit succes besloot Wes Madiko solo verder te gaan. De single "Awa Awa" bereikte nog net de top 40, maar de daarna uitgebrachte nummers flopten.
Naar aanleiding van het succes van "Alane" heeft het toenmalige Veronica FM een tweetal verzamelalbums met Afrikaanse popmuziek uitgebracht, getiteld "Alane - The sound of Africa".

Gauteng.
Gauteng is een van de negen provincies waarin Zuid-Afrika sinds het einde van de apartheid verdeeld is en telt ruim 12,2 miljoen inwoners (2011). Hoewel Gauteng slechts 1,5% uitmaakt van het Zuid-Afrikaanse grondgebied, is het economisch veruit de belangrijkste provincie. Het omvat het stedelijk gebied van Johannesburg. Ook Pretoria, de bestuurlijke hoofdstad van Zuid-Afrika, bevindt zich in deze provincie.
Gauteng was vroeger het hart van de voormalige provincie Transvaal, die in de 19e eeuw als de Zuid-Afrikaansche Republiek een tijdlang een onafhankelijk land geweest was. Bij de opdeling van Transvaal in 1994 werd dit gebied eerst wat proza√Øsch PWV genoemd, naar Pretoria-Witwatersrand-Vereeniging. Later koos men een naam uit het Zuid-Sotho. Het woord Gaut- is overigens een leenwoord uit het Afrikaans en betekent 'goud'. De uitgang -eng duidt een locatief aan. Letterlijk betekent de naam dus: goudstreek en dit is zeer toepasselijk, omdat hier inderdaad het meeste goud ter wereld gevonden wordt.
Districten.
Gauteng is ingedeeld in vijf districten, waarvan drie tevens grootstedelijke gemeenten zijn. De districten West Rand en Sedibeng zijn wel opgedeeld in gemeenten.
De districten met een * zijn een van de grootstedelijke gemeenten van Zuid-Afrika. De twee gemeenten van het voormalige district Metsweding zijn samengevoegd met Tshwane.
Etniciteiten.
77,3% zwarten15,6% blanken 3,5% kleurlingen2,9% Aziaten
Gauteng heeft een zeer diverse en kleurrijke bevolking. De belangrijkste huistalen zijn Zoeloe (22%), Afrikaans (14%), Zuid-Sotho (13%), Engels (13%), Noordelijk Sotho (11%), Tswana (8%), Xhosa (8%) en Tsonga (6%). Johannesburg is de meest multiculturele stad, met een enorme diversiteit aan talen en culturen. Pretoria was oorspronkelijk sterk Afrikaanstalig maar na het einde van de Apartheid zijn ook hier het Engels en Zoeloe belangrijker geworden.

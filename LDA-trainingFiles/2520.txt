	Nooit meer naar het Gooise gajes
	ABRUPT rolt hij de bouwtekening weer op. Alsof een geheim is prijsgegeven. Kapitale kasteelboerderij, lees ik nog net. Met vier badkamers. 'Ja, het liefst een gracht er omheen', zegt Jef Rademakers dromerig. 'Muren komen er in elk geval. Zodat ik straks echt nooit meer iemand zal hoeven zien, behalve m'n eigen volk.'
Al weer bijna vier jaar weg uit Hilversum, maar nog elke week gaat bij gewezen tv-maker Rademakers (topper: Klasgenoten) ten minste twee keer de telefoon met de vraag of hij 'in een lullig praatprogramma' wil zitten. 'En waar moet het dan over gaan? Over geile meiden natuurlijk. Ze associren me alleen maar met bloot en seks.
'Er is altijd een boerenlul die me aanspreekt op de Pin Up Club. Toen ik de kots van het Gooi kreeg, had ik meer dan duizend programma's op m'n naam staan. Nog geen zeven procent had erotiek als thema! Ik heb mr programma's gemaakt over religie. D  r hoor je nooit iemand over.'
In zijn Jaguar is hij pas naar Hilversum gezoefd, om zijn complete archief te vernietigen. Honderden programma's, duizenden tapes. Van pin-up-meiden tot de Maria-serie met Gerard Reve. Alles. Een fijn gevoel. Zijn vrouw Ursula zei: weet wat je doet, je gooit een leven van 25 jaar televisie weg. Twee dagen heeft hij lopen nadenken. De huur met het NOB liep af, want er ging weer verbouwd worden. Archief van tien bij vier verhuizen? Voor de belasting hoefde niets te blijven. 'Toen heb ik gedacht: weg ermee. Ik ben trots op die periode van m'n leven, maar nu wil ik er absoluut niets meer mee te maken hebben. Voor wie zou ik dat dan allemaal moeten bewaren?'
In de laatste tien jaar van zijn bestaan als zelfstandig tv-producent zag Rademakers zijn Dutch Dream Productions steeds meer geconfronteerd met 'geldbeluste strebers, onbenullen, angsthazen, smeerlappen, reetlikkers, profiteurs en meer van dat uitschot, barstend van op niks gebaseerde pretenties'. Heus, al had hij geen nagel om z'n kont te krabben, dan was hij er ook mee gekapt. Weg van die bende.
'Vroeger keek ik huizenhoog tegen de tv op en ik heb er met ongelofelijk veel passie gewerkt. Alleen: in de laatste periode geneerde ik mij steeds meer om bij die wereld te horen. Ik voelde mij in elk geval steeds minder artiest.'
Jef Rademakers heeft bloemkoolsoep met ballen en kerrie geserveerd. Eigen receptuur. Zijn wereld is een kwestie van goeie soep geworden. Van buitenlandse reizen. Schilderijtje kopen hier of daar. Een gedichtje schrijven als hij weer niet slapen kan ('Ach, op school konden ze al niet goed mee/ mensen met een BMW'). Thuis, onder de rook van Antwerpen, is zijn wereld teruggebracht tot een spiegelbeeld in het rijkelijk aanwezige glas van zijn villa: Brasschaat, waar de nouveau riche resideert. En Hollanders die een milder fiscaal klimaat genieten. Hijzelf incluis.
Met buren wordt niet gesproken. Men knikt naar elkaar. Dat blijft overzichtelijk. President-directeur van Nutricia aan de ene, de directeur van Van Lanschot-Belgi aan de andere kant. 'Ik heb niet de illusie dat ik met zulke lieden mijn liefde voor negentiende-eeuwse literatuur kan uitwisselen.'
Rademakers (47) geniet permanent vakantie. Alleen in zijn dromen zitten hem soms nog twintig medewerkers aan te staren met zo'n blik van: wat motten we volgend seizoen doen? 'Die druk, h. Die druk. Er moest productie zijn. Almaar meer. Het werd een fabriek. Endemolletje spelen.
'Vergeet niet: in de tijd van twee Hilversumse netten praatten mensen over wat we deden. Dat was een nationale gebeurtenis. Wat stelt televisie nu nog voor? Ik kan hier honderd kanalen krijgen, maar het maatschappelijk effect is er af, in die zin dat tv niet meer de agenda van mensen bepaalt. Je kunt via de tv eigenlijk niets anders meer doen dan Royco-soep en wasmiddelen verkopen. Er is geen principieel verschil tussen de publieke en de commercile omroepen. Televisie is aan het einde van de twintigste eeuw niks anders dan een elektronische buurvrouw.'
Heeft hij daar niet zlf grotelijks aan bijgedragen?
'Dat is zeer de vraag. Het feit dat ik met mijn Geloof Hoop & Liefdeshow in 1977 voor het eerst in de weer was met dood en leven, met rouw, verliefdheid, echtelijke trouw, kortom alles waar ik zelf mee tobde, maakt mij nog niet verantwoordelijk voor het feit dat er nu de sensatie-psychologe Goedele is en dat gnante Lief & Leed. Het feit dat ik voor het eerst met humor en creativiteit een erotisch programma op de tv bracht, omdat ik als vereerder van mooi gebouwde, schaars geklede meiden natuurlijk een gerenommeerde viespeuk ben, maakt me niet verantwoordelijk voor de zooi die de ene avond na de andere op SBS 6 wordt uitgezonden onder het mom van erotiek.'
Nee, hij kickte er niet op om de grote zakenman te spelen die grof geld aan bloot verdiende. Ok, behalve aan een Duitse satellietzender dan. De eerste.
Ja, hij was qua bloot de trendsetter, 'maar ik was ook de trendsetter van emotie-televisie. En wat ze nu infotainment noemen, daar ben ik in 1976 mee begonnen, tot schande van boe en bah roepende intellectuelen. Ik deed het vanuit een totaal andere invalshoek dan zo'n gruwelijke Vijf Uur-show nu. Ik deed het vanuit het idee dat televisie troostend zou kunnen werken. Niet voor niets heette het proefschrift van IKON-directeur Wim Koole Televisie als trooster. Nu is het medium in de plaats gekomen van persoonlijke contacten.'
Over Viola Holt dichtte hij onlangs: Als een vezel vlees/die zich inlikt/tussen tong en tand/verstrikt raakt tussen kaak en kies/en kiest/om zich pas uren later/aan een zijden draad te laten vangen/dagelijkse kost geflost uit vaag bekende wangen/zo smaakt haar show.
'Ooit', zegt Jef Rademakers zuchtend, 'wilde ik de mensen opzadelen met mijn kijk op het bestaan, met mijn sores. En ik vond het hypocriet dat in de kiosk wel Playboy naast pakweg het parochieblad van Roosendaal te koop was, maar dat erotiek not done was bij de verzuilde omroepen. De tijd was er rijp voor, toen feministen met paarse tuinbroeken en Donald Duck-schoenen God probeerden te verbeteren.'
In Amsterdam deden alle meisjes het met de jongens. Dacht hij. De grote stad was Provo, pret. Jef Rademakers uit Roosendaal wilde wel participeren. Zoon van kleine middenstanders, twee zussen en een vader die deed wat moeder zei. Tobben deed hij toen al. 'Alle kinderen kregen hetzelfde gelul van meneer kapelaan aan hun kop, maar na de kerk en na de biecht gingen ze weer vrolijk op straat spelen. En ik ging in bed enorm liggen denken over de eeuwigheid. Dat de eeuwigheid wel verdomd lang was.'
Hoe bestond het dat je vader om half twee met een slok op thuis kwam, terwijl je op paaszondag toch nuchter in de kerk moest wezen? 'Ik dacht: als hij nu doodgaat, komt ie in de hel. Wil ik wel zonder hem in de hemel komen?
'De jonge Rademakers had louter onkuise gedachten. De eerste tien jaar van m'n leven waren een zwart gat. Op het moment dat ik ontdekte dat je je lul niet alleen had om te plassen is dat erg bijgetrokken. Letterlijk en figuurlijk.' Met jeugdvriendin Ursula uit Roosendaal deelde hij een studentenkamer in Amsterdam. Na z'n kandidaats stortte hij zich op massacommunicatie. Goeroe Gied Jaspars haalde hem bij de tv en in de Haagse Post schreef hij 'stoten onder de gordel van Hilversum'. Zijn bundel De broek van Corry Brokken draaide nog uit op een proces.
Rademakers droeg hippiehaar. Rademakers geselde het 'hele regiment van oplichters dat het medium bevolkt en er niks van bakt'. Rademakers hekelde de tv-presentator als een fenomeen dat zijn eigen pose kan ophouden bij de gratie van het onnozele kijkersvolk, ofwel: de minder valide zoon van de melkboer. Rademakers, kalend inmiddels, weet n£: presentatoren lijden aan een hysterische persoonlijkheidsstoornis. 'Allemaal, zonder uitzondering.'
Tv trekt zieke mensen aan, zegt hij. Nergens klitten immers zoveel gestoorde mensen bij elkaar als op de tv? Zeker, Rademakers is er zelf ook niet vrij van. 'Ik zal daar niet over uitweiden, maar ik kan het goed hanteren.
'De hysterische persoonlijkheidsstoornis uit zich naar verlangen om almaar meer aandacht. Dat heeft te maken met grote onzekerheid en leegte van mensen die in hun vroege jeugd iets tekort zijn gekomen. Je vindt ze ook onder acteurs. Je hoeft er geen empirisch onderzoek voor te doen. Je hoeft alleen geen stront in je ogen te hebben om te zien wat voor stoet van sukkelaars aan je voorbij trekt. Je moet die afwijking een beetje hebben om berhaupt op tv te kunnen functioneren. Je ziet de zwaarste patinten programma's presenteren. Ik weet ook dat veel lui achter de schermen eigenlijk gemankeerde presentatoren zijn.'
En zijn vriend Koos Postema dan, de presentator van Klasgenoten? Opverend: 'Koos is zo intelligent dat hij het voor een gedeelte weet. En kan bespelen. De Ruud ter Weijdens, de Mart Smeetsen, de Viola Holten en de Jos Brinken missen de afstandelijkheid en intelligentie die Koos tot een groot presentator maken, en hn niet. Ik denk alleen dat Koos die ordinaire kermis beter vaarwel had kunnen zeggen. Waarom rust hij niet gewoon op z'n lauweren? Dan was hij een standbeeld van dertig jaar omroep geweest. Een of twee keer per jaar in een programma opkomen, dan had de zaal hem een staande ovatie gegeven, net als Mies Bouwman. Mies heeft het beter onder controle. Ze is een soort mengeling van Beatrix en de moeder van God. Als Mies opkomt, vallen de mensen toch in katzwijm? Koos is zeventien jaar ouder dan ik, maar we hebben wel eens tegen mekaar gezegd: we gaan gelijk met pensioen. Niemand had kunnen denken dat ik eerder zou stoppen.
'Ik heb altijd heel hard gewerkt', zegt hij, ijsberend langs ziteilanden van leer dat glimt als het witte klavier in de hal. 'Aad van den Heuvel vroeg me een mediaprogramma te maken, naar aanleiding van mijn kritieken. Zeven jaar de Alles is anders-show gedaan. Als je naar een omroepbaas ging kreeg je een enorme meut mensen aan je broek, de vaste cameraman, de vaste dit, de vaste dat, de vaste kantoorjuffrouw. Allemaal sufkutten zonder tempo, zonder commercieel gevoel en maar blijven plakken op dat ambtenarenstekkie. Ik dacht: d t kan ik beter zelf doen.'
Een programma dat volgens de omroepbegroting een ton moest kosten, leverde Rademakers zelf voor zeventig mille. En dan verdiende hij er nog twintig mille aan. Na tien jaar varieerde Rademakers jaaromzet tussen vijf en tien miljoen gulden. 'Toen begon de tv van karakter te veranderen. Ik vond het niet aangenaam meer om deel uit te maken van een wereld vol bedriegers en ellendelingen. Mijn aanwezigheid in omroepland is van de eerste tot de laatste dag omringd geweest met conflicten. Ik dacht: zo'n evidente oplichter Jos Brink, over wie ik al had geschreven, daar kijkt iedereen toch doorheen? Maar ik was blijkbaar de enige.
'O nee, de Ursuls de Geer zijn heilig vergeleken bij Jos Brink. Die Brink is de vleesgeworden volksverlakker. In elke blik van die man zie je dat het een poseur is. Dat zogenaamde warm-invoelende jegens de genterviewde verhult niet dat hij alleen maar bezig is met zijn eigen welzijn. Hij is de wandelende presentatorenziekte.'
Tegen het Belgische weekblad Humo zei Rademakers zich ver verheven te voelen boven 'die strebers en dat gajes'.
'Ik bedoelde de hogere echelons. Dat zijn zulke ongelofelijke domoren. Twee klassen mulo niet goed kunnen afmaken en rondlopen met een smoel alsof ze hoogleraar politieke wetenschappen zijn. Wat nu van drie uur 's middags tot twaalf uur 's nachts over je wordt uitgestort, heeft niks meer te maken met de ambities van een filmer of schrijver die iets van zichzelf kwijt wil, maar alleen maar met geld verdienen. Het doet er niet toe hoe.
'Zowel het publiek in de studio als het publiek thuis wordt beschouwd als een nummertje op de statistiek van een reclamebureau. Bij mensen als Joop van den Ende en John de Mol gaat het niet meer om programma's. Het gaat om aandelen. Kijk naar Catherine Keyl, die ellende van kindermoorden tot talkshow-onderwerp maakt. Hoe de buurvrouw van de moeder die haar kinderen verloor, wordt uitgelebberd. Je wordt er beroerd van. Niemand, ook bij de krant niet - dat is hetzelfde gespuis - niemand zegt: daar moet je terughoudend mee omgaan.
'Het is een mondiaal verschijnsel. In de jaren zestig en zeventig dachten we nog met tv maatschappelijk richting te kunnen geven, het volk te kunnen verheffen. Natuurlijk was dat een missionarissen-gedachte! Het waren ook oud-onderwijzers en een enkele journalist die er werkten. Voor mij was misschien de breuklijn dat je programmavoorstellen moest verdedigen bij mensen die je in wezen enorm minachtte. Van RTL tot NOS. Mensen naar de mond praten voor wie ik het grootst mogelijke dpit heb.'
Kwaad: 'Nou kan jij wel vissen of ik er namen op wil plakken, maar het dondert niet of ze Piet of Klaas heten, ik had geen zin me nog langer aan dat soort ellendelingen ondergeschikt te maken.'
Ok, hij had Veronica-baas Rob Out al eens ongenadig afgezeken in interviews. Toch dacht hij: alleen bij Veronica kan ik een programma over lekkere meiden kwijt. 'Ik ben naar Out toe gegaan en heb gezegd: ik ben bereid dit en dat voor je te maken, als je maar niet denkt dat mijn opinie over jou maar een millimeter zal wijzigen. Hij zei: ''Dat is goed.'' Hij zei ook: ''Als ik iedereen buiten de deur zou houden die mij een boerenlul noemt, zou 't hier rg leeg worden.'' Toen dacht ik: met jou kan ik werken.'
Een onderknuppel meende nog wel allerlei pikante shots uit de uitzending te moeten snijden, maar Rademaker monteerde ze er vrolijk weer in. Daar was ook nog Veronica-baas Joop Daalmeijer ('een ongenadige hypocriet en oplichter'), die nog wel eens een tip had over een beurs van lakkleding, zwepen en leren tuigjes, maar door Rademakers bijgezet als 'het ultieme voorbeeld van het soort opgeblazen, pretentieuze en intellectueel vrij zwak begaafde types dat nooit aan zichzelf twijfelt en zich via slinkse manieren naar beslissingsniveaus heeft opgewerkt'.
Nee. Op wielerklassiekers na, Jiskefet ('schitterend') en kinderprogramma's als Sesamstraat ('zie ik samen met mijn driejarig dochtertje Louise') houdt Jef Rademakers zich verre van 'de elektronische hormonenmaffia'. Hij zegt: 'In Belgi speurt iedereen naar de moordenaar van de veearts die de vleeshormonenmaffia bestreed; overal wordt gejaagd op heronetrafikanten, maar waarom kunnen mensen die het volk geestelijk vergiftigen ongestoord hun gang gaan? Alles wat ontroert, wordt in wezen geperverteerd.'
E
R IS MAAR n slimmerik en dat ben ik, liet Rademakers een Vlaamse journalist optekenen. Hij staart naar het gazon waar de storm afgeknapte boomtakken heeft rondgestrooid. En legt dan uit: Herman Brusselmans, enfant terrible der Vlaamse schrijvers, zei in een interview dat er maar n ding erger is dan domheid en dat is de dood. 'Dat is een beetje waar. We worden natuurlijk geregeerd door domheid.'
Rademakers was zo slim om naar Belgi te verhuizen, maar niet alleen om de 'fiscale oprotpremie'. Hij wilde sowieso naar Vlaanderen. Zijn Brabantse tongval ('ik heb in Amsterdam nooit de zachte g afgezworen in tegenstelling tot andere zuiderlingen die dat na drie weken in Amsterdam al rochelend poogden te doen') sluit meer aan op de taal van Gerard Walschap, Cyriel Buysse en Louis Paul Boon, zijn favoriete schrijvers. En Antwerpen was de stad waar hij zijn nieuwe jongenskleren kreeg. Naar de Zoo ging. 'Nergens heb ik me meer op m'n gemak gevoeld dan hier.'
Aan Belgen heeft hij een iets minder grote hekel dan aan Nederlanders. Vrienden heeft hij niet. Is vriendschap niet vrijwel altijd gebaseerd op economische belangen? 'Vriendschap met een grote V bestaat niet. Liefde met een grote L evenmin. Wel met een kleine l.' Zoals hij van New York tot Parijs veilingen afstroopt op schilderijen, mag hij ook 'een beetje achter de meiden aan zitten. Ursula weet dat het onschuldig is. Ik bedoel: ik eet de hele dag thuis, maar ik mag ¢¢k graag eens een restaurant bezoeken.
'Ik blijf natuurlijk de geestesgestoorde die ik altijd was. Ik kan mezelf alleen beter hanteren. Ik ben letterlijk van het medium met het grootste publiek naar het kleinste publiek gegaan met mijn gedichtenbundeltje Koude kermis, dat in de herfst is verschenen. Laatst had ik een voorleesavond in Goes of all places. Nadat ik mijn donkere kijk op het bestaan had geventileerd, zei een man: ''U praat als een kind van wie ze het ijsje hebben afgepakt.''
'En toen ik een weer eens mijn gal had gespuwd over het mensdom en het wegvallen van illusies, zei een van m'n dochters: ''Pap, ik denk dat je gelijk hebt. Maar ik doe er niet aan mee, ik ben pas zestien.''
'Ik ben een tobber. Ik realiseer me de tijdelijkheid van dingen. Ik heb altijd slaapmiddelen nodig gehad. Jezelf kwellen met halve nachten wakker liggen, dat verdom ik. Ik slik al tien jaar noctamid. Als ze in Artis de tanden willen poetsen van een neushoorn geven ze zo'n beest twee van die pillen, dan is ie knock out. Kun je nagaan.
'Behalve die pil is de negentiende eeuw voor mij een vorm van escapisme. Qua hygine en gezondheid een vreselijke tijd, maar ik heb een enorme hang naar romantiek uit de dagen van Hendrik Conscience. Naar romantische landschappen van Schelfhout, Koekkoek, Abels. Die periode is ver genoeg weg om verleden te zijn, en dichtbij genoeg om je voor te stellen dat je erin geleefd had kunnen hebben. Het huis dat ik getekend heb, is ook in negentiende-eeuwse stijl. Zelfs met bouwmaterialen van toen. De stenen komen van een ziekenhuis uit Mechelen dat wordt afgebroken.
'Het ergste is natuurlijk dat God niet bestaat. Iemand heeft geturfd dat er zeventien keer het woord God in mijn dichtbundeltje voorkomt. En even vaak het woord dood.' Hij laat zien wat Rijk de Gooyer op de achterflap schreef: 'Je bent nog lang niet uitgejeft. PS. Er wordt wat weinig in gebeft.' Over lachen gesproken, lachen kon je met Koos. Tien jaar 'bijna dag en nacht' vanwege Klasgenoten met elkaar opgetrokken, later nog wel eens ontmoet in elkaars optrekjes in Zuid-Frankrijk, maar thans geheel uit het oog verloren. Geen ruzie. Zo gaan die dingen.
Klasgenoten (Rademakers' formule is bijna in heel Europa geadopteerd) ging 'over de tijdelijkheid der dingen, het verliezen van illusies'. Kinderen uit n klas die nog van alles konden worden: van Wim Kok tot de Hakkelaar. Ze konden kampioen judo worden, of in een rolstoel terechtkomen. Dertig jaar later zie je de verloren illusies. Van al die tienduizend dingen die ze konden worden, is er maar eentje gerealiseerd. Toch?
'Vroeger dacht ik met een soort trots: Jezus, er hebben 1,7 miljoen mensen naar m'n programma gekeken. Maar wat voor mensen, denk ik nu. Moet je die inteeltkoppen in de Kalverstraat zien lopen met hun hamburgerlijven. Vrouwen op olifantspoten in leggings, met zoontjes die oorbellen in hebben. Dan denk ik: die horen dus bij de 1,7 miljoen waar ik zo trots op was. Dan heb ik liever dat Gerard Reve zegt: ik ben tevreden over jouw laatste dichtregel.'
Rademakers' bundeltje is opgedragen aan oma bij wie hij vaak logeerde. Opa was nog niet dood of hij lag bij haar in bed. 'Zij begreep al mijn angst, mijn angst voor dood, voor vergankelijkheid. Zij had de zachtheid die mijn moeder niet kon opbrengen. Mijn psychiater zegt dat ik zonder de emotionele relatie met mijn grootmoeder waarschijnlijk homoseksueel geworden was. Daar moet ik om lachen, want mijn psychiater is zelf iemand van de nichtenparade.' Maar oma kan rekenen op zijn trouw bezoek, in het bejaardentehuis. Oma zweert bij de Vijf Uur-show.
Leven is streven naar beschermd zijn, zegt Jef Rademakers schilder Anton Heyboer na. Eerst de hut, dan de kut. Want ja, de vergankelijkheid. 'Bel ik laatst naar een omroep, zegt zo'n huppelkutje met twee jaar mulo: ''Met wie? Rademakers? Nee, meneer Likmereet is in vergadering.''
'Nou heb ik geen zin in valse bescheidenheid, want alleen in onbescheidenheid worden grote dingen geboren. Maar ik voelde me net als de 80-jarige Frank Sinatra die uit het ziekenhuis belt naar zijn platenmaatschappij om de baas te spreken. En die dan van de telefoniste te horen krijgt: ''Sinatra? Nooit van gehoord.'' Ach ik ben heel mild. Dan denk ik: als ze maar hoge hakken heeft. En grote tieten.'

Foto
	Ex-tv-maker Jef Rademakers, dichter-rentenier te Brasschaat: wie bestrijdt de elektronische hormonenmaffia? FOTO HANS HEUS - DE VOLKSKRANT


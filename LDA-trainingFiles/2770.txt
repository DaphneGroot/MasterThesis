	'Soaps doe ik mijzelf niet aan'
	Yvonne van den Hurk, actrice in de dramaseries Pleidooi (AVRO) en Unit 13 (VARA):
'Ik haat zappen. Als er niks is, maar ik kijk toch, dan ga ik met een afschuwelijk gevoel naar bed. Daarom kijk ik eerst in de krant of er iets is wat ik wil zien. Ik zet de televisie vrijwel nooit zomaar aan. Gemiddeld kijk ik hooguit een half uur per dag.
Soaps kijk ik niet. Dat hoef ik mezelf niet aan te doen. Commercile televisie heeft mij berhaupt niets te bieden. Het druipt er zo vanaf dat het daar alleen maar om de kijkcijfers draait. Ik vind die zenders eerder een verarming dan een verrijking voor de Nederlandse televisie.
Ik heb het ernstige vermoeden dat kijkcijfers bij de publieke omroep ook steeds belangrijker worden. Dat er nu zelfs al reclame zit tussen de programma's voor kinderen op Nederland 3, Sesamstraat, Klokhuis en Jeugdjournaal, daar kan ik me echt heel kwaad over maken. Ik heb zelf geen kinderen, maar ik koester dat programmablok. Ik vind dat dat reclameblok echt niet kan.
Ook bij de dramaseries op de Nederlandse televisie die ik beter volg dan andere programma's, merk je dat kijkcijfers steeds belangrijker worden. Toen we vijf jaar geleden Pleidooi maakten, ging het er toch vooral om dat de serie goed was en hoefden we maar drieneenhalve minuut per dag op te nemen. Nu, bij Unit 13, is dat al opgelopen naar zeven  acht minuten per dag. Er wordt nu door de omroepen meer naar de kijkcijfers gekeken dan naar de kwaliteit.
Ik wil niet zo met de VPRO schermen, maar die omroep brengt toch wel de meest interessante programma's. Programma's die ook nog wel eens langer mogen duren, met nieuwe gedachtes. Datzelfde geldt voor de radio. Ik hou van radio die niet, zoals op Radio 1, na vijf minuten weer voorbij is. Geef iemand toch eens de kans zijn verhaal te vertellen. De marathoninterviews van de VPRO op vrijdag of een reportage waardoor je anderhalf uur in Nicaragua zit met iemand die daar is, dat vind ik heerlijk om naar te luisteren.
Wat kranten betreft ben ik erg op kunst en cultuur gericht. Dat neem ik mezelf wel kwalijk, want ik vind dat ik het wereldnieuws grondiger zou moeten volgen.
Maar ik screen de voorpagina en ga dan toch al snel door naar de kunstpagina. Aan kranten besteed ik denk ik een half uur per dag. Gemiddeld dan, want ik lees ze vooral op zaterdag.
Kranten lezen doe ik eigenlijk vooral sinds ik in 1983 in Amsterdam ben komen wonen. Thuis hadden we vroeger het Brabants Dagblad, maar daar las ik nauwelijks in. Daarna, op de toneelschool in Maastricht, draaide het alleen maar om je eigen ego. Je las nog niet eens recensies. We deelden een krant om te kijken wat er op televisie was.
In Amsterdam ben ik regelmatiger kranten gaan lezen, omdat je toch wil weten wat er in de wereld gebeurt. Vanaf 1990 had ik een abonnement op de Volkskrant, maar sinds twee maanden ben ik overgestapt op Het Parool. Dat vind ik een heel erg leuke krant, vooral op zaterdag. De betrokkenheid bij de stad spreekt me erg aan. De Volkskrant koop ik nu op vrijdag voor de Kunst en Cultuur-bijlage, net als de NRC. Als ik alleen Het Parool zou lezen, zou ik toch het gevoel hebben dat ik dingen mis over wat regisseurs en collega's zoal doen.
De NRC vind ik van die drie kranten het best; hun cultuurbijlage is wat gedegener, wat onderlegder, het lijkt alsof het met iets meer visie is geschreven. Maar ik heb niet altijd zin in de NRC. Ik wil niet altijd het gevoel hebben op mijn tenen te moeten lopen bij onderwerpen waar ik minder vanaf weet. De Volkskrant is iets meer van de straat, wat meer op effect uit, is smeuger, net als Het Parool trouwens.
Bij de Volkskrant weet ik af en toe niet meer wat voor politieke kleur die krant heeft. Het imago van een linkse krant is er voor mij wel af. Het is niet zo rechts als De Telegraaf, maar de Volkskrant zit voor mijn gevoel tegenwoordig echt in het midden.'
Fokke Obbema


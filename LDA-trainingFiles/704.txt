	VVD-kamerlid vaart uit tegen 'apenlanden'
	Van onze verslaggever
DEN HAAG
Het VVD-Tweede-Kamerlid Keur heeft deze week op een partijbijeenkomst gezegd dat slecht onderhouden vliegtuigen 'uit apenlanden' geweerd moeten worden van de Nederlandse vliegvelden.
Keur deed zijn uitspraken op een VVD-bijeenkomst in Emmeloord. Hij werd ter plekke niet aangesproken door zijn partijgenoten op zijn uitspraak. Het nieuwsblad De Noordoostpolder deed verslag van de bijeenkomst.
Keur erkent dat hij de uitspraak heeft gedaan. Hij noemde een aantal landen waar lawaaiige vliegtuigen vandaan komen die slecht worden onderhouden. 'Bij Swaziland liggen nog een paar landen die ik zo gauw niet kon noemen. Ik had het niet moeten zeggen, mijn excuses, maar ik zei dat er nog wat van dat soort apenlanden zijn met slechte vliegtuigen.'


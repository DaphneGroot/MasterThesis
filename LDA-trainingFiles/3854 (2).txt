NYFER.
NYFER is een Nederlands instituut dat wetenschappelijk economisch onderzoek verricht. Het instituut wil een kritische bijdrage leveren aan het publieke debat over economie en samenleving.
Het instituut is in 1995 opgericht door Eduard Bomhoff en ondernemer Jaap Rosen Jacobson om een alternatief te bieden tegenover het Nederlandse Centraal Planbureau.
In de aanloop naar de Tweede Kamerverkiezingen 2010 kwam het bureau in opspraak nadat bleek dat er fouten waren gemaakt in de voor de Volkskrant door het bureau uitgevoerde berekeningen van koopkracht-effecten van de verschillende verkiezingsprogramma's. De PvdA kwam door deze fouten beter uit de bus, terwijl partijen als het CDA, VVD, PVV en D66 werden benadeeld. Dit kwam mede doordat er fouten werden gemaakt met optellen en aftrekken, terwijl aan de andere kant bijvoorbeeld negatieve effecten van een belasting op softdrugs onterecht bij AOW'ers werden doorberekend.
De Volkskrant zag zich genoodzaakt naar aanleiding hiervan een rectificatie op de voorpagina te plaatsen.

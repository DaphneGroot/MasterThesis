Paola Suárez.
Paola Suárez (Pergamino, 23 juni 1976) is een Argentijnse tennisspeelster die voornamelijk bekendstaat als dubbelspecialiste.
Bij de Olympische Spelen van 2004 in Athene won ze met Patricia Tarabini de bronzen medaille in het damesdubbelspel. Ze won acht grandslamtoernooien in het dubbel.
Ze speelde het damesdubbelspel voornamelijk samen met Virginia Ruano Pascual.
Begin februari 2012 kondigde ze haar comeback aan in het dubbelspel. Doel was om de Olympische Spelen in Londen te halen om samen met Gisela Dulko het damesdubbel te spelen. Dat lukte, maar ze werden er reeds in de eerste ronde uitgespeeld.

Schuiftrompet.
De schuiftrompet is een zeldzaam blaasinstrument, een variant van de trompet, waarbij de variatie van de buislengte - en daarmee de toon - door een schuif wordt veroorzaakt. Dit in tegenstelling tot de gewone trompet, die voorzien is van ventielen.
Met "schuiftrompet" wordt in de volksmond vaak "trombone" bedoeld. De schuiftrompet is weliswaar verwant aan de trombone (die ook een schuif heeft), maar is, onder andere vanwege de mensuur, een ander instrument (zo bestaan er ook ventieltrombones).

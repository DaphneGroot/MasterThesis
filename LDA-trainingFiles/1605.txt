	Roetmeting bij APK-keuring nog onhaalbaar
	ANP
DEN HAAG
De verplichte APK-roetmeting voor dieselauto's, die wettelijk op 2 januari van start moest gaan, zal pas in de loop van dit jaar gesmeerd kunnen verlopen. Op dit moment hebben nog maar twee- van de vijfduizend Bovag-garages zo'n meetinstallatie.
De verplichte roetmeting is conform een Europese richtlijn. RDW-woordvoerster J. Eising van de dienst zegt dat er bovendien een 'achterstand is bij het ijken van de roetmeters waarmee de keuringsstations moeten gaan werken. Er is de afgelopen weken zoveel meetapparatuur op de markt gekomen dat het Nederlands Meetinstituut het werk niet aankan,' zegt Eising. Haar dienst heeft derhalve de garagehouders in een brief bericht dat de meting tot februari achterwege kan blijven, zegt zij.
Jaarlijks worden in Nederland 4 miljoen auto's APK-gekeurd. In 1997 moeten 740 duizend diesels, ouder dan drie jaar, naar de keuring.


Rimini (stad).
Rimini is een badplaats aan de oostkust van Italië, aan de Adriatische Zee. De plaats ligt dicht bij San Marino en behoort tot de regio Emilia-Romagna. In 2011 had de stad 144.554 inwoners. Rimini is tevens hoofdstad van de provincie Rimini (afgekort RN). Het bevindt zich aan de Riviera Romagnola en is hier de belangrijkste plaats van.
Rimini is de belangrijkste badplaats van Italië voor jongerenreizen vanwege het goede uitgaansleven in de stad.
Geschiedenis.
In 268 v.Chr. werd de stad door de Romeinen gesticht als de "colonia" Ariminum (vanwege de mond van de rivier de Ariminum), om weerstand te bieden tegen de oprukkende Galliërs. Van hieruit veroverden de Romeinen de Povlakte. In 359 vond hier het concilie van Rimini plaats.
Tijdens de Tweede Wereldoorlog werd de stad hevig gebombardeerd, aangezien het een belangrijk punt was in de aanloop naar de Gotenstellung. Bij die linie hadden de Duitsers de laatste grote verdedigingslinie gevormd voor Noord-Italië. Op 21 september 1944 werd Rimini door Canadese en Griekse troepen bevrijd.
Sport.
Rimini Calcio is de voetbalclub van Rimini.
Verkeer en vervoer.
Rimini is bereikbaar via de E45, A14.
Rimini beschikt over zes treinstations (station Rimini, Rimini Fiera, Rimini Miramare, Rimini Rivazzurra, en Rimini Torre Pedrera) voor onder andere de spoorlijn Bologna–Ancona. Het heeft ook een luchthaven, Luchthaven Rimini (Federico Fellini Airport), het vliegveld van Rimini en San Marino.
Openbaar vervoer per bus is er via de Rimini–Riccione trolleybus lijn naar Riccione.

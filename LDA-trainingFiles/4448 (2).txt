Hogsback.
Hogsback ligt in de Oostelijke Kaapprovincie in Zuid-Afrika. Het is een vrij kleine gemeenschap met toch nationale bekendheid als een toeristische trekpleister en een kunstenaarsnederzetting.
De plaats ligt op het Amatola randgebergte en is daarom voor Zuid-Afrikaanse begrippen vrij koud. In de winter ligt er regelmatig wat sneeuw. Wat Hogsback voor plaatselijke toeristen vooral aantrekkelijk maakt is dat het in natuurlijk bosrijke omgeving ligt en in Zuid-Afrika is dat alleen op sommige plaatsen in de randgebergten te vinden. De Amatola is gekenmerkt door een grote natuurlijke schoonheid. Er is veel bos met apen in bomen en antilopen ertussen. Als het flink geregend heeft zijn er veel paddenstoelen te vinden (boleten vnl.)
Hogsback dankt zijn naam aan de drie bergtoppen die boven het dorp uitsteken en die door een brede laag basalt die verticale breukvlakken vertoont net de rug van een everzwijn lijkt.
In de Britse tijd was Hogsback bijzonder populair bij nostalgische Britten omdat het er lekker mistig en koel kan zijn. Een beroemde Brit die is gewoond heeft is de schrijver J.R.R. Tolkien en er zijn dan ook een vrij groot aantal huizen die naar figuren uit "In de ban van de ring" genoemd zijn. Er is zelfs een dorpje Hobbiton-on-Hogback.
De blanke gemeenschap telt zo'n kleine 300 zielen. De zwarte gemeenschap is veel groter maar niemand weet hoe groot precies. De sociale verschillen kunnen nauwelijks groter. De blanken leven in landhuizen met prachtige tuinen, tennisbanen, een bijhuis voor de gasten, een bijhuis voor de bedienden enz. De zwarten proberen zich 's winters in vaak zelfgetimmerde hutjes warm te houden.
Toch zijn de betrekkingen tussen beide gemeenschappen goed genoeg dat er de "Gezamenlijke Mars van Hogback" gehouden is.

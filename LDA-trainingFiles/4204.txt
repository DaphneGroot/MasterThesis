	DIVERS
	Tabaksbouillon
In alles een flutboekje. Lelijk en dun en achterin toch nog acht witte bladzijden over waar dan maar het woordje 'Aantekeningen' op is gedrukt. Vijf nietszeggende foto's, waarvan twee van dezelfde dame en heer die er niet toedoen in dit boek, maar die waarschijnlijk het geld inbrachten; de heer handelt in wijn. Een bladzij of twintig kletspraat over Columbus, wijn en sigaren.
Toch iets bijzonders in een kaftje. Tussen dekblad en tafelkleed - Koken met tabak van Stef en Jos Klappe (Kok Lyra;  19,90) is, als alle overbodigs eraf is gehaald, een klein bundeltje met recepten. Een restauranthouder in Kampen, sigarenstad, zou ooit een doos kapotte sigaren hebben gekregen, die hij in zijn rookoventje deed om er zalm mee te roken. Zo ontdekte hij de culinaire mogelijkheden van tabak. Weinig mensen kennen de geur van tabak, maar iedereen denkt hem te kennen. Gruwelijk stinkende sigaretten hebben met de geur van tabak niets van doen. Tabak ruikt anders. Lekker.
Groene tabak op het veld (vroeger ook in Nederland geteeld) verspreidt een prettige geur, zoals tijm een geur verspreidt en lavendel. Het is zo'n gek idee niet om met tabak te koken, zoals het ook niet gek is om iets met tijm te doen, met dille, oregano, lavas. Minder gek dan met bloemkool eigenlijk. In het bundeltje worden geen grote hoeveelheden tabak in schotels voorgeschreven, maar juist hele kleine. Voor geur en smaak. Geen leeggeklopte Marlboro-sigaretten, maar zuiver tabaksblad, waarvan soms een klein beetje heel even in een bouillon wordt meegekookt. Nieuwsgierig makend. Het boekje is te lelijk voor woorden, maar dun genoeg om even over te schrijven.
Ben de Cocq
Siciliaans
Bij Gangi op Sicili, in het gebergte tussen Palermo en Taormina, ligt een benedictijner klooster, Gangivecchio ('Oud Gangi'). Het is nu een restaurant, met aan het hoofd Wanda Tornabene en haar dochter Giovanna. Ondanks de geisoleerde ligging loopt de zaak aardig. In New York troffen moeder en dochter de Amerikaanse kookboekenschrijfster Michele Evans. Toeval speelde geen rol (Evans woont op de Maagdeneilanden), een neus voor commercie wel: wat is in Amerika 'mooier in de markt te zetten' dan twee ploeterende Siciliaanse vrouwen die onder het wakend oog van een routinier kostbare familiegeheimen prijsgeven? La Cucina Siciliana di Gangivecchio (Knopf, import Van Ditmar;  68,60) bevat recepten die van nieuwsgierige bezoekers vaste gasten hebben gemaakt, onontkoombaar voorafgegaan door de familiekroniek. Evans heeft nog wel gekleurde kiekjes staan schieten van eten op borden, maar het blijft gissen hoe het veertiende-eeuwse monument eruitziet. Niet onvermeld blijft ook dat prins Charles Gangivecchio jaren geleden tevreden verliet na een lunch van onder meer kip met rozemarijn en cannoli toe (populair Zuid-Italiaans nagerecht van krokant gebakken deegkokertjes gevuld met gezoete crema di ricotta).
De recepten - geen fratsen, hier gaan de neusvleugels wijd bij alleen al de ged chte aan cucina creativa - zijn aards en vaak verrassend eenvoudig. Authenticiteit blijft elders soms een probleem. Ook in de VS kun je niet op elke breedtegraad tien kilo tomaten tot pap koken die na vijf dagen in de brandende zon een half kiloootje estratto oplevert - maar het kan ook met salsa di concentrato di pomodore uit een pannetje.
Adriaan de Boer
Noord-Itali
Bij Time-Life verscheen een nieuw deel in de uit het Duits vertaalde serie 'Koken in de wereld', Itali - Het Noorden ( 42,50), samengesteld door Marieluise Christl-Licosa. De uitgeverij heeft een naam op te houden met instructieve kookboeken, die opvallen door de heldere manier waarop aan de hand van fotootjes stap voor stap uitleg wordt gegeven. Na het succes met de uit Amerika stammende reeks 'Uit eten in de wereld' van eind jaren zestig, is Time-Life die koers blijven aanhouden. 'Koken zonder grenzen' heeft dezelfde opzet. In die serie verschenen drie delen (Pasta, Groenten en Ovenschotels en souffls; per stuk  49,90); in maart komt Zee- en zoetwatervis.
AdB
Jaartje Schots
Dankzij Robert Burns blijft haggis de Schot in vervoering brengen. In de winter van 1786 schreef hij een lofdicht op de met gehakte lever, hart, longen, havermout, uien en kruiden volgestopte schapenmaag. Tijdens ceremonile 'Burns Suppers' worden soms knapen van twintig kilo aangesneden, waarna de vulling wordt geserveerd. Het is een nationaal gerecht, net als cock-a-leekie (soep van kip en prei) en kedgeree, een prakje van rijst, eieren en vis.
Kedgeree komt uit India en ook haggis is van oorsprong niet echt Schots. Al in het oude Griekenland werden magen gevuld; de methode is via Frankrijk naar de hooglanden overgewaaid. Catherine Brown geeft variaties (ook een vegetarische) in A Year In A Scots Kitchen (Neil Wilson Publishing, import Novelty Books;  53,95). Haar jaar begint op 31 oktober, Keltisch Nieuwjaar. Af en toe zit er iets exotisch tussen de gangbare schotels, zoals clokie's sloke, op zijn Japans (tempura) gefrituurd zeewier uit eigen kustwater.
AdB
Maleisi
Carol Selva Rajah, woonachtig in Australi, mikt meteen op de complete Angelsaksische markt met Makan-lah! - The True Taste of Malaysia (HarperCollins, import Nilsson & Lamm;  58,60). Achterin noemt ze een paar (postorder)bedrijven in Australi, Engeland en Amerika die essentile ingredinten kunnen leveren voor de gerechten uit haar geboorteland. Maleisi, schiereiland tussen Thailand en Sumatra, heet uiteraard een klassieke melting pot, want China en India liggen ook zo'n beetje in de buurt. De gerechten roepen vooral associaties op met de Thaise en Indonesische keuken. Ingredinten en kruiden uit de toelichting zijn in smeltkroes Nederland normaal te koop.
AdB
Bocaditos
Flitsend werkje in neon-tinten: Bocaditos - The Little Dishes of Mexico (Chronicle Books, import Nilsson & Lamm;  35,95) van de Californische kok Reed Hearon. Bocaditos, 'kleine hapjes', zijn te vergelijken met Spaanse tapas: niet altijd klein, soms bewerkelijk, nooit ingewikkeld. Simpel: oesters met ananas-salsa. Hier lastiger te maken: gegrilde mas met huitlacoche-boter. Huitlacoche is volgens de uitleg een zwamachtige parasiet die gedijt in het binnenste van maskorrels.
AdB

Foto
	Slaven ontdoen een reekalfje van zijn ingewanden. Op de schaal links ligt onder meer een bolletje knoflook klaar. Deze Romeinse muurschildering uit de eerste eeuw is een van de illustraties in het boeiende 'The Classical Cookbook' van Andrew Dalby en Sally Granger (British Museum Press, import Nilsson & Lamm;  48,55). Zij raadpleegden klassieke Griekse en Romeinse bronnen: de geschriften van onder meer Philoxenos, Hippolochos, Plautus, Plinius, Archestratos, Petronius en Apicius. Daaruit kozen de samenstellers vijftig spijzen en dranken, waarvan zij de receptuur moderniseerden. De met venkelzaad, pijnboompitten, koriander en vissaus gevulde niertjes - beschreven door Apicius - heten nog een traktatie te zijn. Er kan eventueel varkensdarmvlies door de vulling.


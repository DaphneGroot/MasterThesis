Zilverchloride.
Zilverchloride (AgCl) behoort tot de zilverhalogeniden. Het is een zout dat gevoelig is voor licht (fotolyse) en kan worden gebruikt in de fotografie. Bij blootstelling aan licht vormt zich metallisch zilver.
Zilverchloride komt in de natuur voor als het zeldzame mineraal chloorargyriet.
Toepassingen.
Een laagje zilverchloride maakt van de zilverchloride-elektrode een stabiele referentie-elektrode.
Een andere toepassing van zilverchloride is in fotochrome brillenglazen, die bij fel zonlicht vanzelf donkerder worden.
Zilverchloride wordt in de analytische chemie niet vaak als reagens gebruikt. De stof ontstaat wel als het gemeten reactieproduct bij veel bepalingen van chloride. Ook tijdens het oplossen van zilvernitraat in kraanwater wordt het gevormd door de concentratie chloride die daarin doorgaans aanwezig is.

Walem (Antwerpen).
Walem is een dorp in de Belgische provincie Antwerpen en een deelgemeente van Mechelen.
Geografie.
Walem ligt ten noorden van het stadscentrum en de industriezone Mechelen-Noord. Het dorp ligt nabij de rivier de Nete, die samen met de Dijle een groot stuk van de grenzen van het grondgebied vormt.
Bezienswaardigheden.
Het Fort van Walem, een overblijfsel uit de Eerste Wereldoorlog, werd vroeger geregeld gebruikt voor oefeningen van het Rode Kruis, daarna was de civiele bescherming er gevestigd. Een andere bezienswaardigheid is het vroegere klooster van Roozendaal, dat gesticht werd rond 1230.

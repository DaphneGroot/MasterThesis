Harmen Jonkman.
Harmen Jonkman (Beverwijk, 30 mei 1975) is een Nederlandse schaker. In 1991 was hij kampioen van Nederland van de jeugd tot 16 jaar. Hij werd als een actieve Nederlandse schaker gezien en hij speelde regelmatig in wereldtoernooien. In 1996 behaalde hij zijn meesternorm en in Tel Aviv, in Hoogeveen en in Lvov scoorde hij drie grootmeesternormen. Hij was tot voor enkele jaren beroepsschaker, maar sinds zijn huwelijk met een Peruaanse is hij werkzaam in de IT-branche. Sinds 2009 is Jonkman als trainer-speler verbonden met "Schaakvereniging Heerhugowaard".

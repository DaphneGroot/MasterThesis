Lille (België).
Lille is een plaats en gemeente in de Belgische provincie Antwerpen. De gemeente ligt in de Kempen, omvat de deelgemeenten Lille, Gierle, Poederlee en Wechelderzande en telt ruim 16.000 inwoners. Lille ligt in het kieskanton Herentals en het gerechtelijk kanton Hoogstraten.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Lille maakt deel uit van het kieskanton Herentals, gelegen in het provinciedistrict Herentals, het kiesarrondissement Mechelen-Turnhout en ten slotte de kieskring Antwerpen.
Legislatuur 2013 - 2018.
Jan Stevens en André Pluym, gemeenteraadsleden voor ANDERS, sloten zich aan bij de fractie van N-VA in de aanloop naar de lokale verkiezingen. Burgemeester is Paul Diels van de CD&V. Deze partij heeft de meerderheid met 13 op 25 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde meerderheid staan vetjes afgedrukt
Bezienswaardigheden.
Landbouwcomplex met bewaarde olierosmolen in Lille
In deelgemeente Wechelderzande is Mega Speelstad een speeltuin en attractiepark voor kinderen te vinden. Daarnaast bevindt zich in Lille de achtzalighedenboom die reeds in 1910 als één van de merkwaardigste bomen van België werd vermeld.

	PERSOONLIJK
	Voormalig Amerikaans presidentskandidaat en senator PAUL TSONGAS is zaterdag op 55-jarige leeftijd in een ziekenhuis in Boston overleden. Tsongas leed al twaalf jaar aan kanker. De democraat Tsongas, een zoon van Griekse immigranten, was presidentskandidaat in 1992. Hij moest het afleggen tegen de toenmalige gouverneur van Arkansas, Bill Clinton. Tsongas was van 1979 tot 1985 senator van Massachusetts. Toen bij hem lymfeklierkanker werd vastgesteld, trok hij zich terug.


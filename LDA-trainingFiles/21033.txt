Hoogholtje.
Hoogholtje over het Achterdiep in Sappemeer.
Een hoogholtje is in de provincie Groningen de benaming voor een hoge vaste voetbrug, hoog genoeg om schepen te laten passeren.
Aan beide zijden bevindt zich een trap of steile opgang, vaak met dwarslatten.
Omdat hoogholtjes ook wel van staal of beton gemaakt zijn spreekt men ook wel (voor de grap) van "hoogiezertje" of "hoogbetonje".
Hooghoudt.
De naam van de Groningse drankfabrikant Hooghoudt is een cognaat. Een van hun producten is: Hoogholtje Fladderak. Het bedrijf heeft voor zijn vestiging ook een "hoogholtje" laten bouwen.
Kwakel.
Een soortgelijke brug heet in West-Nederland een kwakel.

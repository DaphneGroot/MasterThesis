Zijpe (gemeente).
Zijpe () is een voormalige gemeente in de kop van de Nederlandse provincie Noord-Holland. Sinds 1 januari 2013 is het samen met Schagen en Harenkarspel opgegaan in de nieuwe gemeente Schagen. De gemeente telde 11.568 inwoners (1 februari 2012, bron: CBS) en had een oppervlakte van 116,34 km² (waarvan 2,17 km² water).
Ontstaan Zijpe en de gemeente.
De huidige Zijpe- en Hazepolder werd in 1597 definitief ingepolderd, daarvoor was het een paar eeuwen lang een stroomgat, genaamd de Sìpe. De polder was de basis voor de uiteindelijke gemeente Zijpe. Deze was echter in eerste instantie iets kleiner dan de huidige gemeente. Het dorp Petten was tot 1929 een zelfstandige gemeente, daarna ging het op in de gemeente Zijpe. En de gemeente Callantsoog, die gevormd werd door Callantsoog, Abbestede en Groote Keeten, was tot en met 1989 een zelfstandige gemeente, daarna voegde het zich bij gemeente Zijpe.
Plaatsen binnen de gemeente.
Plaatsen die binnen de voormalige gemeente Zijpe lagen.

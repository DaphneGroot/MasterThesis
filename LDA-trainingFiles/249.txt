	PERSOONLIJK
	De Unesco-vredesprijs gaat dit jaar naar president ALVARO ARZU van Guatemala en ROLANDO MORAN, de leider van de linkse guerrillabeweging in dat land. De VN-organisatie wil hen daarmee belonen voor het vredesakkoord dat ze drie weken geleden ondertekenden. Aan de FÃ©lix Houphouet-Boigny-prijs is 250 duizend gulden verbonden. De president van Guatemala brengt vandaag een bezoek aan Nederland.
Het vredesakkoord maakt een einde aan de laatste en langste burgeroorlog in Midden-Amerika. In 36 jaar vielen 150 duizend doden. Juryvoorzitter Henry Kissinger noemde burgeroorlogen 'waarschijnlijk de grootste bedreiging voor de vrede in de wereld'. De Unesco-prijs wordt ook wel de kleine Nobelprijs voor de Vrede genoemd. ANC-leider Mandela en president De Klerk wonnen hem in 1994. In 1993 ging de Unesco-vredesprijs naar de Shimon Peres, Yitzak Rabin en Yasser Arafat. Vorige jaar won Sadako Ogata hem, de Hoge Commissaris voor de Vluchtelingen van de VN.


 REAALS HOOGE HUYS ZIET OMZET 1996 VAN F 1 MILJARD. 
 ALKMAAR, 2 jan (Reuter) - Hooge Huys verwacht over 1996 een omzet te hebben geboekt van ruim een miljard gulden, zo is meegedeeld door moederconcern Reaal Groep. 
 Reaal nam Hooge Huys Verzekeringen in december 1995 over van Bouwfonds Nederlandse Gemeenten. In dat jaar boekte Hooge Huys een omzet van ruim 800 miljoen gulden waaruit een netto winst werd gehaald van 26 miljoen. 
 Vervolgens werd Hooge Huys geintegreerd met twee andere intermediairbedrijven van Reaal, te weten Helvetia Schade en Reaal Intermediair. Alle intermediairactivititeiten worden nu onder de naam Hooge Huys uitgevoerd. 
 Afgelopen november liet Reaal Groep weten dat zij nu ook een fusie onderzoekt met de SNS Groep, waarvan NOG Verzekeringen deel uitmaakt. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

Polonaise.
Joop den Uyl in polonaise met het Nederlands Elftal, 1974
De polonaise is een dans die gebaseerd is op een Poolse dans, de Polonez. Aanvankelijk betekende het 'langzame Poolse dans in driekwartsmaat', maar later werd het in Nederland en Vlaanderen gebruikt in de betekenis "dans waarbij men in een sliert achter elkaar host, met de handen op de schouders van de voorgaande persoon" (aldus Van Dale, 2005). Gedurende de dans kan de wandelrichting naar believen worden omgekeerd.
De polonaise wordt onder andere gedanst op bruiloften en tijdens carnaval. Ook tijdens discofeesten wordt de polonaise veel gedanst.
Het wereldrecord polonaise werd op 11 november 2011 gevestigd te Gemert, ter ere van het 50-jarig bestaan van haar carnavalsvereniging De Drumknaauwers. Het huidige record staat op 1412 man. Het Belgisch Record werd op 4 maart 2016 gevestigd in Poperinge.
Het wereldrecord polonaise lopen werd op 22 februari 2011 gevestigd te Uden. Negentien man liepen in totaal de polonaise over een afstand van 6.389 meter.
De componisten Ludwig van Beethoven, Franz Schubert, Carl Maria von Weber, Franz Liszt en vooral Frédéric Chopin schreven polonaises als zelfstandige pianostukken.

Achaemenes.
Achaemenes (Hakhamanish) is de half-mythische voorouder op wie het Perzische koningshuis van de Achaemeniden hun afstamming terugvoerden.
Van hem is historisch alleen bekend dat hij mogelijk in 681 v.Chr. in Halulina aan de kant van de vijanden van Sennacherib streed en dat hij de vader zou zijn van Chishpish (Teyaspes, Teispes) en daarmee de grootvader van Cyrus I.
Naar hem werd dan ook het koningsgeslacht van de Achaemeniden vernoemd, dat zeer rijk was, waardoor hun rijkdom tot een spreekwoord in het oosten is geworden.

 ING BANK KOMT MET LAGE-RENTE GROENE HYPOTHEEK. 
 AMSTERDAM, 2 dec (Reuter) - De ING Bank zei maandag een nieuwe hypotheekvorm speciaal voor milieuvriendelijke woningen, te introduceren, de ING Bank Groene Hypotheek. 
 Op deze hypotheek geldt maximaal 10 jaar lang een rentetarief dat ongeveer 1,5 procent lager is dan normaal. 
 De hypotheek mag niet hoger zijn dan 75.000 gulden en de looptijd niet langer dan 10 jaar en is een nieuw leningdeel binnen een combinatiehypotheek, meldt ING. 
 Het groene gedeelte is aflossingsvrij, en voor de rest van de lening kan men uit alle gebruikelijke hypotheekvormen kiezen, meldt ING. 
 Volgens de bank kan het brutovoordeel tot meer dan 11.000 gulden oplopen. 
 Voor de woning waarop men een groene hypotheek af wil sluiten, moet een groenverklaring worden afgegeven. 
 Het ministerie van VROM verstrekt een groenverklaring indien de woning voldoet aan een aantal milieubesparende voorwarden, zoals energie-en waterbesparing en het gebruik van duurzame en milieuvriendelijke materialen. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

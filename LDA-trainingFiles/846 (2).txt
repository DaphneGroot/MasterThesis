Apache OpenOffice.
Apache OpenOffice (voorheen OpenOffice.org, afgekort OOo) is een opensource-kantoorsoftwarepakket. Het wordt ontwikkeld door Apache en wordt verspreid onder versie 2.0 van de Apache-licentie. OpenOffice 3.4, de eerste versie uitgebracht door Apache, werd uitgebracht op 7 mei 2012.
Er zijn versies beschikbaar voor Linux, Windows, Solaris (Sparc), en Mac OS X. Sinds versie 3.0 draait de software native op Mac OS X, waardoor gebruik van X11 niet meer nodig is. Ook is er voor Mac OS X een nevenproduct van OOo beschikbaar, namelijk NeoOffice.
Star Division en Sun.
OpenOffice ontstond uit StarOffice van het Duitse bedrijf Star Division. In 1998 werd dit softwarepakket voor privégebruikers gratis ter beschikking gesteld onder de naam "StarOffice 5.0 Personal Edition"; de versie voor bedrijven bleef betaald. Nadat Sun Microsystems Star Division overnam, werd StarOffice 5.2 nog gratis ter beschikking gesteld. Met de lancering van StarOffice 6 in 2002 werd het pakket echter betalend. De broncode en een gratis versie met de naam OpenOffice werden onder de GPL-licentie ter beschikking gesteld. Het verschil tussen OpenOffice.org 1.0 en StarOffice 6 bestond uit een databanktoepassing, speciale fonts, templates, clip art, enkele bestandsfilters en training en support van Sun.
Oracle.
Nadat Oracle overgenomen had, bleef de gratis versie van het pakket bestaan onder de naam OpenOffice.org, maar de licentie veranderde in LGPL versie 3.
De betaalde versie kreeg de naam. Tegelijk werd ook, een webgebaseerde versie, aangekondigd.
LibreOffice.
In september 2010 richtten vrijwilligers van OpenOffice.org The Document Foundation op om OpenOffice.org verder te ontwikkelen onder de naam LibreOffice. LibreOffice is eveneens beschikbaar voor Windows, Mac en Linux. Het project wordt gesteund door ondernemingen zoals Red Hat, Novell, Google Inc. en Canonical Ltd..
Apache Software Foundation.
In april 2011 besliste Oracle om te stoppen met de ontwikkeling met een commerciële variant van OpenOffice.org en om het softwarepakket te herleiden tot een puur gemeenschapsgebaseerd project. Het succes van LibreOffice speelde waarschijnlijk mee in de beslissing van Oracle om de commerciële kant van OpenOfice.org op te geven. Heel wat werknemers en bedrijven waren inmiddels overgestapt op de "fork" LibreOffice.
In juni 2011 droeg Oracle het gehele Openoffice.org project, inclusief de broncode, over aan de Apache Software Foundation, dat het project sinds december 2011 "Apache OpenOffice" noemt (.org is dus weggevallen uit de naam). Met de overdracht aan de Apache Software Foundation is ook de licentievorm gewijzigd. Werd OpenOffice.org gepubliceerd onder de LGPL licentie, Apache OpenOffice wordt onder de Apache-licentie (versie 2.0) verspreid.
In juli 2011 kondigde IBM aan dat het de code van Lotus Symphony en het ODF Toolkit aan Apache OpenOffice zou bijdragen. Deze code omvat onder andere de implementatie van IAccessible2, dat de toegankelijkheid onder Windows zou verbeteren.
Begin september 2016 stuurde de vice-president van AOO een e-mail getiteld "What would OpenOffice retirement involve?" in reactie op vragen van het bestuur van ASF over het uitblijven van (veiligheids-)updates en nieuwe versie-releases. Het uitfaseren/"met pensioen sturen" van het programma werd door hem als een van mogelijke oplossingen genoemd om de gevolgen van langdurige onderbezetting van het ontwikkelteam te ondervangen. Als een van de oorzaken voor de onderbezetting werd het overstappen van steeds meer ontwikkelaars naar LibreOffice genoemd.
Naam.
Tot aan de overdracht aan Apache heette het softwarepakket OpenOffice.org vanwege een handelsmerkconflict met een aantal internationale bedrijven dat de naam "Open Office" al eerder gebruikte. Onder andere in de Benelux was deze naam al in 1999 in gebruik door een bedrijf dat automatiseringsoplossingen op basis van Linux en opensourcesoftware levert. Sinds maart 2000 is "Open Office" door dit bedrijf als merk geregistreerd bij het Benelux-Bureau voor de Intellectuele Eigendom. Met de overdracht door Oracle aan Apache luidt de naam Apache OpenOffice.
Licentie.
OpenOffice wordt verspreid onder de Apache-licentie, versie 2.0. Het pakket werd voor versie 3.4 verspreid onder de LGPL. Voorheen was dit een dubbellicentie van SISSL en LGPL.
Doelstelling.
OpenOffice is een opensourceproject met als doelstelling: "De ontwikkeling van hét internationaal toonaangevende kantoorpakket, dat door de voornaamste besturingssystemen wordt ondersteund, en dat toegang biedt tot alle functionaliteit en gegevens via open, componentgebaseerde API's en een op XML gebaseerd bestandsformaat."
OpenOffice is bovendien het product dat in deze context wordt ontwikkeld: een voor iedereen vrij kantoorpakket met modules voor tekstverwerking, spreadsheet, vectorgrafiek, HTML-bewerking en presentatie. Qua functieomvang en bediening is het vergelijkbaar met de bekende (niet gratis) kantoorpakketten. Het kan uitstekend bruikbaar zijn voor thuisgebruik en in veel gevallen ook in bedrijven. Sommige computerwinkels bieden OpenOffice.org aan als optie bij het kopen van een computer. Programmeurs mogen de broncode als startpunt gebruiken, aanpassingen aanbrengen en eventueel commercialiseren.
OpenOffice.org wordt tegenwoordig - naast LibreOffice - algemeen gezien als belangrijkste alternatief voor marktleider Microsoft Office. OpenOffice.org hanteert het standaarddocumentformaat OpenDocument, waardoor met name overheidsorganisaties in verschillende landen (die steeds meer verplicht worden om een open bestandsformaat te gebruiken) ertoe neigen om over te stappen.
Modules.
Deze programma's kunnen bestanden in verschillende formaten openen en opslaan. Standaard worden documenten opgeslagen als XML-bestand. Andere bestandsformaten worden ook ondersteund, zoals de meeste bestanden uit de Microsoft Office-bundel. Ook bestaat er de mogelijkheid om PDF te exporteren.
OpenOffice kan worden uitgebreid met zogenaamde extensies: gebruikers kunnen extensies downloaden van een aparte website; ontwikkelaars van extensies vinden de nodige informatie in de wikipagina's van het project.
Versie 4.0.
Versie 4.0 van Apache OpenOffice is de eerste waarin een belangrijk deel code overgenomen wordt van Lotus Symphony, namelijk de. De sidebar verschijnt rechts in de interface, waar in vroegere versies van Writer en Impress de task panel verscheen. De sidebar laat de gebruiker toe veel gebruikte functies snel te bereiken.
Wat toegankelijkheid betreft, werd de ondersteuning voor de v2.0.3 onder Windows hersteld. De integratie van de code voor IAccessible2, een toegankelijkheids-API die de op Windows moet vervangen en die in geïntegreerd was, is gepland voor versie 4.1.
De introductie van de kan de werking van sommige extensies negatief beïnvloeden. Compatibiliteitsproblemen werden besproken op verschillende mailinglijsten (zie bijv. Marcelly en Delist) en op de wiki. Informatie voor ontwikkelaars werd onder andere bekendgemaakt op het forum en de wiki.
Versie 4.1.
Bij de introductie van OpenOffice 4.1 werd vooral de ondersteuning van IAccessible2 onder de aandacht gebracht. Deze toegankelijkheids-API zorgt voor een betere ondersteuning voor assistieve technologieën zoals schermlezers op Microsoft Windows. Een andere toevoeging is de mogelijkheid om geselecteerde stukken tekst van een commentaar te voorzien.
Internationale versies.
OpenOffice is beschikbaar in enkele tientallen talen. De vertaling van de gebruikersinterface en de hulpinformatie wordt uitgevoerd door "localisatieprojecten".
OOo4Kids.
OOo4Kids is een vereenvoudigde versie van OpenOffice.org voor kinderen van 7 tot 12 jaar. Het programma is beschikbaar in meerdere talen, waaronder ook het Nederlands. Het is echter geen officiële variant.

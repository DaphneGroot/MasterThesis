	Romantische komedie lost belofte helemaal in
	My best Friend's Wedding van P. J. Hogan. Met Julia Roberts, Dermot Mulroney, Cameron Diaz, Ripert Everett. In 60 theaters, waaronder Calypso 1 en Tuschinski 6 Amsterdam, Tuschinksi 2 Den Haag, Path축 5 en Cinerama 2 Rotterdam.
Uit het Persbericht:
'Korte Inhoud: Wat doe je als blijkt dat je toch van hem houdt maar hij gaat trouwen met een ander? Paniek!!! Julianne Potter (Julia Roberts) en Michael O'Neal (Dermot Mulroney) maakten ooit de afspraak om met elkaar trouwen als ze op hun 28ste verjaardag nog vrijgezel zouden zijn. Wanneer 'D-Day' nadert en Julianne dit onderwerp bij Michael aansnijdt, blijkt Michael de huwelijksvraag gesteld te hebben, maar wel aan een ander. Er zit voor Julianne maar 축축n ding op; zorgen dat Michael zich bedenkt.'
De toon van deze samnvatting door de pr van Columbia Tristar Fox Films is relevant: zo ongeveer ligt de probleemstelling van deze 'romantische komedie' van P.J. Hogan, de Australi출r die sinds zijn aanstekelijke debuut Muriel's Wedding een veel gevraagd man is, en juist deze productie koos om het succes van Muriel te prolongeren. In ruim drie maanden haalde de film in de Verenigde Staten alleen al ruim 120 miljoen dollar binnen, dus de missie lijkt geslaagd.
My best Friend's Wedding draait om de vraag: krijgt Julianne haar Michael of niet? En voordat deze vraag na honderd en vijf minuten wordt beantwoord, gaat het erom dat het publiek steeds op een verkeerd been wordt gezet, zodat de verrassing blijft. En ook wat dat betreft is het een geslaagde film. Met een passende groep acteurs en actrices (inclusief Cameron Diaz als de beoogde bruid van Michael en Rupert Everett als de homoseksuele andere vriend van Julianne) speelt P. J. Hogan het spel zoals dat gespeeld moet worden.
Er is dus weinig aan te merken op deze romantische komedie. Je krijgt precies wat wordt beloofd. En zo hoort het ook. En heb je er geen zin in, dan kun je altijd nog naar Gordel van Smaragd of iets anders. Zoals er in de kiosk nog andere bladen liggen als je niet een voorspelbaar damesblad wilt lezen. PvB


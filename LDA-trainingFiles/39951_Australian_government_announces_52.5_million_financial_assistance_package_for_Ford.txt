Australische overheid kondigt $ 52,5 miljoen aan financiële steun voor Ford aan

05-May-06

John Howard, de Australische premier, en Ian MacDonald, federale minister van industrie, kondigden vandaag aan dat de federale overheid Ford Australia een financieel hulppakket van AU$ 52,5 miljoen (US$ 40,4 miljoen) biedt. 
Ook de overheid van de staat Victoria zal hulp bieden. 
Volgens Howard zal deze financiële injectie de productiefaciliteiten van Ford in Australië ``voor de lange termijn'' behouden. 
"AU$ 40 miljoen wordt gebruikt om de nieuwe modellen van de Falcon en Territory te ontwerpen en te produceren; deze auto 's worden in Australië gebouwd.  "
Ondanks een grote facelift in 2002 en 2005 dateert de carrosserie van de Falcon uit 1998. 
De huidige Falcon moet dienst doen tot minstens 2007, wanneer het nieuwe model wordt verwacht. 
Tot die tijd zal de Falcon moeten concurreren met de geheel nieuwe Holden Commodore (de grootste concurrent van de Falcon), die in de tweede helft van dit jaar op de markt komt. 
De resterende AU$ 12,5 miljoen worden geïnvesteerd in de ontwikkeling van een licht commercieel voertuigplatform, dat elders zal worden gebouwd en in ongeveer 80 landen zal worden verkocht. 
Hiertoe wordt volgens Howard een R&D-centrum gebouwd, dat als basis voor de R&D-projecten in deze regio zal dienen. 
MacFarlane zei dat de onderzoeksfaciliteit een mooie ontwikkeling is voor Australië en de Australische autosector voor het voetlicht zal zetten. 

``Dankzij de steun heeft Ford Australia het grootste R&D-project in de Australische autosector ooit gekregen, wat ook geweldig nieuws is voor lokale werknemers van Ford en Australische onderdelenfabrikanten,'' zei hij. 
``Met dit project wordt Ford Australia een centrum voor auto-ontwerp en –techniek in Asia Pacific, wat ook voordelen met zich mee zal brengen voor de bredere industriële sector,'' ``Deze kans zet Ford Australia en de Australische auto- en onderdelensector op de wereldkaart op het gebied van ontwerp en techniek,''
zei MacFarlane. 
Howard stelt dat de projecten 273 nieuwe banen creëren en de toekomst van de ``iconische'' Ford Falcon, die al sinds 1960 in Australië wordt gebouwd, veiligstellen. 
In het kader van het financiële pakket wordt geëist dat Ford Australia de Australische onderdelenfabrikanten de kans geeft om onderdelen te leveren voor de voertuigen die in deze twee projecten worden gebouwd.
Smallingerland.
Topografische gemeentekaart van Smallingerland, oktober 2015
Smallingerland () (Fries: "Smellingerlân" ()) is een gemeente in het oosten van de Nederlandse provincie Friesland met als hoofdplaats Drachten. De gemeente telt inwoners (, bron: CBS) en een oppervlakte van 126,18 km². Er zijn 23.542 woningen in de gemeente Smallingerland.
Naam en geschiedenis.
De gemeente Smallingerland ontleent haar naam aan Smalle Ee, een meer in het midden van de gemeente. De gemeente wordt als het ware in tweeën gedeeld door meren die de uitloper zijn van de rivier De Drait. Eerst krijgen we de Smalle Ee (ook Smalle Eesterzanding genoemd), dan vervolgens de Monnike Ee, Wijde Ee en iets verder op de Kromme Ee. Ook naar het water Smalle Ee is een klein dorp ten zuidwesten van Drachten vernoemd, waar vroeger tot 1586 een klooster heeft gestaan. Het dorp Smalle-Ee was tot omstreeks 1625 de hoofdplaats van de grietenij (gemeente), waarna Oudega het werd. Maar tot ca 1667 werd nog beurtelings rechtgesproken in Smalle Ee en Oudega. Oudega bleef de hoofdplaats tot 1816, daarna heeft Opeinde die functie even overgenomen tot 1826 toen Drachten de hoofdplaats werd. De plaats Drachten is een samenvloeiing van twee kleine boerendorpen, Noorder- en Zuider Drachten.
Kernen.
De gemeente Smallingerland telt veertien officiële kernen. De hoofdplaats is Drachten. De Nederlandse namen zijn de officiële. De plaatsnaamborden van de dorpen zijn tweetalig, in het Nederlands en in het Fries.
Bevolkingsgroei.
De gemeente Smallingerland is tot 2012 voortdurend gegroeid. In 2013 is er voor het eerst sprake van een kleine teruggang.
Millennium Gemeente.
Smallingerland is de eerste Friese Millennium Gemeente.

	Terugtredende overheid is volgens promovenda in gezondheidszorg juist erg machtig'Sanering middenveld in zorg schoot door'
	Van onze verslaggeefster
Jet Bruinsma

DEN HAAG
Patinten en consumenten hebben lange tijd nauwelijks invloed gehad op het overheidsbeleid voor de gezondheidszorg. En toen ze, nog maar enkele jaren geleden, eindelijk zitting hadden gekregen in belangrijke adviesorganen als de Ziekenfondsraad en de Nationale Raad voor de Volksgezondheid, besloot de politiek die organen te ontmantelen.
De lotgevallen van de patintenorganisaties zijn kenmerkend voor de wisselvallige koers die de overheid vaart in de gezondheidszorg. Dr. Kieke Okma, beleidsaviseur bij het ministerie van Volksgezondheid, brengt in haar proefschrift Studies on Dutch Health Politics, Policies and Law het zigzagbeleid in kaart. De Nederlandse ondertitel luidt: Beleid, besluitvorming en wetgeving in de Nederlandse gezondheidszorg in de jaren '80 en '90. Ze verdedigt het proefschrift vandaag aan de Rijksuniversiteit van Utrecht.
Haar dissertatie moet worden gezien als een 'tussenbalans', zegt ze. Het beleid voor de gezondheidszorg is nog niet helemaal uitgekristalliseerd. Aan een voorspelling over de toekomst van bijvoorbeeld de patinteninvloed op het beleid wil de wetenschapper Okma zich liever niet wagen, maar in een toelichtend gesprek schetst ze wel een verrassend perspectief.
'Vrouwen en ouderen vormen twee groepen die hun eigen macht niet kennen. In de Verenigde Staten vormen de ouderen een van de grootste belangenorganisaties. De grote vrouwenorganisaties zijn het gezonde verstand in Nederland. Ik merk dat tijdens de vele lezingen die ik voor die groepen houd. Ze hebben veel inzicht in wat er in de zorg omgaat, ¢¢k omdat ze de huishoudportemonnee beheren. En al die organisaties van huisvrouwen, plattelandsvrouwen, vrijwilligers enzovoorts, vertegenwoordigen met elkaar heel veel consumenten. En waarom is de Nederlandse Vereniging van Huisvrouwen eigenlijk niet vertegenwoordigd in de ziekenhuisbesturen? Een sticker met ''goedgekeurd'' van die vereniging zou een goede kwaliteitsgarantie zijn'.
De patintenbelangen worden in Nederland wel degelijk behartigd, stelt Okma. Maar dat gebeurt op een betrekkelijk toevallige en ongeordende manier. 'Artsen, verzekeraars, ziekenhuizen, allemaal zeggen ze het belang van de patint te vertegenwoordigen. Individuele patinten hebben een goede toegang tot de media. Er zijn ouderenorganisaties.' Maar van een geordende belangenbehartiging door organisaties van consumenten is nauwelijks sprake.
Toch zal de overheid er niet aan ontkomen te bepalen wie uiteindelijk toegang krijgt tot de onderhandelingen over het beleid, is Okma's overtuiging. Daarbij gaat het niet alleen om patinten, maar ook om hulpverleners, ziekenhuizen, verzekeraars, werkgevers en werknemers. Want ook zij zijn uit de adviescolleges verdwenen.
De oude vertrouwde Nederlandse structuren die voor het overleg tussen belanghebbenden en overheid lange tijd hebben bestaan - het maatschappelijk middenveld met zijn vele, al dan niet verzuilde, adviesclubs - zijn al te voortvarend gesloopt, meent Okma.
'De commissie-Dekker pleitte al in 1987 voor het saneren van de adviesorganen waarin dat middenveld vertegenwoordigd was. Uiteindelijk is dat ook gebeurd, maar we zijn te ver doorgeschoten. Er is een nieuwe ordening nodig. Daarbij moet je oppassen dat willekeurige belangengroepen toegang krijgen tot dat nieuw overlegcircuit. Je moet kijken welke centrale groepen bij de onderhandelingen betrokken moeten worden.'
De overheid is een vreemde paradox terechtgekomen, signaleert Okma. Terwijl zij zgt te willen terugtreden, om meer over te laten aan de partijen in het veld, is haar rol in feite veel prominenter geworden, doordat de directe invloed van de belangenorganisaties is teruggedrongen. 'Want hoe kun je nu decentraliseren als je de buffer van de belangengroepen niet meer hebt?'
Uit Okma's tussenstand blijkt dat de machtige-overheid-tegen-wil-en-dank te maken heeft met een massa losse eindjes in het beleid. Grote structuurveranderingen waartoe in de jaren zeventig en tachtig werd besloten - Structuurnota kabinet-Den Uyl, plan-Dekker, later plan-Simons geheten - gingen niet door, omdat de traditionele belangengroepen in de zorgsector, met steun van hun politieke vrienden in het parlement, dat blokkeerden.
Okma: 'Het verzet tegen een volksverzekering, die het breekijzer had moeten worden in de herstructurering, was vooral ideologisch. Zo'n verzekering zou gevolgen hebben gehad voor de gevestigde belangen in de zorgsector. D  rom ging het niet door. Nee, het ging niet om de inkomensgevolgen. Inkomensplaatjes kun je bakken zoals je ze hebben wilt.'
Het gevolg was, dat de problemen die opgelost hadden moeten worden door die blauwdrukken, bleven bestaan. De bekostiging van de zorg blef versnipperd over diverse potjes, samenwerking tussen verwante typen zorg verliep moeizaam, zorg voor ouderen werd schaars, kostenbeheersing lukte niet echt.
Toch wil Okma de stranding van het plan-Simons met zijn basisverzekering (de nieuwe naam voor de volksverzekering van zijn voorganger Hendriks uit het kabinet-Den Uyl) niet alleen als mislukking beschouwen. Simons verloor een aantal politieke gevechten, maar hij was uiteindelijk wel een gangmaker die de gezondheidszorg tot een andere opstelling en tot ander gedrag bracht, schrijft ze.
Okma's huidige werkgever, minister Borst van Volksgezondheid, heeft, na de grote visioenen van weleer, gekozen voor een beleid van kleine stapjes. Maar ze heeft, meent de promovenda, wel te maken met een zorgsector die door Simons is opgepord en zijn grenzen zoekt.
Hoewel Okma geen toekomstvoorspellingen wil doen, waarschuwt ze dat de zorgsector geen eiland is, en deel uitmaakt van de sociale zekerheid. Bij Ziektewet en WAO heeft de overheid veel verantwoordelijkheid afgestoten naar de werkgevers, werknemers en verzekeraars. Of de privatisering in de zorgsector op dezelfde wijze vorm zal krijgen, zal moeten blijken.
Ze maakt zich echter geen zorgen over de diffuse situatie in de gezondheidszorg. 'Een tijdje aanmodderen is zo gek nog niet. Je moet jezelf niet dwingen tot overhaaste beslissingen.'

Foto
	Kieke Okma: 'Verzet tegen volksverzekering was ideologisch.' FOTO GUUS DUBBELMAN - DE VOLKSKRANT


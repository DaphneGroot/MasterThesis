	Encyclopedien van de domheid
	Bij zijn allereerste bezoek aan China vergeleek Marco Polo in zijn reisverslag spaghetti met 'wurmen uit de ingewanden van de hel, maar met een hemelse smaak'. Is het waar of niet waar?
Getrouwde stellen, hield Martin Luther de gelovigen voor, moeten 104 keer per jaar de liefde bedrijven.
Op een expositie van pop-relikwien in 1994 lag de wrat van Elvis Presley.
Toen Lodewijk de Veertiende een kies moest laten trekken, trok de tandarts per ongeluk een stuk uit zijn kaak. Daarna had de koning een gat in z'n gehemelte en voedsel dat tijdens het eten door het gat drong, kwam uit zijn neus weer naar buiten.
Het zijn allemaal pikante en vaak ook grappige wetenswaardigheden die de spelers van een nieuw bordspel aan hun medespelers voorleggen: Waar of niet waar?, 'het ongelooflijk bizarre feit-of-fictie-spel'. Ze krijgen een door een krakkemikkig zandlopertje aangegeven tijdsspanne om die krankjorume verhalen te wikken en te wegen.
Weliswaar heeft de wereldreiziger Marco Polo ijs en pasta naar Itali gebracht, maar geen 'wurmen uit de hel'. Luther voegde bij het precieze getal 104 zelfs extra aanwijzingen voor schrikkeljaren. De wrat van Elvis werd in Londen en New York tentoongesteld. En Lodewijk had hevige kiespijn en kaakproblemen; wat hij at kwam langs het gat in z'n gehemelte uit zijn neus.
Waar of niet waar? is een spel waarin met waar gebeurde anekdotes n verzinsels de spelers op een verkeerd been worden gezet. Ze moeten raden of gokken.
Bezitten mannen een lichaamsdeel dat onder bepaalde omstandigheden zeven maal zo groot kan worden? Ja, de pupil. Slikte de Fransman Tartare, die boodschapper was tijdens de Napoleontische oorlogen, een houten doosje met geheime boodschappen in om het over de Pruisische grens te smokkelen? Correct. De Pruisen ketenden hem aan een toilet en na dertig uur verscheen het doosje. En werd in 1972 Napoleons gedroogde penis bij Christie's in Londen geveild? Nee, die was reeds in 1969 te koop aangeboden maar haalde de vraagprijs niet.
'De wereld wil bedrogen zijn, derhalve worde zij bedrogen.' Obscurantisten, ijdeltuiten en praatjesmakers vertellen de meest onwaarschijnlijke verhalen. Luid en drammerig verkondigen ze halve waarheden en verzinsels.
Die verhalen gaan op den duur een eigen leven leiden, niet alleen op speelkaarten maar ook in geschiedenisboeken of in de gedachtengangen van politici en commentatoren. Er zijn nu eenmaal veel goedgelovige zielen en onnozele halzen.
De weetjes van het Waar of niet waar?-spelletje zijn nog grappige en volkomen onbelangrijke anekdotes, vergeleken met de 'hardnekkige misverstanden, vooroordelen en ernstige denkfouten' in het Lexikon der populren Irrtmer van Walter Krmer en Gtz Trenkler. Hun boek staat al weken op de bestsellerlijst van het Duitse weekblad Der Spiegel. In hun 'woordenboek' verzamelden ze vijfhonderd populaire misvattingen die tot volkswaarheid zijn uitgegroeid.
Krmer en Trenkler vinden het buitengewoon verontrustend 'dat die met de paplepel opgesolferde ideen zo lang overleven'. Uitspraken worden aan verkeerde mensen toegeschreven, uitvindingen blijken al eerder te zijn uitgevonden en sommige historische gebeurtenissen bestaan alleen in de verbeelding van nationalistische historici of dweperige patriotten.
'Religie is opium voor het volk', een gedachte van Marx en Lenin, vloeide in werkelijkheid in 1798 uit de pen van de dichter Novalis. De beroemde gevleugelde woorden Proletarier aller Lnder, vereinigt euch! is van Karl Schapper. En het was Louis-Auguste Blanqui die als eerste het begrip 'de dictatuur van het proletariaat' hanteerde.
De bestorming van de Parijse Bastille, op de beroemde lieu de mmoire van de Franse Revolutie, was in feite maar een schermutseling. Volgens de legende bestormden op Quatorze Juillet 1789 duizenden opstandige Parijzenaars de Bastille-gevangenis, het symbool van het Ancien Rgime. Het is een herosch klinkend maar totaal verzonnen verhaal. Een paar geweerschoten volstond om de enkele cipiers zonder veel weerstand tot overgave te dwingen. De meute vernielde wat ze kon en vermoordde de bevelhebber van de bewakers.
Veel geschiedenissen zijn verzonnen verhalen. De grote brand van Rome in 64 na Christus is niet door keizer Nero aangestoken. Het slagveld van Waterloo, waar Napoleon werd verslagen, zag er helemaal anders uit dan op de pronkerige Wellington-schilderijen. En Adolf Hitler heeft tijdens zijn verblijf in de gevangenis van Landsberg in 1924, na zijn mislukte Bierputsch, helemaal geen plannen uitgewerkt om snelwegen aan te leggen zonder kruispunten; de eerste Autobahn ter wereld werd al in 1921 in Berlijn aangelegd.
De geschiedenis, heeft de beroemde historicus Eric Hobsbawm ooit gezegd, 'is de grondstof voor nationalistische, etnische of fundamentalistische ideologien, zoals de papaver dat is voor de heroneverslaafde'. Frankrijk beschouwt de slag van Bouvines als een beslissende gebeurtenis in zijn ontstaan, ook al is het 'nationale' belang dat aan deze overwinning wordt toegeschreven een uitvinding van de negentiende-eeuwse geschiedschrijving. De Duitse mythe van de zege van Tannenberg in augustus 1914 heeft de nederlaag van 1918 overleefd. Het is allemaal invented tradition; geschiedenis die berust op vage hersenspinsels of zelfbedrog. Het past allemaal in de doos van het waar-of-niet-waar-spel.
In De grote mythen uit de geschiedenis van Belgi, Vlaanderen en Walloni ontmaskert Anne Morelli, die geschiedenis doceert aan de Universit Libre de Bruxelles, 'de monsters en helden die door de gepopulariseerde Belgische geschiedenis spoken'. Het is een onthutsend onderzoek naar de verborgen of verdoezelde waarheid achter de larmoyante verhalen over de Guldensporenslag van 1302, over de Belgische opstand tegen de Hollanders en over de moed van de zeshonderd Franchimontezen in hun strijd tegen het Bourgondische leger tijdens de slag om Luik.
Geschiedschrijvers zijn kinderen van hun tijd. 'De historicus is altijd een burger', zegt Morelli, 'soms een militant voor een of andere zaak of een dienaar van een regering of machthebber.' Historici maken, bewust of onbewust, het verleden zoals zij het zien, willen zien of gevraagd worden het te zien. Ze 'onderwijzen het vaderland' met opgeschroefde verhalen over moed, eer en deugd.
Generatie na generatie herhalen de schoolboeken dezelfde clichs en stereotypen. 'Door het handig aaneenrijgen van gebeurtenissen en interpretaties', meent Morelli, 'wordt het verleden gemanipuleerd om het abstracte beeld te kunnen vormen van een Belgi dat reeds ten tijde van Julius Caesar een individualiteit bezat en, om het religieus uit te drukken, lijdt, hoopt, vlees wordt en verrijst.'
De Belgen waren niet de dappersten van alle Gallirs.
Haar boek is zowel in Vlaanderen als in Walloni al enige tijd een bestseller. In pure McCarthy-stijl rekenden verknochte Belgische patriotten met haar af. Morelli kreeg dreigbrieven: 'Mevrouw, hou van Belgi of verlaat het' Pressie en intimidatie tegen Morelli en haar mede-auteurs zijn sindsdien schering en inslag.
Franstalig Belgi werd 'overspoeld met vijfduizend brochures' waarin Morelli op haar dwalingen werd gewezen. De auteurs van haar bloemlezing waren 'beeldenstormers' en 'Belgi-moordenaars'. Het socialistische Institut Jules Destre, genoemd naar de man die eertijds 'Walloni heeft wakker geschud', raadde Waalse boekhandels aan het boek alleen nog te verkopen samen met de folder 'De waarheid volgens het Institut Destre'. Het tijdschrift Front National de Belgique beschuldigde Morelli ervan 'de trots van de natie aan te tasten en de goede naam van de Belgen te besmeuren'. Destre, zegt de historica, is een antisemiet. Die beschuldiging schoot bij het Waalse instituut in het verkeerde keelgat. 'De historicus die zich waagt aan het relativeren van de simplistische beelden die we hebben meegekregen', zucht Morelli, 'stoot op heftige reacties. Dat brengt onze zekerheden aan het wankelen.'
Geschiedenis wordt 'gefabriceerd'; de historicus beschrijft het verleden niet, maar schrijft het. Soms is het middelmatige literatuur, 'vol zoeterige en pathetische liefdesgeschiedenissen', over de heldenmoed van de Franchimontezen 'voor het Waalse landsgedeelte' of over de Vlaamse helden Jan Breydel en Pieter de Coninck.
Met mythen en verzinsels willen sommigen het volk een rad voor de ogen draaien. Dat leidt, meent Morelli, tot 'een leugenachtige onbetrouwbaarheid van de herinnering', de neiging om domheden en misvattingen voor waar te nemen.
'De ondertitel van het boek waar ik mee bezig ben', schreef de Franse schrijver Gustave Flaubert in een brief, 'zou kunnen zijn: encyclopedie van de domheid.' Hij werkte aan een allesomvattend boek, zijn laatste: de Dictionnaire des ides reues, een verzameling van clichs, staande uitdrukkingen, stellige waarheden en gemeenplaatsen.
Flaubert voerde een kruistocht tegen wat er om hem heen aan domheden en aan platitudes te berde werd gebracht. Hij hield zich strikt aan de feiten en de teksten. Wanneer hij bij de utopist Fourier las 'dat diens ideale maatschappij onder meer gekenmerkt wordt door een onbeperkt aanbod van taartjes', is dat geen flauwe grap van Flaubert, maar iets dat inderdaad door Fourier is opgeschreven.
In zijn onvoltooid gebleven boek is geen verschil meer tussen zin en onzin, net zoals in het grote feit-of-fictie-spel. Veel verhalen en onuitroeibare misvattingen berusten op vooroordelen, moedwillige leugens, hardnekkige misverstanden, dubieuze interpretaties, n op louter gekkigheid of - wat wel meer gebeurt - op domheid.
Bij een compositie voor piano van Mozart moet de pianist een toets met z'n neus aanslaan, omdat z'n vingers er op dat moment niet bijkunnen. Is dat waar of niet waar? Mozart schreef het stuk voor een competitie met Haydn waarbij ze elkaars muziek speelden. Mensen die hun oren kunnen bewegen, hebben die eigenschap overgehouden uit de tijd dat de mens het oor in de richting van het geluid kon draaien.
Wie oren heeft, luistert: het is waar. De spier die hierbij gebruikt wordt, antwoordt het Waar of niet waar?-orakel, is in de loop der tijden rudimentair geworden maar kan zich bij sommige personen nog ontwikkelen.
Anne Morelli e.a.: De grote mythen uit de geschiedenis van Belgi, Vlaanderen en Walloni. Epo,  49,-.
Walter Krmer en Gtz Trenkler: Lexikon der populren Irrtmer. Eichborn, DM 44,-.
Waar of niet waar?, is een MB-spel en kost circa  70,-.

Foto
	FOTO WIM RUIGROK - DE VOLKSKRANT


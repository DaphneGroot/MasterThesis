	PERSOONLIJK
	De Italiaanse tenor ALVINIO MISCIANO, een van de leermeesters van Luciano Pavarotti, is vrijdag overleden nadat hij uit een raam op de derde verdieping van zijn woning in Milaan was gevallen. De 83-jarige tenor zou hoogtevrees hebben gekregen toen hij voor het raam stond, aldus zijn familie.
Misciano was vertolker van de beroemste opera's van Rossini, Puccini, Verdi en Massenet en trad in de jaren vijftig en zestig op in de Scala van Milaan, de Metropolitan in New York en de Parijse Opera.
Misciano beëindigde in 1977 zijn artistieke carrière. Hij vormde een hele generatie operazangers, onder wie Pavarotti, met wie hij nauw bevriend was.


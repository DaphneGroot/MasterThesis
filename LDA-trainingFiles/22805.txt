Volkslied van Zuid-Afrika.
Sinds 1997 is het volkslied van Zuid-Afrika een lied dat uit twee voorgaande liederen is samengesteld, namelijk "Die Stem van Suid-Afrika" en "Nkosi sikelel' iAfrika".
"Die Stem van Suid-Afrika" was het volkslied van Zuid-Afrika tijdens het apartheidsregime in het land, "Nkosi sikelel' iAfrika" was een populair lied van de ondergrondse vrijheidsbeweging. In 1994 verklaarde toenmalig staatspresident F.W. de Klerk beide liederen tot officieel volkslied. In 1997 werd in de nieuwe grondwet de huidige tekst tot officieel volkslied uitgeroepen. Het is een verkorte en gecombineerde versie van de beide liederen, met een nieuw geschreven Engelstalige tekst. Het bevat woorden van vijf van de elf officiÃ«le talen van Zuid-Afrika.

Duikers (vogels).
Duikers (orde Gaviiformes; familie Gaviidae), ook wel zeeduikers genoemd, zijn een orde en familie watervogels van het open water van het hoge noorden. De orde telt slechts één geslacht, "Gavia", met vijf soorten.
Kenmerken.
's Winters zijn alle zeeduikers van boven grijsbruin en wit van onderen. Ze zijn dan alleen te onderscheiden aan hun grootte, de vorm van de snavel en de kleur van de rug.
Leefwijze.
Zij hebben een wat langer lichaam dan de futen en vliegen wat meer. Zij houden daarbij hun kop wat lager dan het lijf. Zij zijn "op" en vooral "in" het water in hun element. Zij zijn behendige duikers. Hun poten zitten ver naar achteren en dat is bij het duiken handig maar op het land zijn zij bijzonder onbeholpen, en ze komen daar dan ook alleen om te broeden. Ze jagen op vissen en schaaldieren. Ze duiken plotseling op de prooi of laten zich langzaam wegzinken.
Verspreiding en leefgebied.
Zij nestelen meest op kleine eilandjes of op de oever van de meren die zij bewonen.
DNA-resultaten.
Het DNA-onderzoek van Hackett et al. (2008) werpt interessant licht op de positie van deze groep binnen de Neoaves. Zij passen binnen een veel grotere groep (clade) die met grote waarschijnlijkheid blijkt uit dit genetsich/taxonomisch onderzoek. Deze groep wordt aangeduid als de "watervogels". Zij zijn waarschijnlijk verwant aan de pinguïns en de albatrossen en stormvogels en pijlstormvogels.
De 'watervogels' volgens Hackett et al. (2008)

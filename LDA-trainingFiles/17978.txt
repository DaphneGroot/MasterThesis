 ENHOBEL VINDT BOD UNI-INVEST TE LAAG. 
 AMSTERDAM, 8 jan (Reuter) - Beleggingsfonds Engels Nederlandse Beleggings Trust NV zei op woensdag dat het bod van branchegenoot UniInvest NV op de aandelen Enhobel geen juist weerspiegeling van de huidige waarde en potentie van Enhobel is. 
 De directie zei echter niet uit te sluiten dat er een alliantie met een vastgoedfonds zal kunnen plaatsvinden. Ook een onderhande emissie wordt niet uitgesloten. 
 Afhankelijk van de voorwaarden en condities wordt een toekomstige strategische alliantie met een vastgoedfonds niet uitgesloten," aldus Enhobel. 
 Maandag maakte Uni-Invest bekend dat het in ruil voor aandelen Enhobel-Trust nieuwe aandelen Uni-Invest wil leveren tegen een emissieprijs van 28,50 gulden per aandeel, inclusief het meelopende dividend over 1997. 
 De koers van Enhobel was 0,50 gulden hoger op woensdagmorgen op 28,00 gulden. Uni-Invest noteerde op 26,20 gulden (+0,20). 
 De directie van Enhobel zei te betreuren dat het bod van Uni-Invest tot stand is gekomen zonder voorafgaand overleg met de directie van Enhobel. 
 De komende jaren streeft Enhobel naar een groei van de vastgoedportefeuille naar 500 miljoen gulden. 
 "De directie (van Enhobel) is van mening dat deze groei kan worden geraliseerd als zelfstandig beursgenoteerd vastgoedfonds door onderhandse emissie emissies van aandelen Enhobel," aldus een bericht. 
 De strategie van Enhobel brengt met zich mee dat de expansie van de vastgoed portefeuille geleidelijk zal geschieden. 
 Enhobel verwacht dat de vastgoedportefeuille per ultimo 1997 de 200 miljoen gulden zal overschrijden. 
 "Dit wordt bereikt door de oplevering van de in 1996 verworven nieuwbouwprojecten, alsmede door de verwerving van een aantal nieuwe projecten," aldus Enhobel. 
 - Redactie Amsterdam +020 - 504 5000. 
 (c) Reuters Limited 1997. 

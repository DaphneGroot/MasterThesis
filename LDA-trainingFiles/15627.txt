Ranst.
Kleine Nete en Netekanaal in de deelgemeente Emblem
Ranst is een dorp en gemeente in de Belgische provincie Antwerpen.
Geschiedenis.
Ranst heeft een rijk verleden. Zo gaat de geschiedenis van de deelgemeente Broechem terug tot het jaar 868. Recentelijk werden hier ook belangrijke, archeologische vondsten gedaan die dateren uit de Merovingische periode (6de - 7de eeuw). In Oelegem werden zelfs vondsten gedaan uit het midden-steentijdperk en is er een nederzetting uit de Romeinse periode blootgelegd. De "Schranshoeve" heeft nog een kleine omwalling en een brede gracht ter verdediging tegen de Noormannen.
Grote delen van het huidige grondgebied vielen in de late middeleeuwen en in de nieuwe tijd afwisselend onder de macht van de heren van Berchem, de heren van Ranst, de heren van Zevenbergen en de heren van Doggenhout. De eerste parochie die door de kerstening ontstond, was die van Millegem, later gevolgd door die van Ranst. Getuigen hiervan zijn de gotische kerk (nu kapel) met het fraaie 18de-eeuwse orgel in het gehucht Millegem en de laatgotische Sint-Pancratiuskerk in het centrum van Ranst.
Geografie.
De gemeente ligt tussen de Grote Schijn "(het Groot Schijn)" in het noorden en de Kleine Nete "(Kleine Neet)" in het zuiden. Naast Ranst zelf zijn er nog vier andere woonkernen, met name de deelgemeenten Broechem, Emblem en Oelegem, en het gehucht Millegem. De gemeente behoort tot het kieskanton en het gerechtelijk kanton Zandhoven.
Aangrenzende gemeenten.
De gemeente wordt omringd door 7 aanliggende gemeenten.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Ranst maakt deel uit van het kieskanton Zandhoven, gelegen in het provinciedistrict Kapellen, het kiesarrondissement Antwerpen en ten slotte de kieskring Antwerpen.
Legislatuur 1989 – 1994.
Deze verkiezingen trokken de christendemocraten in verdeelde slagorde naar de verkiezingen. Enerzijds was er de CVP, anderzijds de VCDU (Vlaamse christen demokratische unie) rond voormalig schepen M. Printems.
Legislatuur 1995 – 2000.
Volksunie en SP trekken in kartel naar de verkiezingen onder de naam R.A.N.S.T.
Legislatuur 2013 – 2018.
Na de verkiezingen van 2012 vormden Open Vld (8 zetels) en CD&V (5 zetels) een zogenaamde "rooms-blauwe" coalitie. Deze had een meerderheid in de gemeenteraad van 13 op 25 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Mobiliteit.
Met haar gunstige ligging nabij Antwerpen en Lier is Ranst makkelijk bereikbaar voor iedereen: met het openbaar vervoer, met de wagen via de autosnelwegen A13/E313 en A21/E34 en zelfs per schip via het Albertkanaal. Ook aan de fietsers en wandelaars werd gedacht: Ranst heeft een uitgebreid netwerk van wandel- en fietspaden uitgebouwd.

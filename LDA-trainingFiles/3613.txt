	Toneelstuk laat Isral spiegel van waanzin zien
	Van onze verslaggever
Eddo Rosenthal

TEL AVIV
De gewelddadige Palestijns-Isralische realiteit van terreuracties en wraak heeft de vermaarde Isralische toneelschrijver Chanoch Levin genspireerd tot een angstaanjagend toneelstuk. In Moord krijgen Israli's en Palestijnen een spiegel voorgehouden van de alledaagse waanzin waarin zij leven.
Op overtuigende wijze maken de Palestijnse en Isralische acteurs van het Cameri Theater in Tel-Aviv het publiek duidelijk dat het niet meer uitmaakt wie gelijk heeft, wie schuldig is en wie er is begonnen. Wat telt is het resultaat: een maatschappij met dagelijkse angst voor zelfmoord-acties, terreurdaden en doodslag. Na zeventig minuten (zonder pauze) verlaten de meeste mensen verslagen de zaal, meer dan ooit ervan doordrongen hoe ondraaglijk en uitzichtloos de situatie is geworden.
Moord begint met drie gewapende Isralische soldaten die een jonge Palestijnse demonstrant in elkaar slaan en vermoorden, omdat ze hem aanzien voor degene die een mede-soldaat heeft gedood. Drie jaar later neemt de vader van de vermoorde Palestijn wraak door een jong Isralisch bruidspaar op hun huwelijksdag dood te schieten. Hij meende in de bruidegom een van de drie soldaten te herkennen, die zijn oudste zoon hadden vermoord.
In de volgende scne ontploft een bom-auto bij een flatgebouw in Tel-Aviv. De ledematen van de slachtoffers vliegen in het rond. Een Palestijnse bouwvakker die zich toevallig in de buurt ophoudt, wordt voor dader aangezien en gelyncht door een woedende Isralische menigte.
Alle slachtoffers in het toneelstuk zijn onschuldig. Zowel de moordenaars als degenen die worden omgebracht, blijken slachtoffer van het Palestijns-Isralische conflict. Niemand is meer opgewassen tegen de vicieuze cirkel van geweld en haat. Zelfs als via de televisie het 'tijdperk van de vrede' wordt aangekondigd, blijft de geweldspiraal intact.
De weerzinwekkende wijze waarop Israli's en Palestijnen om het leven komen, roept bij het publiek herinneringen op aan traumatische gebeurtenissen, die aan den lijve zijn ondervonden of nog vers in het geheugen liggen uit een recent tv-journaal. Wat zich op het toneel afspeelt, is angstaanjagend en beklemmend als de werkelijkheid.
Ook de acteurs blijken buitengewoon emotioneel bij het stuk betrokken. De Arabische Israli Makram Khouri speelt de vader van de vermoorde Palestijnse demonstrant, die wraak neemt op het Isralische bruidspaar. Aanvankelijk, zegt hij, werd er tijdens repetities veel geruzied over de vraag wie 'beter' zijn, de Israli's of de Palestijnen. 'Maar we ontdekten dat het niets uitmaakt.'
Khouri ontdekte dat de joodse acteurs niets wisten van de Palestijnse kant. 'Niets over ons leven, noch over onze geschiedenis, of het militaire regiem waaronder we tot 1966 in Isral hebben geleefd. Ze ontkenden de feiten en dat maakte me razend.'
Vrijwel elke avond moet hij nu tijdens de voorstelling terugdenken aan wat hemzelf als zeventienjarige in 1962 overkwam. 'Twee jongens die ik van de padvinderij kende, werden door het Isralische leger doodgeschoten toen ze probeerden de grens met Egypte over te steken. Ik woonde in Akko, daar zijn we met een stel gaan demonstreren. De Isralische politie en enkele joodse heethoofden hebben ons toen voor rot geslagen.
'Ik ben weggerend en wilde de bus naar Kfar Yassif nemen, waar mijn ouders woonden. Ik was een blonde teenager met blauwe ogen en hoopte dat ik niet herkend zou worden als een van de demonstranten. Naast me in de bus zat een donkere joodse Jemenitische jongen. De politie heeft hem te grazen genomen. Ze geloofde hem niet toen hij riep: ''Ik ben joods''.'
De laatste twee weken voor de premire heeft Makarm Khouri geen oog dicht gedaan. Op het podium had hij een ervaring die zeldzaam is voor een professionele acteur. 'Ik had het gevoel dat ik die moord op het bruidspaar echt pleegde. Nog nooit heb ik me zo totaal met een rol gedentificeerd.'
Alon Ofir, een joodse Israli, speelt de rol van de bruidegom die door de vader van de Palestijnse demonstrant wordt vermoord. Hij noemt het spelen in Moord een pijnlijke ervaring. 'Ik kon die eerste scne, waarin een Arabische jongen door soldaten wordt gedood, niet aanzien. Die maakte me niet alleen woedend, maar ook bang. Ik kon de repetities niet verdragen. En ik maakte me voortdurend zorgen of het allemaal wel evenwichtig was, of het toneelstuk niet te pro-Arabisch werd. Eindeloos hebben we daarover gedebatteerd.'
Twee dagen voor de premire was er een Palestijnse zelfmoord-actie op de markt Machane Yehuda in Jeruzalem. 'Het maakte me razend, ik was flink in de war en woedend, omdat die zelfmoordbommen ons uit Isral proberen te verjagen. Maar het heeft mijn identiteit van joodse Israeli juist versterkt.
'Er zijn in feite twee mogelijkheden: emigreren of blijven en proberen om de situatie te veranderen. Ik hoop dat het toneelstuk ertoe leidt dat de zwijgende meerderheid zijn mond open doet. Zelf ben ik door dit stuk actiever geworden. Ik ga weer vaker naar vredesdemonstraties.'
Moord trekt al twee maanden volle zalen in Tel-Aviv. Er zijn plannen om het land in te gaan en voor uiteenlopende doelgroepen als soldaten, scholieren en nieuwe immigranten op te treden.
Het Cameri Theater heeft bovendien contact opgenomen met de Palestijnse minister voor Culturele Zaken Yasser Abed Rabbo in verband met eventuele voorstellingen op de Westelijke Jordaanoever en in de Gazastrook.
Maar niet iedereen is even gelukkig met de keiharde voorstelling. 'Bij elke voorstelling lopen een paar mensen kwaad weg', zegt Drora Kass van het Cameri Theater. 'Het is een stuk dat niemand koud laat.'
In het dagblad Haarets werd een woedende brief gepubliceerd van een lezer die het stuk een uiting van zelfhaat vindt. 'Waarom wordt er geen toneelstuk geschreven over de Isralische hulpverlening aan rampgebieden in Armeni, Turkije, Bosni en Ruanda? Waarom zien we geen joodse officieren, die hun leven in de waagschaal stellen om Arabieren te redden, zoals in Hebron gebeurde, toen een wild om zich heen schietende soldaat door andere soldaten met gevaar voor eigen leven werd overmeesterd. Als de gojjiem met een voorstelling als Moord waren gekomen, dan was de hele joodse wereld in rep en roer geraakt', aldus de brief.
Het grootste Isralische dagblad Yediot Acharonot en het commercile Israelische tv-net Kanaal-2 hebben vorige week de 'theaterprijs van het jaar' toegekend aan toneelschrijver Chanoch Levin en Omri Nitzan, de regisseur van Moord.
Levin geeft geen interviews, hij vindt dat zijn werk voor zichzelf spreekt. Regisseur Nitzan verwoordt de bedoeling van Moord als volgt: 'We willen de mensen wakker schudden; ideologie en geschiedenis moeten opzij worden gezet. Wat Levin met dit stuk wil zeggen, is: vraag niet naar het waarom, kijk liever naar de vreselijke pijn en het grote leed. Die triomferen over het gezonde verstand.'


	VERVUILING
	De ramp met de Russische olietanker Nachodka voor de Japanse westkust lijkt steeds groter te worden. Er lekt continu olie uit het wrak en de kustwacht schatte woensdag dat er inmiddels zo'n vijf miljoen liter olie in zee terecht is gekomen. Als het weer zo slecht blijft als nu, bestaat de kans dat ook de resterende olie van de tanker, zo'n vijftien miljoen liter, wegloopt. In dat geval zou het de grootste olieramp in de Japanse geschiedenis worden. De vis- en toeristenindustrie heeft grote schade opgelopen.


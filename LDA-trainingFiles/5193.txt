	Tafeltennissters behouden na zege kans op promotie
	Van onze tafeltennismedewerker
AMSTERDAM
'Rusland' was het steekwoord na de tafeltennisinterland TsjechiÃ« - Nederland in Hodonin. Het Nederlandse vrouwenteam walste na de 4-0 zege in Zwijndrecht nu met 4-1 over de Tsjechen heen. Daardoor zit de brigade van bondscoach Engel in de finale van de eerste divisie van de Europese competitie, met kans op promotie naar de hoogste klasse.
Melisa Muller leed in de eerste partij de enige nederlaag. De 22-jarige Amsterdamse verloor met
22-20 in de derde game van Hana Placha. Daarna stoomden Gerdie Keen (twee zeges), Emily Noor en het dubbel Noor/Muller simpel over de tegenstandsters heen.
De volgende tegenstander is Rusland. De Nederlandse tafeltennisbond probeert beide duels tegen de Rusinnen in eigen land af te laten werken. Den Helder is waarschijnlijk donderdag 20 februari de plaats van handeling en geprobeerd wordt om de return op de 22ste vast te stellen.


Ralf Schumacher.
Ralf Schumacher in de Toyota (2006)
Ralf Schumacher (Hürth-Hermühlheim, 30 juni 1975) is een Duits Formule 1-coureur. Hij is de jongere broer van Michael Schumacher en de oom van Mick Schumacher.
Voordat hij in 1997 Formule 1-coureur werd, reed hij in de Formule 3 en Formule 3000. De eerste twee jaar reed hij voor Jordan, in 1999 veranderde hij van team, en reed tot het seizoen 2004 voor Williams. In 2001 won hij zijn eerste Grand Prix in San Marino, daarna zegevierde hij ook in Montreal en tijdens de Grand Prix in Duitsland. Tijdens de GP op de Indianapolis Motor Speedway crasht hij op hoge snelheid.
In 2005 stapt hij over van Williams naar Toyota. Vooral in het begin van seizoen 2005 rijdt hij hier goed én in de punten. Hij kan nog niet tippen aan zijn teamgenoot Trulli.
In 2005 ging hij tijdens de vrije trainingen voor de GP van de Verenigde Staten op het circuit van Indianapolis -op bijna dezelfde plaats als in 2004- opnieuw van de baan. Als gevolg van deze crash kwam Michelin, de bandenleverancier van Ralf Schumachers team Toyota F1, tot de vaststelling dat haar banden niet bestand waren tegen de hoge snelheden die op de banking van het circuit van Indianapolis werden bereikt. De teams op Michelin-banden kregen de raad niet te starten zodat deze Grote Prijs uiteindelijk verreden werd met slechts zes wagens.
In 2007 beleeft Ralf een uitermate slechte start van het seizoen. Na 5 races weet hij slechts 1 punt te vergaren en bevindt zich hoofdzakelijk in de achterhoede van het veld. Wilde geruchten doen de ronde dat Schumacher vanwege zijn slechte prestaties vervangen zal worden door een andere coureur. Op 1 oktober liet de Duitser weten aan het eind van het seizoen te vertrekken bij de Japanse renstal. Na afloop van het seizoen 2007 zal hij zijn toekomstplannen bekendmaken.
Bij Toyota vervangt Timo Glock vanaf 2008 de Duitser. Ralf komt overigens in aanmerking voor een stoeltje bij het Force India F1 Team, door zijn vriendschap met teambaas Vijay Mallya. Op 27 december 2007 wordt echter bekend dat Ralf in 2008 een jaar pauze zal nemen. Uiteindelijk komt hij nergens meer aan de bak, en start hij in de DTM.
DTM.
Ralf Schumacher in de AMG Mercedes (2008)
Vanaf 2008 neemt Ralf Schumacher deel aan het DTM kampioenschap. Hij komt uit voor AMG Mercedes. Omdat de nieuwe wagens al vergeven zijn, komt Ralf uit in een zogenaamde "Jahreswagen", een wagen van een seizoen eerder. Ondanks het mindere materiaal weet Ralf in 2008 punten te scoren, met een 7e plaats in Barcelona en een 8e plaats op de Nürburgring. Met de drie punten die hij daarmee haalde werd hij de tweede coureur in de eindstand met een oude auto, achter Gary Paffett.
Ook in 2009 komt Ralf weer uit in de DTM, ditmaal in een fabriekswagen hij reed regelmatige in de top 10 en behaalt zelfs een aantal WK punten.
In 2010, 2011 en 2012 komt hij ook uit voor Mercedes en ook in een fabrieksauto.

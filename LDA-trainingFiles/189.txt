	PERSOONLIJK
	Prof.dr. A.H. RINNOOY KAN is de nieuwe voorzitter van de Stichting Praemium Erasmianum. Hij is de opvolger van dr. W.F. Duisenberg. Het bestuur van de stichting heeft tevens een aantal nieuwe leden: W.P. Blockmans, D. Klaic, A.J. Lameijn, H.W. van Os, W. Otterspeer en mevr. Schenkeveld-Van der Dussen. De stichting is vernoemd naar de in Rotterdam geboren geleerde Desiderius Erasmus (vermoedelijk 1469-1536). Zij kent jaarlijks de Erasmusprijs toe aan mensen die op cultureel, sociaal of sociaal-cultureel terrein belangrijke bijdragen hebben geleverd.


Jean Van Hamme.
Jean ridder Van Hamme (Brussel, 16 januari 1939) is een Belgisch scenarist van stripverhalen.
Levensloop.
Van opleiding was hij handelsingenieur, maar in 1976 stapte hij over van een loopbaan als specialist in de marketing naar een fulltime auteurschap.
Hij begon zijn strip-carrière met erotische stripverhalen (Epoxy, 1968, samen met tekenaar Paul Cuvelier). Hij werkte ook mee aan het tijdschrift Kuifje. Jean Van Hamme werkte met verschillende striptekenaars.
In 2009 kreeg Van Hamme de Grote Prijs Sint-Michiel. In 2011 werd hij ereburger van Brussel. Op 8 juli 2015 werd hij door koning Filip voorgedragen voor verheffing in de Belgische adel met de titel van ridder.
Reeksen.
"Largo Winch" i.s.m. tekenaar Philippe Francq
"De meesters van de gerst" i.sm. tekenaar Francis Vallès (inkleuring: Marie-Paule Alluard)
"Blake en Mortimer" i.s.m. tekenaars Ted Benoit*, René Sterne & Chantal De Spiegeleer** en Aubin Frechon***
"Wayne Shelton" i.s.m. tekenaar Christian Denayer (kleuren: Bertrand Denoulet)
"Lady S." i.s.m. tekenaar Philippe Aymond
"Rani" i.s.m. scenarist Alcante en tekenaar Francis Vallès

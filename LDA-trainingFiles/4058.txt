	Installatie Michal Shabtay opent reeks exposities ter gelegenheid van vijftigjarig bestaan staat Isral; Joods lexicon van Abraham tot Ballingschap
	Van onze verslaggever
AMSTERDAM
Door de ruimte zweven een gigantisch hart en een even grote hersenkwab. Ze zijn met elkaar verbonden door leren riemen met goudbeschilderde Hebreeuwse teksten, die de symbolen van de hartstocht en de rede weer samen koppelen aan een blok monitoren, het moederstation in deze reis in tijd en ruimte van de liefde en het verstand.
Op de monitoren draait een oude speelfilm, een pioniersdrama uit de prenatale dagen van het jonge Isral, die doorsneden wordt met flarden van teksten, worpen woorden die gevoelens van heimwee en ballingschap oproepen, van belofte en verlossing, van hoop en twijfel.
Met de installatie De belofte van Michal Shabtay opent het Joods Historisch Museum in Amsterdam een reeks van vier tentoonstellingen waarin het komend jaar het vijftigjarig bestaan van de staat Isral wordt herdacht. Haar ruimtestation, waarin hartstocht en rede gekoppeld door de tijd zweven, drukt het eeuwige verlangen van het joodse volk uit naar een eigen land - onder het aartsvaderlijke motto 'Want gij zult het land voor u zien liggen, maar daar niet binnengaan' (Deut. 32:52).
In de oude zwartwit-film die op de monitoren draait (Zij waren met tien uit 1960), over het leven van joodse pioniers in Palestina aan het begin van de eeuw, ziet Michal Shabtay 'een fatale strijd tussen droom en realiteit'. In de abstractie van haar installatie legt zij haar gevoelens van droom en realiteit jegens de staat Isral naast die uit een eeuwen oudere geschiedenis.
De belofte van een eigen land en het verlangen ernaar hebben altijd geleefd in de geschiedenis van het joodse volk. In haar installatie heeft ze de vele vormen, waarin dat verlangen zich in de loop der tijden uitdrukte, teruggezocht. Het gaat met losse woorden in de kantlijn van het filmbeeld, die in Hebreeuws schrift op de gebedsriemen weer terugkomen, een persoonlijk lexicon uit de geschiedenis opgediept. Op het ritme van de emoties in de film veert haar lexicon op.
Michal Shabtay (1952) werd geboren in Haifa. Haar ouders waren afkomstig uit Irak. Ze groeide op in Kiryat Tivon in het noorden van Isral, studeerde na de vervulling van haar dienstplicht film aan de universiteit van Haifa; kwam in conflict met de Isralische bezettingspolitiek en vertrok in 1975 naar Nederland, waar ze sindsdien woont en werkt. Ook dat hele leven zit in De belofte, in het hartsritme van haar lexicon, verscholen.
Vaderland, zegt dat lexicon, en ballingschap ('Mijn hart is in het Oosten en ik ben in het verre Westen' - Jehoeda Halevi). Haar woordenboek spreekt uit het diepste van de geschiedenis in de namen Abraham, Isaak en Jakob. Het is heel potisch dichtbij in de namen van de bomen en de planten die er groeien, en dreigend in de letters IDF (Israel Defence Forces); het is er eeuwig in de woorden Belofte ('Het land waarop gij ligt zal ik aan u en aan uw nageslacht geven' - Gen. 28:13), Diaspora en Jeruzalem ('Indien ik u vergete, o Jeruzalem, zo vergete mij mijn rechterhand; mijn tong kleve aan mijn verhemelte, als ik uwer niet gedenk, als ik Jeruzalem niet verhef boven mijn hoogste vreugde' - Psalm 137:5).
En het is er, ontroerend, hoogstpersoonlijk in het Heimwee dat uit dat hart ontsnapte, een simpel lijstje met de data ('In' en 'Out') van al haar reisjes sinds 1977 terug naar Isral - bijna elk jaar wel een maand. De belofte geeft in het overzichtelijke van een persoonlijke ervaring en in het universele van een zoektocht naar die beleving door de eeuwen heen, een beeld van een ervaring. En waarschuwt dat de hartstocht en de rede, die hier vrij door de ruimte zweven, verschrikkelijk met elkaar kunnen botsen en tegelijk ook eeuwig met elkaar verbonden zijn.
Later volgend jaar herdenkt het museum het vijftigjarig bestaan van Isral met een tentoonstelling over de Orintaalse joden van Centraal Azi en de Kaukasus, uitgevoerd in samenwerking met het Russische Etnografisch Instituut in St.Petersburg; een foto-expositie 'Magnum fotografeert Isral, 1948-1998' en een confronterend overzicht 'Jeruzalem en Tel Aviv, twee werelden - n staat' over de kloof tussen het religieuze en het seculiere leven in Isral.
De belofte, een installatie van Michal Shabtay. Joods Historisch Museum, Amsterdam, tot en met 29 maart.

Foto
	De belofte, installatie van Michal Shabtay.


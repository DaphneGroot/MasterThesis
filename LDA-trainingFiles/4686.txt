	Een onverschillige volksziel
	'Te midden van de bouillabaisse van klassieke Frankrijkgidsen springt Provence en Cote d'Azur (Arbeiderspers) er echt uit als een niet-alledaagse gids die een compleet nieuw beeld schetst van de Provence.' Met deze zin legt de jury van De Reizende Zon uit waarom de pil van de journalist Rudolf Bakker (457 pagina's) begin dit jaar een prijs voor de beste reisgids won. En gelijk heeft ze. Bouillabaisse is een bekende vissoep uit de Provence, die op zeker veertig verschillende manieren gemaakt kan worden, maar n ingredint is onontbeerlijk: de schorpioenvis (rascasse).
Reisgidsen hebben ook een vast ingredint: de focus op mooie zaken, wat in het geval van de Provence veel aandacht oplevert voor lavendel, de witte paarden in de Camargue, runes, Romaanse kerken, vogel- en plantenparadijzen, cipressen en cafterassen onder platanen. Bakker vindt dat bijna alle gidsen, als in een soort algemeen complot, zwijgen over ellende, vervuiling, armoede, wanhoop, achterdocht en xenofobie.
Bakker verhaalt graag over de wreedheid in het Provenaals karakter en het Provenaalse landschap. Hij citeert bijvoorbeeld een brief die Vincent van Gogh in 1888 aan zijn broer Theo schreef. Daarin heeft de schilder het over 'de schandelijke onverschilligheid van de Provenaalse volksziel'. Nu, meer dan een eeuw later, is die volksziel nog net zo onverschillig, vindt Bakker.
De sober gellustreerde Dikke Bakker is een boek voor vrienden, geschoeid op de leest die Rentes de Carvalho smeedde met zijn Portugal-gids. Bakker moet overigens niet heilig verklaard worden. Wie alleen met hem op reis gaat, mist praktische informatie. Daarvoor verwijst hij, net als de auteurs van de groene Michelingids, naar de rode Guide Michelin.


	Gevleugelde Krotwaar kan eindelijk zweven
	Van onze verslaggever
Rolf Bos
 EINDHOVEN
 Die ellenlange 42.195 meters worden niet zelden als een loodzware exercitie ervaren. Zondag, tijdens de veertiende marathon van Eindhoven, tevens NK, was er echter n atleet die als door vleugels gedragen op de finish afzweefde. Luc Krotwaar, door velen, en soms ook zichzelf, al afgeschreven voor de klassieke afstand, beleefde een opmerkelijke renaissance.

Na een knappe inhaalrace, waarbij de tranen hem soms van ontroering over de wangen stroomden, liep de 28-jarige atleet naar de Nederlandse titel in een tijd van 2.15,15. Of het zwaar was geweest? 'Ik genoot met volle teugen. Wat kan zo'n marathon mooi zijn.'
Er klonk n¢g een woord, vlak na het passeren van het finishlint: 'Eindelijk' Eindelijk een goede marathon. Er gleed een loden last van de schouders van de atleet die ooit door het leven ging als een van de Drie Musketiers. Samen met Marco Gielen en Rene Godlieb dartelde Krotwaar namelijk door het leven als lid van een trio, dat de Nederlandse marathonwereld nieuwe bloeitijden zou laten beleven.
Gecoacht door manager en trainer Michel Lukkien legde het drietal zichzelf hoge eisen op. Naar Atlanta!, klonk het in 1995, maar de missie faalde jammerlijk. De vereiste 2.12 zou in de najaarsmarathon van Amsterdam gelopen worden, maar Krotwaar eindigde in een teleurstellende 2.19,41. Het liet een eerste marathon-litteken achter, dat nog groter werd, toen de atleet bij de volgende marathon van Rotterdam na een dramatische valpartij al na drie kilometer moest uitstappen. Weg voorbereidingen, weg de vele Portugese kilometers.
Krotwaar brak met Lukkien en vond aansluiting bij het project Topsport Midden Nederland, waarin een aantal atleten (uit zeer verschillende disciplines) een gemeenschappelijke basis vindt. In Rob Veer kreeg Krotwaar een nieuwe trainer.
'Michel en ik zijn in goede harmonie uit elkaar gegaan hoor, maar ik was echt toe aan iets anders. Ik was te zeer gefixeerd met de sport bezig, was zelden ontspannen. Probleem met Michel was ook, dat ik me nooit wilde laten kennen. Ook als het minder goed ging, zei ik dat het allemaal prima was gelopen in de training. Gevolg was, dat ik bij mijn voorgaande marathons overtraind aan de start verscheen.'
Bij Veer vond Krotwaar het plezier weer terug. Het weekgemiddelde ging van meer dan 200 terug naar 150 kilometer, daarnaast werd het full-profschap afgezworen. 'Ik had voor mezelf uitgemaakt dat ik als prof veel te geconcentreerd bezig was. Je schept enorme verwachtingen voor jezelf. Als je denkt 2.12 aan te kunnen en je haalt dat niet, dan val je in een diep dal. Ik werk nu 32 uur in een verzorgingshuis in Naarden en dat vind ik heel prettig.'
De tijd die Krotwaar liep, en die hem de Nederlandse titel bezorgde, was 2.15,15. Internationaal geen tijd die veel opzien zal baren, maar die 2.12 komt er misschien nog wel, zegt Krotwaar, 'ik wil nu met kleine stapjes vooruit gaan, ik heb weer rust in mijn lijf, wist niet meer dat die marathon je zo'n lekker gevoel kon bezorgen.'
Het geheim? Veer vertelt dat hij Krotwaar meer 'op gevoel laat trainen'. 'Ik zet de lijnen uit die Luc zelf verder maar moet invullen. Vroeger trainde hij op schema's van anderen, nu doet hij waar hij zelf in gelooft.'
Krotwaar: 'Als ik nu om zes uur 's morgens moet opstaan om te trainen en ik heb er eigenlijk geen zin in, dan draai ik me nog een keertje om. Dat was vroeger onmogelijk.'
Er verscheen n¢g een persoon in het leven van Krotwaar die met nieuwe aanwijzingen kwam. Gerard Nijboer is een klein half jaar bondscordinator wegatletiek bij atletiekunie KNAU. De zilveren medaillist van de Spelen van 1980 en de Europees kampioen van twee jaar later, zat gisteren op de motor in Eindhoven. Binnen zes maanden kan er nog geen sprake zijn van een spectaculaire opleving op de klassieke afstand in Nederland, maar kleine pluspunten zijn er al wel zichtbaar.
Neem alleen de subtiele aanwijzing die Nijboer een paar maanden eerder Krotwaar had toegevoegd: 'Je moet die lange duurlopen niet in 18 kilometer per uur afleggen, probeer het eens met een rustige 15 in het uur.'
Krotwaar: 'Als zo'n grote atleet je dat zegt, dan doe je dat natuurlijk ook.'
Nijboer, nuchter: 'Ik wist niet dat mijn verschijnen binnen de groep zo'n grote invloed zou hebben. Daar was ik me niet van bewust.'
Nijboer ('ik roep nog geen hosanna') heeft n¢g iets bewerkstelligd binnen de ploeg marathonlopers in Nederland. De resultaten zijn er nog lang niet (zes Nederlanders liepen in Eindhoven tijden tussen de 2.15 en 2.20), het ergste lijkt achter de rug.
Nijboer heeft het steeds over 'de groep', en daarmee bedoelt hij  lle atleten die hij onder zijn hoede heeft. De een (Krotwaar) heeft wat meer talent dan de ander, maar een hecht gezelschap is het zeker al geworden.
Het was in Eindhoven mooi om te zien hoe goed 'de groep' samenwerkte. Oudgedienden en jonge honden werkten fraai samen. Andere atleten als Marco Gielen, Greg van Hest en Rene Godlieb (die de in Eindhoven afwezige Bert van Vlaanderen volgende maand in Amsterdam zal hazen) gaven hun welgemeende steun vanaf de kant.
De rest van 'Nijboers bende' liep mee, als haas of op de hele afstand. Nooit eerder, en dat is mede ook de verdienste van Nijboer, liepen er zoveel Nederlandse topatleten op een NK. In de diverse groepen (de Nederlanders startten op schema's van 2.12,30, 2.15 en 2.18) werd er zeer voorbeeldig samengewerkt.
Zoals daar waren: oud, maar nog lang niet versleten, John Vermeule en Aart Stigter. Het tweetal liep als haas tot op de seconde nauwkeurig op de tien, vijftien en twintig kilometer, ze gaven sponzen door en hielden de 'jonkies' uit de wind.
En toen hun rol eenmaal was uitgespeeld, bleven de voortjagende atleten elkaar steunen. In de groep van Krotwaar liepen Berthold Berger, Ronald Schut, Peter van der Velden en Krotwaar 'als wielrenners kop-over-kop. Sponzen en drank werden broederlijk gedeeld. Dat stimuleerde enorm', zou de Nederlands kampioen na afloop zeggen.
De NK was een wedstrijd binnen een wedstrijd. Dat de Nederlanders er nog lang niet zijn, wordt gellustreerd door de kloof die de voorste - internationale - groep, die niet eens uit chte hoogvliegers bestond, in de tweede ronde met alle Nederlanders sloeg. Cor Vriend, organisator van de marathon van Eindhoven, had vooraf gehoopt op een tijd rond de 2.10,30, maar na consult met de meteodienst moest dat optimisme enigszins getemperd worden. Dan weer scheen de zon, dan weer was er een hoosbui, steeds was er die nare noordwestenwind.
Het waren - het zal dit jaar nauwelijks nog verbazen - uiteindelijk weer drie Kenyanen die gingen strijden om de hoofdprijs. John Kiprono, die in Eindhoven debuteerde op de klassieke afstand, was in de laatste meters zijn landgenoot Abel Gisemba te snel af.
Kiprono, die in Nederland niet onbekend is (hij won eerder dit jaar de 'halve' van Egmond) liep naar 2.11,51. Gisemba had vijf seconden meer nodig. Charles Omwoyo, ook uit Kenya, eindigde een seconde boven de 2.13.
Oudgediende John Vermeule, gevraagd naar het verschil tussen de Nederlanders en de Kenyanen: 'Die jongens hebben natuurlijk onmiskenbaar talent. Maar voor de rest? Ik heb het er wel eens met Marti ten Kate over gehad. Misschien zijn wij wel veel te veel aan het plannen.
'Wij zijn z¢ met die marathon bezig, het gaat maar door: we moeten d¡t, we moeten d t. Die Kenyanen stappen veel onbezorgder door het leven.'
Wat dat laatste betreft, is Luc Krotwaar sinds gisteren op de goede weg. Niks druk, niks loodzware trainingsschema's. Een training overslaan, beetje uitslapen? Mag geen probleem zijn. Misschien dat de Bussummer dan volgend jaar ('Rotterdam? Wie weet') n¢g eens op vleugels naar een finish vliegt.

Foto
	Marti Ten Kate (38), door velen vooraf als favoriet gezien, zette zijn zonnebril af in de regen, maar liep teveel alleen. Hij eindigde in 2.22,45, als achtste Nederlander. FOTO HANS HEUS - DE VOLKSKRANT


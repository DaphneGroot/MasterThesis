Mary Shelley.
Mary Shelley, geboren "Mary Wollstonecraft Godwin" (Londen, 30 augustus 1797 – aldaar, 1 februari 1851) was een Engels schrijfster.
Mary Shelley was de dochter van de feministe Mary Wollstonecraft en de filosoof William Godwin. Ze werd de tweede vrouw van de beroemde schrijver en dichter Percy Bysshe Shelley. Haar vijf jaar oudere echtgenoot organiseerde met regelmaat bijeenkomsten waarbij contemporaine literaire grootheden bijeenkwamen. Zij mocht daarbij als toehoorder aanwezig zijn. Geïnspireerd door de verhalen van de literaire kopstukken uit die tijd, schreef Mary Shelley op 19-jarige leeftijd – in het jaar zonder zomer – haar bekendste werk, de "gothic novel" Frankenstein ("The Modern Prometheus").
Ze stierf op 1 februari 1851 te Londen. Op haar eigen verzoek werd ze begraven in Bournemouth op de begraafplaats van de Saint Peter's Church.
Trivia.
De film Gothic van de Britse regisseur Ken Russell is deels gebaseerd op de bijeenkomsten van literaire kopstukken waarbij Mary Shelley aanwezig was. In het verder 'fictieve' verhaal wordt ze gespeeld door de actrice Natasha Richardson.

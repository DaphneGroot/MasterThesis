Kolenzaknevel.
De Kolenzaknevel is een voorbeeld van een absorptienevel aan de zuidelijke hemel in de buurt van het Zuiderkruis. Bij dergelijke nevels spreekt men van "interstellaire materie", dat wil zeggen materie in de ruimte tussen de sterren. Het is voornamelijk waterstof. Deze materie vertoont zich aan onze ogen als donkere wolken, soms bolvormig, die het licht van daarachter gelegen sterren verzwakken door het interstellaire stof in deze wolken.
De afstand van de Kolenzaknevel is 600 lichtjaar, en de grootte aan de hemel is 5° x 7°.

	De laatste stem van gene zijde
	AHOUSE OF LIONS noemde Leon Edel, beroemd geworden en gebleven door zijn vijfdelige biografie van Henry James, zijn in 1979 verschenen boek over Bloomsbury. De titel ontleende hij aan een uitspraak van Virginia Woolf, dat Bloomsbury nog het meest leek op een 'leeuwenhuis in de dierentuin'; de dieren zijn gevaarlijk en argwanend, maar ook fascinerend en mysterieus. Maar voor wie Bloomsbury enigszins kent, roept de titel ook andere associaties op: die van een gesloten en gesoleerd huis, en dat is wel een passend beeld voor de Bloomsbury-groep: er was niet alleen een web van relaties en vriendschappen, maar men isoleerde zich ook, aristocratisch of zelfs koninklijk - daar is de leeuw - van andere cultuurvertegenwoordigers. Er zijn meer bijgedachten mogelijk: de titel kan heel wat positieve en negatieve beelden van de beweging - de enige werkelijke beweging in de Engelse beschaving -, zoals E. M. Forster in 1929 zeer nederig schreef, uitlokken.
Edels boek is de geschiedenis van Bloomsbury, maar dan als een vaak schitterende portrettengalerij van de vertegenwoordigers, in beslissende fasen van hun leven. De eminente biograaf manifesteert zich voortdurend. Misschien is het synthetisch karakter van het boek het belangrijkst; dat kan de vermelding van veel bekende feiten verontschuldigen. De 'Bloomsberries' hebben niet alleen heel veel over zichzelf en over en aan elkaar geschreven, maar er was in 1979 ook al een aantal belangrijke biografien verschenen. Ik noem alleen maar de meesterlijke biografie van Lytton Strachey door M. Holroyd (later de biograaf van Shaw) en de tweedelige biografie van Virginia Woolf door Quentin Bell, die natuurlijk nu in de schaduw is gekomen van de grandioze biografie van Hermione Lee. En er waren in 1979 al studies te over. Er is misschien over geen groepering van kunstenaars zo vaak met andere woorden hetzelfde gezegd als over Bloomsbury, en datzelfde is soms ook nog een echo van wat de leden zelf al hadden geschreven. Zij zelf hebben de visies bepaald, wat overigens in de literatuur geen ongewoon verschijnsel is.
Een der beste boeken over de beweging die ik ken, is het in 1975 verschenen The Bloomsbury Group van S. P. Rosenbaum. De ondertitel is 'A Collection of Memoirs, Commentary en Criticism'. Het is dus een documentair boek. En men vindt er alle belangrijke teksten van de leden over de beweging en over elkaar bijeen en - in het laatste deel - de kritische reacties van buiten de kring, waaronder zeer venijnige, onder meer van Wyndham Lewis, en grondige, van F. L. Leavis, die Lawrence tegen hen verdedigde. Het bijzonderste deel is 'Bloomsberries': geschreven portretten die de leden van elkaar maakten; er staan echter ook prachtige fragmentarische portretten in het deel 'Bloomsbury on Bloomsbury'. Superieur blijkt Leonard Woolf; alle citaten komen uit diens vijfdelige autobiografie. Zonder meer schitterend (en voorbeeldig) is het portret van Saxon Sydney-Turner, die hij rekent tot de kern, maar die nooit iets schreef. Hij was wel de grootste lezer van de groep, hoewel Woolf schrijft dat hij boeken las zoals een ander postzegels verzamelt. Het mooie aan het stuk is, dat de man in de beschrijving van zijn uiterlijke eigenaardigheden geestelijk gestalte krijgt. Woolf schreef ook een zeer geestig portret van Desmond MacCarthy, de grootste belofte van de groep; hij zou echter als een eminent entertainer en als journalist zijn leven leiden en beindigen. (Over hem en zijn vrouw Molly - die de naam 'Bloomsbury' aan de geest- en leefgenoten gaf - verscheen in 1990 de biografie Clever Hearts, geschreven door Hugh en Mirabel Cecil, een echtpaar; Hugh is de kleinzoon van Desmond en Molly en de zoon van Lord David Cecil, zelf een voornaam en fijnzinnig biograaf. De Engelse literatuur is een zeer erfelijke, naar het bloed en naar de geest; ze is zelf n grote beweging!
VIRGINA WOOLFS BIOGRAAF, Quentin Bell, publiceerde in 1968 een boekje dat eenvoudig Bloomsbury heet. Het wil een geestesgeschiedenis of ideenhistorie zijn, maar kan om biografische geschiedenis niet heen. De inleiding begint met een haast verontschuldigende alinea, - ik houd erg van die excuserende teksten. Ze begint zo:
'Het is noodzakelijk dat ik begin met enkele woorden over mijzelf te zeggen. Ik werd geboren en ben opgevoed in Bloomsbury; schrijven erover betekent schrijven over mijn vrienden en relaties. Als historicus heb ik daardoor zekere voor- en zekere nadelen; ik schrijf met enige persoonlijke kennis van mijn onderwerp. Ik kan mijzelf als een eerste bron beschouwen, hoewel men dient te bedenken dat mijn eigen herinneringen beperkt zijn tot de laatste fase van het bestaan van Bloomsbury. Aan de andere kant, door mij te wenden tot een onderwerp dat uit zijn aard al grote moeilijkheden geeft, heb ik het nadeel een onderwerp te bespreken dat mijn eigen gevoeligheden meebrengt.'
'Geboren en opgevoed in Bloomsbury',- dat is heel mooi. Bloomsbury wordt bijna een streek, in elk geval een klimaat, maar zeker een leer. Maar hij was ook letterlijk geboren in Bloomsbury, want zijn vader, Clive Bell, was een van de leden, en zijn moeder, Vanessa, evenzeer. Vanessa was de oudere zus van Virginia Woolf. Quentin werd geboren in 1910; zijn vader was voornamelijk kunstcriticus en -theoreticus, zijn moeder schilderes. De zoon zou pottenbakker worden, maar later ook in het kunstonderwijs befaamd worden. Maar hij had ook - zijn biografie van Virginia Woolf bewijst het - literaire begaafdheid. Hij werd al vroeg door Leonard Woolf - zijn oom dus - tot 'newer Bloomsbury' gerekend. Hij was er dus niet alleen in opgevoed, hij was het ook. En zijn vader moet in de zoon - hij had nog een zeer begaafde oudere broer (ik schrijf dat zeer begaafde met wat schroom op, want de bron is Bloomsbury en daar vond men elkaar altijd zeer getalenteerd, briljant vooral) die in de Spaanse Burgeroorlog is omgekomen - het bewijs hebben gezien van zijn stelling dat de cultuur afhangt van het bestaan van een al of niet 'leisured lite', en dat was een gedachte geschapen naar eigen ( en van andere leden van de groep) beeld en gelijkenis.
Het 'oude Bloomsbury' moge de zonen en dochters zijn die tegen hun Victoriaanse ouders in opstand kwamen, in de beeldende kunst, literair en moreel, hun zonen werden geen vadermoordenaars, maar namen hun plaats in het leeuwenhuis in. Waren zij minder getalenteerd? Ik denk van niet, tenminste als men bedenkt dat de eminentie van vele leden van de groep onder hun eigen vergrootglas was ontstaan. Virginia Woolf is verreweg de grootste en zij was de jongste. Heel groot was natuurlijk ook Maynard Keynes, maar hij was econoom en verder toch meer een briljant aanhangsel van de groep, welke nauwe banden er ook tussen hem en enkele andere mannelijk leden hebben bestaan. Het homoseksueel gehalte was vrij hoog, maar vanzelfsprekend, zoals de bijna programmatische gebondenheid aan de vrije liefde dat ook was.
BLOOMSBURY IS geschiedenis geworden. En verre. Alleen de nog altijd bestaande Hogarth Press, eens de uitgeverij van Virginia en Leonard Woolf, herinnert nog aan Bloomsbury. Maar het leeft tot de dood van de laatste vertegenwoordiger. En dat blijkt Quentin Bell te zijn. Hij is nu 87 en ziet er op een uit 1983 daterend schilderij van Julian Bell - zijn zoon, vermoed ik, de namen gaan door en het kunstenaarschap ook - uit als Bernard Shaw. Twee jaar geleden publiceerde hij het boek Elders and Betters. Daarvan is nu een paperback-editie verschenen. Het is de laatste stem van gene zijde.
Ook dit boek begint met een verklaring die iets verontschuldigends heeft. Bell had een autobiografie willen schrijven, maar na drie pogingen gaf hij het op. Hij schreef een boek over de figuren die zijn leven hebben bepaald, een zelfbeschrijving in portretten van anderen, op zich een heel mooi idee. Aangezien hij zelf zich natuurlijk het meest heeft bepaald, begint hij met een beknopte autobiografie, die hij eindigt zo rond de Tweede Wereldoorlog, in de nadagen van Old Bloomsbury dus. Virginia Woolf pleegt in 1941 zelfmoord; de begaafdste, de scherpste en scherpzinnigste ook verdwijnt.
Natuurlijk vindt hij het ook dit keer weer moeilijk te schrijven over mensen die hij zo goed heeft gekend. Ik kan me moeilijk voorstellen dat het hem moeite heeft gekost: het meeste van wat hij schrijft is, mede door zijn werk, bekend. Hij moet het moeilijk hebben gevonden portretten te schrijven. Dat kan hij ook niet. Het gevolg is een wat beschamend boek, beschamend door het inteeltkarakter, de herhalingen, de uitweidingen, de soms wel erg weinig zeggende anecdotes en misschien vooral door de achtergrondgedachte dat lezers nu nog altijd in dezelfde niet zo belangrijke figuren en geschiedenissen genteresseerd zijn. In zijn kasten moeten planken vol boeken over Bloomsbury en hun leden staan, waaronder uitzonderlijk goede. En die moeten hem bijna alle mogelijkheden hebben ontnomen. Vandaar dat wat portretten moeten zijn, herinneringen worden aan de hoofdfiguren. Maar Bells herinneringen zijn voor de vroege jaren grotendeels de herinneringen van anderen. Misschien zijn de portretten nog het best te vergelijken met door de tijd verschoten foto's, zijn herinneringen moeten steeds bleker zijn geworden. Hij begon te laat.
Aan deze kritiek moet ik meteen toevoegen dat Hugh Cecil, blijkens een tekst op de achterzijde van het omslag, Elders and Betters een meesterwerk vindt. En Nigel Nicolson, de zoon van Harold Nicolson en Vita Sackville West (maar dat en nog veel meer weet iedereen sinds zijn Portrait of a Marriage) vindt het boek ook schitterende entertaining. Hij moet toch ook heel veel voor de zoveelste keer hebben gelezen, maar wellicht is dat het aantrekkelijke van het boek. In elk geval: de nazaten van Bloomsbury en omstreken blijven trouw aan het principe van de 'adoration mutuelle'.
NA HET ZELFPORTRET volgt het portret van zijn vader. En dat is erg zwak. De man is eerder een verzameling ideen en niet zo boeiende daden dan een gestalte. En dat geldt voor bijna alle stukken. Van haast niemand krijgt men een beeld. Van de beeldend kunstenaar die Bell is, had ik anders verwacht. Hij ziet niets, hij herinnert zich alleen. Het portret van zijn moeder is verreweg het beste van het boek: zij krijgt echt gestalte, en dat ook onvergetelijk, misschien ook hierdoor dat zij zo weinig gelijkenis had met de anderen, die toch voor een groot deel elkaars varianten waren of ze nu Strachey of Duncan Grant heten. Door die onderlinge gelijkenis lijken ook Bells stukken op elkaar. Het boek wordt iets als een familiegeschiedenis.
Dit lijkt mij het grootste tekort: hij portretteert iedereen als Bloomsburiaan. Met als gevolg, dat iedereen zijn hele leven niets anders lijkt te hebben gedaan dan geschilderd of geschreven en over dat alles en over elkaar de hele dag gepraat. Buiten hun kunstkant (hun liefdeskant ook, dat moet ik zeggen) lijken zij geen leven te hebben. Het is onvermijdelijk te denken dat zij de 'leisured lite' waren, want niemand, Keynes uitgezonderd, lijkt een betaalde betrekking te hebben; bijna niemand lijkt ook mensen buiten de eigen kring te kennen; ze overlopen elkaars huizen, en vinden elkaars gezelschap kennelijk voldoende. En hun kinderen zetten het leven van de ouders voort: allemaal begaafd en bijna allemaal weer in de kunst. Het aardigste stuk is dat over de excentrieke culturele gastvrouw Ottoline Morrell, maar zij valt, ondanks haar elegante banden met Bloomsbury, buiten de orde van het boek. Zij lijkt gelukkig op niemand (wat ze ook in werkelijkheid en ruimere zin niet deed). In het stuk over haar staan ook de meest beeldende zinnen, zoals in dit mooie fragment: 'Je ontmoette Ottoline als een abstract schilderij: je bewondert de kleuren, de materie, de schikking van de vormen, je bent verwonderd over de brille en de durf van de compositie, - het was allemaal verbazingwekkend, schitterend, een beetje overweldigend en in hoge mate dramatisch. Haar stem was in zekere zin muzikaal, zij koerde als een onschuldige duif (. . .).'
Typerend voor de zwakte van het geheel is het hoofdstuk 'The MacCarthys'. De genoemde dubbelbiografie vertelt alles; er blijft voor Bell weinig anders over dan herhalen wat Leonard Woolf veel scherper en geestiger heeft geschreven, en enkele anecdotes over de kinderen.
Ik denk dat dit het meest irriterende is: in feite veronderstelt Bell dat we alles over alle figuren al weten, wat de afwezigheid van elk orinterend jaartal alleen al kan bewijzen. Hij informeert niet, maar herineert zich en het is eigen aan de herinnering alleen uit flarden te bestaan. En door de veronderstelde en dus afwezige kennis zijn de gaten tussen de flarden groot, in ruimte en tijd.
We mogen - terecht - de biografische cultuur van de Engelsen bewonderen. Maar dat houdt ook het raadsel in stand, wat hen beweegt steeds maar nieuwe boeken over dezelfde steeds onbelangrijker wordende figuren te schrijven. Onlangs werd in deze krant de zoveelste biografie van Connolly besproken. Over bijna alle personen uit Bells boek is al veel geschreven. Soms lijken de Engelsen voornamelijk nieuwsgierig naar hetzelfde. Van dat herinneren aan het herinnerde is Bells boek een prachtig voorbeeld. En voor het beoefenen daarvan is het ideaal. En dus waarschijnlijk een succes. Hij is, als alle leden van de groep, tenslotte een dilettant, met professionele pretenties.
Quentin Bell, Elders and Betters, Pimlico, Random House, Londen,  39,10.

Foto
	Leonard Woolf, geportretteerd door Vanessa Bell.


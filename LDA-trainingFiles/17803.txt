 DIRECTEUREN NUSSE BRINK VEROORDEELD - ANP. 
 AMSTERDAM, 4 nov (Reuter) - De rechtbank in Amsterdam heeft de directeuren Rob Nusse en Eric Brink van het failliete commissionairshuis Nusse Brink veroordeeld tot een gevangenisstraf van achtereenvolgens 12 maanden, waarvan drie voorwaardelijk, en zes maanden of 240 uur dienstverlening, waarvan drie maanden voorwaardelijk, zo meldt het ANP. 
 De rechtbank acht beide schuldig aan het onttrekken van zaken uit de boedel van het failliete commissionairshuis. 
 De officier van justitie had tegen beide directeuren twaalf maanden gevangisstraf geeist waarvan drie voorwaardelijk. 
 Verder heeft de rechtbank vastgesteld dat het Controlebureau Effectenbeurs onvoldoende toezicht heeft gehouden. 
 Het controlebureau dat toezicht houdt op de effectenhandel zou niet al te kritisch te werk zijn gegaan, aldus het ANP. 
 (c) Reuters Limited 1996. 

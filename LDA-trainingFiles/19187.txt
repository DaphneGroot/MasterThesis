Elasmosaurus.
"Elasmosaurus" is een uitgestorven geslacht van de Plesiosauria dat leefde gedurende het Laat-Krijt. Er zijn verschillende soorten in het geslacht benoemd. Fossiele resten zijn gevonden in AziÃ« en Noord-Amerika.
Dit zeereptiel had een lange hals van vijf meter, veel langer dan die van andere Plesiosauria, die bestond uit circa veertig nekwervels en langer was dan de romp en kop samen. De kop was klein en in de bek zaten kleine, scherpe tanden. Deze waren geschikt voor het grijpen van kleine vissen en pijlinktvissen. Het lichaam was gestroomlijnd en de vier vinnen waren groot en peddelvormig. Door op- en neergaande bewegingen te maken met de zwempoten, bewoog "Elasmosaurus" zich voort door het water.

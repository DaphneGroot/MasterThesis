	VALS ALARM
	De druk op een knop die vrijdag op feestelijke wijze een nieuwe bank in het Achterhoekse dorp Beltrum in gebruik moest stellen, heeft de politie in rep en roer gebracht. Per ongeluk werd de alarmknop ingedrukt, waardoor de politie aan een overval dacht. Politieauto's in de regio sloten de wegen rondom Beltrum af. Toen enkele agenten in kogelvrije vesten de bank naderden, bleek dat er een vergissing in het spel was.


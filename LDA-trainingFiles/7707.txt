Kunststof.
Een schematische afbeelding van bakeliet, een van de eerste massaal toegepaste kunststoffen
Een willekeurig voorbeeld van in een huishouden toegepaste kunststoffen
Kunststoffen zijn chemische verbindingen die door niet-natuurlijke scheikundige processen worden gemaakt. Kunststof is een organisch materiaal dat is opgebouwd uit zeer grote moleculen die ontstaan door synthese (een reactie waardoor er een nieuwe stof ontstaat) van grondstoffen. Deze grondstoffen gaan covalente of ionaire bindingen aan en vormen zo amorfe of kristallijne stoffen.
In plaats van "kunststof" wordt ook de benaming plastic gebruikt. In het Engels is dat de gebruikelijke benaming. Die naam komt ook terug in vele materialen, thermoplasten genaamd. Thermoplasten vallen ook onder de definitie van kunststoffen.
Soms worden kunststoffen versterkt, vooral door inbedding van glasvezel, ook met nieuwe kunststofvezels zoals Kevlar, Twaron en Dyneema.
Toepassing van kunststoffen.
Kunststoffen hebben een breed toepassingsgebied. In de loop der jaren hebben kunststoffen toepassing gevonden waar voordien gebruik werd gemaakt, bijvoorbeeld in plaats van hout (tuinmeubelen), stenen (tegels), leer (kleding), metaal (verpakkingdozen), glas (flessen).
Kunststoffen zoals epoxy worden bijvoorbeeld toegepast voor vloerafwerking, PVC wordt onder meer in kozijnen toegepast en andere bouwmaterialen.
Verwerking van kunststoffen.
Thermoplasten gebruikt in verpakkingen, worden gemaakt door blaasvormen "(zoals de halfdoorzichtige containertjes voor melk of sap uit de supermarkt)", met spuitgieten "(zoals in ijsbakjes)", met extrusie "(zoals in buizen en profielen)", met vacu√ºmvormen "(bloempotten, koffiebekers)" en rotatiegieten "(bijvoorbeeld een glijbaan)".
PVC wordt onder meer gebruikt voor de productie van kunststof kozijnen. Deze kozijnen worden na gebruik gerecycled waarna de kunststof korrels worden gebruikt voor de productie van kunststof grond- en waterkeringen zoals beschoeiingen en damwanden.
Milieu.
Het gebruik van kunststof geeft aanleiding tot afval en dientengevolge ook tot milieuverontreiniging. Een voorbeeld van grootschalige vervuiling in de oceanen heeft de naam 'plasticsoep' gekregen.
Sommige kunststoffen kunnen worden hergebruikt. Thermoplasten door het opnieuw verhitten en in een nieuwe gewenste vorm persen. Wanneer het hergebruik, ook bekend als recycling, leidt tot een materiaal van mindere kwaliteit dan spreekt men van downcycling.
Sommige producten, zoals boodschappentassen, kunnen worden gemaakt van bioplastics. Deze producten zijn biologisch afbreekbaar.

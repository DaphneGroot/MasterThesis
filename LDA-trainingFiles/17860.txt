 VOLKER DOCHTER VERKOOPT MASTENACTIVITEIT. 
 ROTTERDAM, 19 nov (Reuter) - Koninklijke Volker Stevin NV zei op dinsdag dat haar werkmaatschappij Nederland Haarlem Traffic Parking & Industry van plan is de mastenactiviteiten over te dragen aan MHE Groningen BV. 
 Deze vestiging van NH in Bergum ontwerpt en produceert zware afspanmasten voor bovenleidingen van tram, trein en trolleybus. 
 Daarnaast worden er uiteenlopende lichtmasten geconstrueerd, voor verschillende toepassingen zoals in woonwijken, bij sportvelden of op verkeerspleinen. 
 MHE Groningen wil de nieuwe activiteit onderbrengen in een nieuw op te richten BV. 
 Financiele details over de voorgenomen deal zijn niet bekend gemaakt. - redactie Amsterdam +020 - 504 5000. 
 (c) Reuters Limited 1996. 

Beesel (gemeente).
Beesel () is een gemeente in de Nederlandse provincie Limburg. De gemeente Beesel ligt tussen Swalmen (gemeente Roermond), Belfeld (gemeente Venlo), Kessel (gemeente Peel en Maas), en Brüggen (Duitsland). De gemeente telt inwoners (, bron: CBS) en heeft een oppervlakte van 29,20 km² (waarvan 2,50 km² water).
Geschiedenis.
Beesel wordt voor het eerst vermeld in 1275 en vormde samen met Belfeld eeuwenlang één schepenbank. Lange tijd hoorden beide plaatsen bij het Overkwartier of Spaans Opper-Gelre. In 1713 kwam het samen met enkele ander gemeenten als Staats-Opper-Gelre aan de Verenigde Provinciën. Een van de oudst bewaarde gebouwen is kasteel Nieuwenbroek.
De St. Gertrudiskerk in Beesel stamt uit 1842 en werd gebouwd naar een ontwerp van architect Jean Dumoulin. In 1926 werd het noordelijke gedeelte in neogotische stijl uitgebreid en twee jaar later werd de hele kerk in deze stijl verbouwd. Architect was toen Caspar Franssen.
Kernen.
Het gemeentehuis bevindt zich te Reuver.
De kern Offenbeek is het gedeelte dat ligt aan de oost-kant van de spoorlijn Venlo - Roermond. Dwars door Offenbeek loopt de Keulseweg, welke doorloopt tot aan de grens met Duitsland. De laatste jaren is er veel nieuwbouw gepleegd in Offenbeek, o.a. de wijk: De Offenbeker Bemden.
De gemeente Beesel bestaat daarnaast uit diverse buurtschappen, onder andere Rijkel, Bussereind, Witteberg, Meuleberg Markt en Mortel.
Media.
De gemeente Beesel heeft diverse lokale radio- en televisiestations; deze zijn hieronder opgenomen.
Openbaar vervoer.
Het openbaar vervoer in de gemeente Beesel wordt vanaf 11 december 2016 verzorgd door Arriva Personenvervoer Nederland en bestaat uit twee buslijnen die naar Reuver, Beesel, Tegelen, Swalmen, Venlo en Roermond gaan. Tevens is er een treinverbinding van halfuurlijkse stoptreinen naar Nijmegen, Roermond en Venlo met nummer S1.
Via een veerpont over de Maas is Kessel te bereiken.

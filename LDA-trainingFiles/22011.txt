Rosarium.
Rosarium in De Kruidhof in Buitenpost
Rosa 'Souvenir du Docteur Jamain', Internationale Rozentuin Kortrijk
Een rosarium is een tuin waarin rozen de voornaamste planten vormen.
Geschiedenis.
Joséphine de Beauharnais, de echtgenote van Napoleon richtte bij haar huis Malmaison een rozentuin in waarin alle destijds bekende rozen stonden. Naar aanleiding van dit voorbeeld werden Rosaria populair in de 18e en 19e eeuw. De tuinen, die over het algemeen niet groter waren dan ¾ hectare, toonden bonte rozen tegen de achtergrond van rustige heesterstroken en hagen.
Als gevolg van de hoge kosten die zijn verbonden aan het onderhoud van een rosarium, verdwenen na de jaren 30 van de afgelopen eeuw veel rozentuinen.
Rosaria tegenwoordig.
Ook nu (anno 2010) nog kunnen op diverse landgoederen restanten van de pronktuinen bezichtigd worden.

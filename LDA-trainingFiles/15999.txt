Dam (waterkering).
Dam van de Canadese bever in Lassen Volcanic National Park
Glines Canyon Dam in de Elwha (V.S.). Hier zijn vijf inkepingen te zien in de dam tijdens het verwijderingsproject dat een jarenlang proces was om de natuur te herstellen.
Bamboevlotten naast de stuw in de rivier Ciujung bij Pamarajan
Sawalandschap in de Preanger Regentschappen ter hoogte van halte Tjilamé, Bandung, West-Java
Een dam is een dwars door een water gelegen afsluiting, bedoeld om water te keren of te beheersen of ook voor wegenaanleg. Dammen worden gebouwd door mensen en door bevers. De oudste bij naam bekende dam is de Drususdam, omstreeks 12 v.Chr. aangelegd door de Romeinen.
De bekendste dammen in Nederland maken onderdeel van de Deltawerken. De Afsluitdijk is met 30 kilometer de langste dam van Nederland. Dergelijke dammen zijn bedoeld om het waterniveau in grote binnenwateren te reguleren en het laaggelegen omliggende land te beschermen. België en Suriname kennen, in tegenstelling tot Nederland, enkele stuwdammen. Een stuwdam bevat vaak een waterkrachtcentrale en heeft daarmee vaak als belangrijkste functie het opwekken van energie. Vanwege de negatieve ecologische impact worden tegenwoordig dammen weer afgebroken.
Dammen en plaatsnamen.
Alhoewel het woord "dam" in veel talen is overgenomen zijn dam-plaatsen gemeengoed in Nederland. In België komt de naam Damme voor.
Pendam, pending, penningsdijk.
In het noorden van Nederland worden een dam, met name als deze voorkomen in een watergang, ook wel pendam genoemd. Het woord pennen betekent het vasthouden of tegenhouden van water. Kades langs watergangen worden ook wel "penning" of "pending" genoemd. Omdat het woord niet meer als zodanig werd herkend, werd het soms verlengd tot "penningsdijk" (feitelijk een contaminatie).

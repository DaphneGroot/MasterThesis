Ruime wind.
Ruimwindse koers met zeil over bakboord
Ruimwindse koers met zeil over stuurboord
Ruime wind of bakstagwind is een term uit het zeilen. Bij een ruimwindse koers komt de wind schuin van achteren.
Bij ruime wind vormt de windrichting een hoek tussen ongeveer 100 en 170 graden met de lengteas van de boot, dit kan over beide boegen. Voor de traditionele zeilvaart op de dwarsgetuigde schepen was de ruimwindse koers de optimale koers, dan werd de hoogste snelheid gehaald.
Men vaart zogezegd ruimschoots, dus met de schoten ver uitgevierd. Een gunstige koers, want men heeft veel manoeuvreerruimte, men kan zowel oploeven als afvallen.
Andere koersen ten opzichte van de wind zijn in de wind, aan de wind, halve wind, voor de wind.

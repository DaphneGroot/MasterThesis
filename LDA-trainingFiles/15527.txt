Schroevendraaier.
Een schroevendraaier is een stuk gereedschap waarmee schroeven worden aangebracht en verwijderd. Het bestaat uit een heft met een metalen steel waarvan het uiteinde zo gevormd is dat het in de kop van een schroef past.
Schroevendraaiers zijn in velerlei soorten, afmetingen en kwaliteiten verkrijgbaar. We kennen schroevendraaiers met een platte punt, alsook met een ster of kruiskop. Goede schroevendraaiers zijn vervaardigd van speciale staalsoorten. Bij een juiste toepassing zijn ze praktisch onbreekbaar. Men dient een schroevendraaier dan ook nooit als beitel of breekijzer te gebruiken. Het heft van een schroevendraaier wordt meestal gemaakt van een slagvaste, onbreekbare kunststof. Soms vervaardigt men het heft nog van een taaie houtsoort. De grootte van schroevendraaier en schroef dienen bij elkaar te 'passen'. Veelzeggend is de wijsheid; "Schroevendraaier te groot schroefje dood, schroevendraaier te klein beide pijn, schroevendraaier past niemand last."
In plaats van grote schroevendraaiers worden tegenwoordig vaker schroefboormachines met losse schroefbits gebruikt. Deze zeskante stiftjes zijn er in velerlei vormen, de kop kan kruisvormig of stervormig, plat, zeskantig of vierkant zijn. De bits worden in een magnetische houder geplaatst die in de boormachine wordt geklemd. Toch gebruikt men niet voor alle schroeven een schroefboormachine. Horlogemakers en instrumentmakers bijvoorbeeld gebruiken voor het fijne werk heel speciale kleine schroevendraaiers.
Doorgaans worden schroeven rechtsom vastgedraaid en linksom los.
Links de phillips kruiskop en rechts de Pozidriv-schroef en bit
De laatste twee types lijken veel op elkaar en worden daardoor soms verwisseld. Aangezien de hoek van de kop verschillend is en Pozidriv vier extra ribben heeft, zal alleen een goede passing optreden indien het juiste gereedschap wordt toegepast. Bij gebruik van het juiste Pozidriv-schroefbit of schroevendraaier zal de schroef ook bij horizontaal houden van de schroef in het bit blijven zitten.
De grootte van de kop wordt aangeduid met een getal. Bijvoorbeeld: een PZ2-schroevendraaier heeft een grote sterkop.
Voor elektrisch werk bestaan er ge√Øsoleerde schroevendraaiers, die meestal tot een spanning van 1000V veilig zijn.

Boris Becker.
Boris Franz Becker (Leimen, 22 november 1967) is een Duits voormalig professioneel tennisspeler.
Biografie.
Boris Becker werd geboren in Leimen, een kleine stad dicht bij Heidelberg.
Hij won Wimbledon voor het eerst op zijn zeventiende in 1985. Hij was tot dan toe de jongste winnaar van dat toernooi uit de geschiedenis. Dat eerste Wimbledontoernooi bezorgde hem ook de bijnaam "Boem, Boem, Becker", vanwege zijn voor die tijd ongekend harde opslag. Hij was daarmee in feite de voorloper van het zogenaamde "powertennis", dat aan het eind van de 20e eeuw het traditionele serve-volley spel vrijwel verdrong. In 2003 trad Becker toe tot de International Tennis Hall of Fame. Tegenwoordig is Becker veelvuldig actief als commentator bij tennistoernooien voor de BBC. Becker was van 2013 tot december 2016 hoofdcoach van Novak Djokovic.
Privéleven.
Op 17 december 1993 trouwde Becker met fotomodel Barbara Feltus. Becker kreeg samen met haar twee zonen in 1994 en 1999. Het huwelijk werd op 15 januari 2001 ontbonden nadat Becker in het nieuws kwam vanwege de zogenoemde "bezemkast-affaire", waardoor Angela Ermakowa zwanger raakte en een dochter kreeg in 2000. Becker was in 2008 kortstondig verloofd met Alessandra Meyer-Wölden, een dochter van zijn vroegere manager Axel Meyer-Wölden. Op 12 juni 2009 trouwde Becker met het Nederlandse model Sharlely Kerssenberg. Met haar kreeg hij in 2010 nog een zoon.
Bankroet.
In juni 2017 heeft een rechtbank in Londen het bankroet uitgesproken over Boris Becker.

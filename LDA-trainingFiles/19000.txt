Quaregnon.
Quaregnon is een plaats en gemeente in de Belgische provincie Henegouwen. De gemeente telt ruim 19.000 inwoners. Quaregnon ligt in de Borinage, een oude industrieregio ten zuidwesten van Bergen.
Ze behoort tot het vredegerechtkanton Boussu.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
Een antieke kapel bevindt zich op een Gallo-Romeinse grafheuvel. De parochie gaat terug tot de tiende eeuw. Vanaf de veertiende tot in de twintigste eeuw werd steenkool ontgonnen. Circa 1645 vestigden zich immigranten in een gemeenschappelijk weiland tussen Quaregnon, Jemappes, Frameries en Eugies. Het oude dorp Quaregnon was eigendom van het kapittel van Sainte-Waudru te Bergen. Oude benamingen zijn "Quaternesia" (965), "Quaternio" (965, 1018), "Quaretio" (1010), "Quaregnon" (1186), "Kuarignon" (1181) en "Quarinon" (1195). In 1914 werden zeventig burgers gedood en ongeveer 150 huizen afgebrand.
Bestuur 2007-2012.
Het bestuur van Quaregnon bestaat uit de PS die de meerderheid van de zetels heeft.

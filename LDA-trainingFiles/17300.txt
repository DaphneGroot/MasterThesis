Bantega.
Bantega (Fries: "Bantegea" / Stellingwerfs: "Bantege") is een dorp in de gemeente De Friese Meren, provincie Friesland (Nederland), met ongeveer 670 inwoners (1 januari 2010). Tot 1 januari 2014 behoorde Bantega tot de gemeente Lemsterland.
Beschrijving.
Bantega is het jongste dorp van Lemsterland. Na de Tweede Wereldoorlog werd de buurtschap "Echtenpolder" omgedoopt tot het dorp "Bantega". De naam is afgeleid van Bandt, een plaats die jaren eerder was weggespoeld door de Zuiderzee. Uit archeologisch onderzoek bleek dat tussen 8000 - 4000 voor Christus drie jagers een kampement hadden op de plaats waar nu Bantega ligt.
Op de begraafplaats staat ook één van de klokkenstoelen in Friesland.

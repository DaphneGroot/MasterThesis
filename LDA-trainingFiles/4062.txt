	Filosofie als detective-verhaal
	HET VERMOGEN je te verwonderen is het enige dat we nodig hebben om een goede filosoof te worden, aldus Jostein Gaarder, auteur van de in 1991 verschenen, succesvolle roman De wereld van Sofie. Kinderen bezitten dat vermogen in hoge mate. Daarom laat de Noorse auteur in zijn boek een veertienjarig meisje optreden. Aan haar wordt middelsbrieven en persoonlijke gesprekken de geschiedenis van de westerse filosofie onderwezen.
Ook veel cd-roms doen in ruime mate een beroep op het vermogen ons te verwonderen. Maar een cd-rom maakt het je daarbij zo gemakkelijk mogelijk. Muziekfragmenten, videobeelden, gesproken tekst en interactieve elementen - alles is binnen handbereik om de gebruiker te prikkelen. Of daarmee ook altijd de eigen gedachtenvorming wordt gestimuleerd is een tweede.
Op de cd-rom De wereld van Sofie wordt filosofie vergeleken met een detective-verhaal. Die vergelijking komt ook in het boek voor, maar nu is het echt de bedoeling dat je als gebruiker steeds nieuwe puzzelstukjes weet te verzamelen. Al spelende kom je terecht in verschillende situaties die zijn ontleend aan het boek en vaak sfeervol zijn vormgegeven.
Het zijn niet altijd de leukste en meest filosofische problemen waarvoor je wordt gesteld. Soms moet je gewoon ontdekken dat je het ene bolletje over hetandere heen moet slepen (een hemellichaam voor de zon?), voor je verder kunt spelen. Dat is een kwestie van eindeloos proberen.
Andere problemen hebben meer met filosofie te maken, zoals de vraag: 'Wie is rijker, de magnaat die zijn vaders fortuin erft, of de behoeftige bedelaar die ware kennis vindt?'
Daar is nog wel uit te komen. Maar wat te denken van het volgende dialoogje: 'Als je een kijkje zou kunnen nemen in jouw toekomst, zou je het dan nutteloos vinden te proberen haar te veranderen?' Op het antwoord 'nee' antwoordt Alberto, in het boek de leraar van Sofie: 'Als jij gelooft dat de toekomst geheel bepaald wordt door de voorafgaande gebeurtenissen, dan ben je meer een causaal determinist dan een fatalist.' Zo raakt de gebruiker langzaam vertrouwd met filosofische begrippen.
Wie het even zat is dit soort dialoogjes te voeren en rondvliegende e-mails te lezen, of wie domweg vastzit in het spel, kan te allen tijde overschakelen naar een tijdsbalk. Daar is de hele geschiedenis van de westerse filosofie te vinden, van de mythologie via de Griekse oudheid tot aan Sartre. Van tientallen filosofen wordt het gedachtengoed besproken.
Ook de grote vragen van de wereld staan overzichtelijk gerangschikt, negen in getal. Op de vraag 'bezitten we een vrije wil?' kunnen de antwoorden worden aangeklikt die Zeno van Citium, Augustinus, Spinoza, Hume, Kant en Sartre hierop hebben gevonden. De vraag 'Waaruit bestaat de wereld?' heeft blijkbaar meer filosofen geÂ‹nspireerd. Daarop geeft de cd-rom antwoorden van veertien filosofen.
Door deze database-functie is de cd-rom stukken overzichtelijker dan het boek, waar je voor gerichte vragen bent aangewezen op een register. Aan de andere kant zal niemand al die lappen tekst vanaf een beeldscherm gaan lezen, zeker niet in de minimale tekstvenstertjes waar door de makers in is voorzien. Filosofie is voor een belangrijk deel gekoppeld aan een geschreven traditie. Wie is uitgespeeld met de cd-rom, moet dan ook snel het boek ter hand nemen.
Roy van de Graaf
De wereld van Sofie.
Het Spectrum Electronic Publishing; f 149,90.

Foto
	Omslag van de roman van Jostein Gaarden


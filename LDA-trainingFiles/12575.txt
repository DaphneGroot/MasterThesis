Jefim Geller.
Jefim Geller (Odessa, 8 maart 1925 – Moskou, 17 november 1998) was een Oekraïense schaker.
In 1952 werd hij internationaal grootmeester en in 1979 was hij kampioen van de Sovjet-Unie. Jefim Geller was jarenlang een leidende figuur in de top van de schaakwereld en hij heeft in een flink aantal toernooien meegespeeld met wisselend succes. Hij speelde ook ettelijke keren in een Kandidatentoernooi, in 1965 won hij van Vasili Smyslov, maar verloor van Boris Spasski.
1.e4 g6 2.d4 Lg7 3.Pf3 d6 4.c3 is de Gellervariant
Jefim Geller heeft een aantal varianten op zijn naam staan in het Spaans, in het Koningsindisch en in de schaakopening Siciliaans. Hij was in het begin van zijn carrière een snelle aanvalsspeler die veel risico's nam door onbekende ideeën en nieuwtjes te lanceren. In 1972 was hij de secondant van Boris Spasski tijdens diens match om het wereldkampioenschap.
Jefim Geller speelde zowel met wit als met zwart met veel plezier het Siciliaans en Spaans.

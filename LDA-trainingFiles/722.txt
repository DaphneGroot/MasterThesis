	Jachtverbod geldt nu in alle provincies
	ANP
DEN HAAG
In verband met de extreme koude hebben alle provincies een jachtverbod ingesteld op sommige wildsoorten. De verboden gelden in alle gevallen voor de jacht op waterwild. Sommige provincies nemen ook de jacht op klein en overig wild mee in het verbod. De verantwoordelijkheid voor jachtverboden ligt sinds dit jaar niet meer bij het ministerie van Landbouw, Natuurbeheer en Visserij, maar bij de provincies.
Normaal gesproken loopt het jachtseizoen af op 31 januari. Sommige provincies hebben wel aangekondigd de maatregel terug te draaien als het weer verandert.


	Expositie geeft beeld van de architect F.J.L. Ghijsels In Indi vond het modernisme een eigen stijl 
	Van onze verslaggeefster
Annemieke Jansen

HOORN
H.P. Berlage, de vader van de moderne bouwkunst, maakte in 1923 een reis door Nederlands-Indi en concludeerde tevreden dat ook daar het modernisme zijn weg had gevonden. In de voormalige kolonie zijn nu nog tal van prachtige voorbeelden te vinden van deze 'Indische Architectuur'. Die bouwstijl heeft duidelijke verwijzingen naar het Nieuwe Bouwen en de Amsterdamse School, maar kenmerkt zich ook door een geheel eigen Indische typologie. Ondanks het tropisch klimaat verkeert het meerendeel in wonderwel goede staat.
Niet alleen het avontuur speelde een rol, ook het grote aantal opdrachten trok veel Nederlandse architecten rond de eeuwwisseling naar Nederlands-Indi. Een belangrijk keerpunt was het jaar 1870, toen de Nederlandse regering haar monopoliepositie op de overzeese markt opgaf. Tal van Europese ondernemingen vonden vanaf die tijd hun weg naar de grote havens van Batavia (nu Djakarta), Semarang en Soerabaja.
Het aantal Europeanen dat in de kolonie blef vertienvoudigde in zestig jaar tijd (van 28.000 in 1855, tot 240.000 in 1920). De explosieve groei veroorzaakte grote problemen. Infrastructuur was er nauwelijks, er was een tekort aan scholen, ziekenhuizen, overheidsgebouwen en woningen. De vraag naar hoog opgeleide Nederlandse bouwkundig ingenieurs was groot.
Frans Johan Louwrens Ghijsels (1882-1947) was n van de vele architecten die hun heil overzee zochten. Van zijn werk verscheen vorig jaar een rijk gellustreerde, Engelstalige monografie - Ir. F.J.L. Ghijsels. Architect in Indonesia (1910-1929) - samengesteld door onder anderen zijn kleinzoon de architect R.W. Heringa aan wie hij zijn ontwerptekeningen, foto's en correspondentie naliet.
De verzameling is des te waardevoller omdat veel van de archieven van Nederlandse architecten die overzee hebben gewerkt, na de Japanse invasie en de onafhankelijkheid van Indonesi verloren zijn gegaan. Het boek gaat vergezeld van een bescheiden tentoonstelling, die na een vijftal steden in Indonesi nu te zien is in het Westfries Museum in Hoorn.
Uit het boek blijkt dat het met de kwaliteit van de bestaande architectuur aan het einde van de negentiende eeuw in Nederlands-Indi niet best was gesteld. Het waren aannemers zelf die, bij gebrek aan ingenieurs en architecten, standaardmodellen ter hand namen en desgewenst aanpasten. De negentiende-eeuwse koloniale architectuur in neo-classisistische bouwstijl verloor hierdoor zijn puurheid en daarmee zijn kracht.
Met de komst van een nieuwe lichting architecten begon de architectuur te veranderen. Twee gebouwen markeren die periode: het hoofdkantoor van de Nederlands-Indische Levensverzekering- en Lijfrente Mij (Nillmij) uit 1909 en het gebouw van de Kunstkring (1913) van de Nederlandse architect P.A.J. Moojen. Beide gebouwen kenmerken zich door een heldere constructie, eenvoudige asymmetrische baksteengevels en een spaarzaam gebruik van ornamentiek. Door de open galerijen en de witgepleisterde gevels zijn de bouwwerken beter bestand tegen het tropisch klimaat. Moojen, die een volgeling was van Berlage, paste als n van de eerste architecten in Nederlands-Indi gewapend beton toe in zijn constructies.
Ghijsels was geboren op Java, in 1882. Na zijn studie aan de Technische Universiteit in Delft keerde hij terug naar Nederlands-Indi om te werken bij Gemeentewerken in Batavia. In 1916 richtte hij een eigen bureau op, samen met Ir. Hein von Essen en de aannemer F. Stolz. Het Algemeen Ingenieurs en Architecten Bureau (AIA) werd n van de grootste bureaus van Batavia. Zijn klantenkring bestond uit grote bedrijven als de KPM, Nillmij., Geo Wehry & Co. en Maintz & Co.
De Koninklijke Paketvaart Maatschappij (KPM) was de grootste stroomvaartmaatschappij in die dagen, in 1914 sleepte Ghijsels de opdracht binnen voor een nieuw hoofdgebouw van de KPM in het centrum van Weltevreden. Het zou n van Ghijsels' bekendste gebouwen worden, nu nog in gebruik bij het Indonesische Ministerie van Overzeese Zaken. Ghijsels verwerkte, en dat is kenmerkend voor het Indische Bouwen, in het symmetrische, monumentale gebouw een tweede, open gevel waardoor de kantoorruimten aan de achtergelegen galerij de nodige verkoeling krijgen. Ook het interieur ontwierp hij zelf.
Het AIA-bureau heeft een groot aantal overheidsgebouwen op zijn naam staan, twee ziekenhuizen, scholen en kerken, en de aanbouw van het beroemde Hotel des Indes in Batavia. Zeer modernistisch is het gebouw dat Ghijsels neerzette voor de redactie van het Bataviaasch Nieuwsblad in Weltevreden.
Weliswaar niet ontworpen maar wel uitgevoerd door het AIA is de beroemde Villa Isola (1934) van collega-architect C.P. Wolff Schoemaker, gebouwd voor de exentrieke persmagnaat in het Indische, Dominique W. Beretty. Prachtig gelegen in de heuvels van Bandung is dit gebouw met zijn duizelingwekkend aantal rondingen een zeer Westers gerienteerd bouwwerk met nauwelijks verwijzingen naar een Indische achtergrond.
De meeste schetsen zijn gemaakt en bewaard gebleven van het kantoor van de Internationale Crediet- en Handelsvereeniging 'Rotterdam' in Soerabaja, kortweg Internatio genoemd. De eerste schetsen zijn nog ornamentrijk maar het definitieve ontwerp was wegens budgettaire redenen soberder. Een voorteken van de naderende economische malaise in Europa.
Een van Ghijsels' laatste en misschien wel zijn mooiste ontwerp is het spoorwegstation Kota in Batavia uit 1928-1929. Dit kopstation met zijn lange, lage voorgevel waarachter twaalf sporen schuilgaan, geldt als e van de belangrijkste monumenten van het Indische Bouwen. Prachtig is de ingang in de vorm van een boog die zich herhaalt in de ijzeren dakconstructie in de stationshal. Tijdens de opening werden twee buffelkoppen begraven om het station te beschermen tegen catastrofes. Het station is nog steeds in gebruik en staat inmiddels op de monumentenlijst.
Op 30 mei 1928 vertrok Ghijssels, op de stoomboot Pieter Cornelisz, voorgoed naar Nederland. Hij werkte nog wat voor het AIA bureau, maar het tij was niet gunstig; Europa verkeerde in een economische crisis. Moe van de zware tropenjaren ontwierp en tekende hij alleen nog voor zijn eigen plezier. Op 2 maart 1947 overleed Ghijsels op 64-jarige leeftijd.
Behalve de bouwtekeningen en foto's omvat de nalatenschap van Ghijsels veel persoonlijke correspondentie. Zijn vrouw Elisabeth had met hun twee kinderen het koelere klimaat van Bogor verkozen boven het tumulteuze leven in Batavia. Ghijsels, die eigenlijk voortdurend voor zijn werk op reis moest, schreef haar bijna iedere dag. Deze brieven zijn een bron van informatie over zijn werk en dat van anderen en schetsen ook een beeld van zijn persoonlijke en professionele ontwikkeling.
In het boek wordt uitvoerig geciteerd uit de brieven, die overigens op de tentoonstelling in Hoorn ontbreken. Daar zijn vooral foto's en ontwerpen, waarvan helaas slechts acht originele tekeningen, te zien. Voor het overige staan er een tweetal vitrines met persoonlijke bezittingen als een doosje met vijf pijpjes houtskool, een bril en drie oude agenda's waaraan je het liefst even zou ruiken, om iets meer van de sfeer van toen te proeven.
Ir. F.J.L. Ghijsels, architect in Indonesi (1910-1929). Westfries Museum in Hoorn, tot en met 16 augustus. Boek: F.J.L. Ghijsels, architect in Indonesia. Uitgeverij Seram Press,  49,90.

Foto
	Hoofdkantoor van de KPM in Djakarta, 1917-'18 (boven) en het Kota-station in Djakarta, 1928-'29.


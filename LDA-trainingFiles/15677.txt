Ham (België).
Ham is een gemeente in de provincie Limburg in België en behoort tot het kieskanton en het gerechtelijk kanton Beringen. Ze telt ruim 10.000 inwoners.
Geschiedenis.
Vondsten van vuurstenen en lemmers, afslagen en andere gebruiksvoorwerpen tonen aan dat er -op de plek die Ham nu is- al mensen woonden rond de jaren 3000 tot 1500 voor Christus.
De eerste vermelding van Ham als heerlijkheid dateert echter van 785. Daonatus schreef in Vita Sancti Trudonis, het verhaal over de heilige Trudo. Zo vertelt hij onder andere over een hofmeier Pepijn van Herstal die al zijn geld aan Ochinsala (Eksel) en Ham opdroeg. Een soortgelijk verhaal vond men eveneens terug in geschriften van Theodoricus.
De stichting van de abdij van Averbode (in 1135) had een gunstige invloed op Oostham, aangezien deze nieuwe abdij verschillende eigendommen in Oostham bezat.
In 1365 werd Ham onderricht aan het heerschap van Gerard van Ailly.
Het gebied maakte historisch deel uit van de heerlijkheid Ham.
Geografie.
Bodemkundig en volkskundig maken Kwaadmechelen en Oostham deel uit van de Zuiderkempen.
Kernen.
De fusiegemeente Ham telt twee deelgemeenten: Kwaadmechelen en Oostham. In Kwaadmechelen liggen verder nog de kerkdorpen Genebos en Genendijk.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Ham ligt in het kieskanton Beringen (dewelke hetzelfde is als het provinciedistrict Beringen), het kiesarrondissement Hasselt-Tongeren-Maaseik (identiek aan de kieskring Limburg).
Legislatuur 2013-2018.
Burgemeester is Dirk De Vis (CD&V). Hij leidt een coalitie bestaande uit CD&V en Open Vld. Samen vormen ze de meerderheid met 14 op 21 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Evenementen.
Jaarlijks vindt in Ham het Folkfestival Ham plaats, een openluchtfestival dat een podium brengt in het folk genre. De eerste editie vond plaats in 1996. Elk jaar komen hier ongeveer 1500 bezoekers.
In april organiseert de gemeentelijke dienst Cultuur en Toerisme de jaarlijkse garageverkoop, waarbij oude spullen aan een zacht prijsje verkocht worden. Begin juni volgt er dan weer de Drieprovinciënroute met het mooiste van 3 provincies in één fietstocht. Dit fietsgebeuren verloopt in samenwerking met de omliggende steden en gemeenten Tessenderlo, Beringen, Meerhout, Laakdal en Diest.
In september vindt steeds de Openstraatdag plaats. Jaarlijks wordt de Rijksweg tussen Kwaadmechelen en Oostham verkeersvrij gemaakt en zijn er allerlei activiteiten, waar duizenden mensen aan deelnemen.
In juli wordt in Ham het evenement FermWerm gehouden (de opvolger van de vroegere Waajfeesten), voorafgegaan door Technosoccer. In december staat dan nog het winterevenement BraKaad op de agenda, gevolgd door het kerstconcert in de Onze-Lieve-Vrouw Geboortekerk te Oostham.

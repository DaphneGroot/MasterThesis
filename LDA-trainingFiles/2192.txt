	Vliegveld Gaza bijna klaar, maar opening is ver weg 'Arafat mag niet landen op zijn eigen vliegveld'
	Van onze correspondent
Jan Keulen
 RAFAH
De inwoners van Rafah vergelijken het vliegveld met een piramide. Het is, zeker voor Gaza, een groots project. Behalve de Concorde kunnen alle type vliegtuigen er landen; van standaard 427's tot luchtbussen. Ongeduldig wordt op het moment gewacht dat het vliegveld van Gaza open mag en Palestinian Airlines aan de slag kan.
De landingsbaan ligt er al: een brede strook asfalt van meer dan drie kilometers lang. De in orintaalse stijl opgetrokken ontvangsthal is haast af en de controletoren kijkt uit over het complex dat uit zestien gebouwen-in-wording bestaat: brandweergarage, vrachtgebouw, winkelcentra, radarinstallaties, VIP-hal enzovoorts. Er wordt hard gewerkt aan de toegangswegen tot het vliegveld, dat in het uiterste zuiden van Gaza ligt, vlakbij de grens met Egypte.
Als de elektronische apparatuur voor de controletoren genstalleerd wordt, zou het Palestijnse vliegveld binnen een half jaar operationeel kunnen zijn. Maar de door Duitsland en Spanje geschonken apparatuur, ter waarde van 14,5 miljoen dollar, wordt Gaza niet binnengelaten door de Isralische autoriteiten. Erst moeten Isral en de Palestijnse Autoriteit (PA) het eens worden over de manier waarop het vliegveld wordt gerund. Pas na een akkoord hierover mag er op Gaza worden gevlogen.
Sami Drabih loopt rood aan van boosheid en barst dan uit in een lach die niet echt vriendelijk klinkt. 'Ze eisen nota bene dat een Israli directeur van ons vliegveld wordt. Een Isralische directeur! Ze willen het hele vliegveld controleren. Ze gedragen zich niet als buren die in een vredesproces met ons gewikkeld zijn. Ze willen ons vernederen. Zelfs president Arafat mag niet met zijn helikopter op ons eigen vliegveld landen.'
Drabih, die als milieudeskundige op het Palestijnse ministerie van Planning in Gaza werkt, is ook nog steeds razend over het feit dat de Isralische onderhandelaars, luchtfoto's en gedetailleerde kaarten eisten van het terrein waar het vliegveld wordt gebouwd. 'Ze weten donders goed dat we die foto's en kaarten niet zelf hebben. Alleen de Isralische autoriteiten hebben die. Dan moeten we ze eerst in Isral kopen om ze daarna aan hen terug te geven.'
De Isralisch-Palestijnse onderhandelingen over het vliegveld en de zeehaven in Gaza, waarvan de bouw nog niet eens is begonnen, beloven net zo moeizaam te worden als het eindeloze getouwtrek om Hebron. 'Isral traineert zoveel mogelijk' constateert Fayez Zaidan (52), voorzitter van de Palestijnse Burgerluchtvaart Autoriteit, lid van het Palestijnse parlement en leider van het PA-onderhandelingsteam. 'Ze zijn erop uit dat we een minimum bereiken in een maximale tijd.'
Zaidan schildert de Isralische onderhandelingspositie, die hij overigens alleen nog maar mondeling heeft vernomen want Isral weigert zich tot dusver schriftelijk vast te leggen. 'Ze eisen de volledige controle van het vliegveld en het vliegverkeer. Dit betekent dat niet alleen de algemeen-directeur een Israli moet zijn, maar ook de directeur-veiligheid en de directeur van de controletoren. Voor elke vlucht, ook de routinevluchten, is Isralische goedkeuring nodig. Dit kunnen wij niet accepteren.'
De Palestijnen hebben er alle begrip voor dat de Isralische autoriteiten willen controleren wie via vliegveld-Gaza het land binnenkomt en verlaat. Volgens de Oslo-akkoorden houdt Isral in de interim-fase immers de controle over de buitengrenzen. Het probleem is alleen: hoe.
'Wij hebben een gemeenschappelijke paspoortcontrole voorgesteld' zegt Zaidan. 'Ook de bagage- en goederencontroles zouden we samen kunnen doen. Waarom komen we niet tot een regeling zoals die bij de de grens tussen Egypte en Gaza of bij de Allenby-brug, tussen Jordani en de Westelijke Jordaanoever?'
Een Isralisch voorstel om de passagiers met bussen naar het vlakbij gelegen Egypte te brengen en ze dan de grens bij Rafah te laten oversteken, wordt door Zaidan als onpraktisch bestempeld. De grensformaliteiten bij Rafah duren vaak lang en vliegondernemingen eisen dat binnen een uur de passagiers in en uit kunnen stappen.
Zaidan studeert nu op een compromis waarbij de directeur van het vliegveld, de controletoren en het verbindingscomit voor de veiligheid, uit een derde land komt en dus noch Israli noch Palestijn zal zijn. Het is wel even slikken want de Palestijnen zien het vliegveld als een nationaal symbool, een bewijs dat ze op weg zijn naar een onafhankelijke staat.
Dat is, volgens Zaidan, precies de reden dat Isral zo tegenstribbelt. 'Veiligheidsproblemen kun je technisch oplossen. Het is niet vanwege de veiligheid dat de onderhandelingen zo stroef verlopen. Maar Isral wil gewoon niet dat er een onafhankelijke Palestijnse staat komt en dus mag er ook geen vliegveld komen. En zeg nu zelf: als je een president hebt, een parlement, een paspoort, een vlag en een vliegveld, ben je dan in feite geen staat?'
De PLO zag al jaren geleden het politieke belang in van een eigen luchtvaartorganisatie en luchtmacht. Er werden vanaf het midden van de jaren zeventig piloten opgeleid in de Arabische wereld, het toenmalige Oostblok, Pakistan, Canada, Spanje en Nederland. De PLO kocht in 1985 Maldives Airways op en verwierf een meerderheidsaandeel in Air Bissau, de luchtvaartmaatschappij van Guinee Bissau.
Zaidan, al zo'n twintig jaar commandant van de Palestijnse luchtmacht en een tijdlang algemeen directeur van Maldives Airways, is nu de drijvende kracht van Palestinian Airlines, de luchtvaartmaatschappij van de PA. Palestinian Airlines heeft twee Fokker-50's die in de toekomst het Gaza Airport als thuishaven zullen hebben.
Voorlopig staan de twee door Nederland geschonken toestellen aan de grond in Egypte. Tijdens de islamitische vastenmaand Ramadan werden dit jaar, na toestemming van de Egyptische en Saudische autoriteiten, 28 vluchten uitgevoerd tussen Port Said en Jeddah om Palestijnse pelgrims naar Saudi-Arabi te brengen.
'Dat was een uitzondering' zegt Zaidan. 'We hebben niet het recht tussen derde landen te vliegen. We hebben het vliegveld in Gaza echt heel hard nodig.' Palestinian Airlines gaat vliegen op Amman, Caro en Larnaca (Cyprus) en de luchtvaartondernemingen van Jordani, Marokko, Jemen, Qatar en Egypte hebben al aangekondig op Gaza te zullen vliegen.
Isral is razend over het feit dat de PA bilaterale overeenkomsten sloot met de luchtvaartautoriteiten van landen waarmee Isral in sommige gevallen zelfs geen diplomatieke banden onderhoudt. 'Ze zouden het van de positieve kant moeten bekijken', vindt Zaidan. 'Gaza-vliegveld kan ook door Israli's gebruikt worden. Het zou hun toegangspoort tot de Arabische wereld kunnen zijn.'
Als het aan Zaidan ligt moet het vliegveld snel open, al was het maar om het isolement van Gaza te doorbreken en de plaatselijke economie een stimulans te geven. 'We zijn het spuugzat dat de Israli's steeds weer tijd proberen te rekken. Ons geduld raakt op. Als er geen schot komt in de opening van het vliegveld, de bouw van de haven en de vrije doorgang tussen Gaza en de Westoever kun je een geweldsexplosie verwachten in de Palestijnse gebieden.' 'Dit is geen dreigement. Het is een feit.'

Foto
	De controletoren van het vliegveld van Gaza in aanbouw. FOTO AFP


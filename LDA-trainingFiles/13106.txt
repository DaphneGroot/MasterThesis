Stabroek (België).
Stabroek is een dorp en gemeente in de Belgische provincie Antwerpen. De gemeente telt 18.143 inwoners, waarvan 343 met de Nederlandse nationaliteit. In het dorp Stabroek vindt elk jaar de folkloristische activiteit "gansrijden" plaats. Hoevenen is de andere grote plaats en deelgemeente in de gemeente.
Toponymie.
Stabroek wordt voor het eerst vermeld in een brief van 9 juni 1258 van Nicolaas III van Fontaines, bisschop van Kamerijk, aan het kapittel van O.-L.-Vrouw van Antwerpen als "Staecbruc". Later groeit de naam uit tot "Staeckebruuc" en "Staeckbroeck". Stabroek is genoemd naar het broek dat 'ingestaakt' is door de hertog van Brabant met hout uit de nabije bossen.
Geschiedenis.
In 1585 vond op de 's Hertogendijk tijdens de slag op de Kouwensteinsedijk een veldslag plaats tussen de Spanjaarden en de Nederlanders.
De huidige gemeente Stabroek is ontstaan op 1 januari 1977 door de fusie van de kerngemeente Stabroek (met woonkern Putte-Stabroek) met de gemeente Hoevenen.
In 2006 werd de gemeente bekroond met de prijs van de milieuvriendelijkste gemeente van Vlaanderen.
Geografie.
Stabroek ligt ten noorden van de stad Antwerpen. De gemeente behoort tot het kieskanton Kapellen en tot het elfde gerechtelijk kanton Antwerpen.
Aangrenzende gemeenten.
De gemeente grenst aan Antwerpen meer bepaald de districten Ekeren, Antwerpen en Berendrecht-Zandvliet-Lillo. Daarnaast grenst de gemeente aan Putte (Nederland), een deelgemeente van Woensdrecht. Ten slotte grenst de gemeente ook nog aan Kapellen en diens deelgemeente Putte.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De gemeente Stabroek maakt deel uit van het kieskanton Kapellen, gelegen in het provinciedistrict Kapellen, het kiesarrondissement Antwerpen en ten slotte de kieskring Antwerpen.
Gemeentebestuur.
Voor 2013-2018 bestaat het bestuur uit een coalitie van N-VA en CD&V, die samen 15 op 25 zetels hebben.
Legislatuur 2007 - 2012.
Voor 2007-2012 bestond het bestuur uit een coalitie van CD&V/IDee, VLD en sp.a, die samen 15 op 25 zetels hadden.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Gansrijden.
In Stabroek wordt er elk jaar rond de carnavalsperiode "gans gereden". Dit is een folkloristische activiteit waarbij het de bedoeling is om als eerste de kop van een (dode) gans er af te trekken. De deelnemers (ruiters) rijden op boerenpaarden. Aan een galg wordt de gans in een visnet ondersteboven opgehangen. De winnaar is dan voor een jaar de "koning" in Stabroek. Het hoogtepunt van het gansrijden is voor velen het keizerrijden. De koningen van het afgelopen jaar en de jaren ervoor van Stabroek en de omliggende dorpen (Berendrecht, Hoevenen, Lillo en Zandvliet) en de "keizer" van het jaar ervoor doen aan deze wedstrijd mee. De winnaar is de "keizer" voor een heel jaar. Het jaar daarna vindt het keizerrijden plaats in het dorp van de "keizer".
Het gansrijden in de Antwerpse polder zou ontstaan zijn in het nu verdwenen dorp Oorderen. In 1661 zou de gans (of de haan) gereden zijn in Kapellen. De eerste keer dat er in Stabroek is "gans gereden" was waarschijnlijk in het jaar 1883. Vanaf 1908 begon een kring boerenzonen zich op georganiseerde wijze bezig te houden met het gansrijden. De oprichting van het keizerschap was in het jaar 1948, het initiatief kreeg onmiddellijk steun vanuit Stabroek. De officiële oprichting van de gansrijdersvereniging van Stabroek was in het jaar 1924.
Partnersteden.
Stabroek is tevens de oude naam van Georgetown (Guyana), vernoemd naar Nicolaas Geelvinck (1732 — 1787), Heer van Stabroek en opperbewindhebber van de WIC.

	Gokkasten-exploitant Errel werpt zich op als redder van paardentoto en drafsport    'Als het honden zouden zijn, zou ik het ook leuk vinden'
	Van onze verslaggever
Nico Goebert

ZEIST
Het mag een gewaagde beeldspraak heten: 'We gaan niet aan een dood paard trekken', zegt Annette Lindenbergh (39), een van de directeuren van de Errel Groep, het bedrijf dat zich heeft opgeworpen als redder van de zieltogende paardentotalisator Hippo Toto. Zelfs voor de gokspecialisten van Errel, een van de grotere spelers op de markt voor speelautomaten en behendigheidsspelen, lijkt de overstap naar het wedden op paarden een waagstuk.
De SENS, zeg maar de Staatsloterij, beet de tanden al stuk op Hippo Toto. De huidige eigenaar vindt het na vijf jaar en een verlies van 38 miljoen gulden meer dan welletjes. In april werd de paardentotalisator in de etalage gezet met de boodschap dat faillissement onverbiddelijk zou volgen als er zich geen nieuwe eigenaar zou melden. Dat laatste zou ook meteen de doodsteek betekenen voor de Nederlandse drafsport want zonder gokken geen draverijen.
Maar er gloort weer hoop. Begin juli adviseerde de NIB (Nationale Investeringsbank), die door SENS was ingeschakeld, om alleen met Errel verder te praten. Het kansspel-imperium van het echtpaar Lindenbergh beschikt, zo oordeelde de NIB, over het grootste commitment en de beste ideen om de paardentotalisator en de drafsport er weer bovenop te helpen.
'We zagen natuurlijk dat het niet goed ging met Hippo Toto', zegt Annette Lindenbergh in het fraaie landgoed in Zeist. Ooit hield de burgemeester er domicilie, maar sinds enkele jaren is de Errel Groep er gehuisvest. 'De paardentotalisator profiteert totaal niet van de groei die het gokken de laatste jaren laat zien. Kijk maar naar Holland Casino's. De harde kern van deelnemers aan Hippo Toto bestaat nog maar uit 15 duizend spelers met een gemiddelde leftijd van 52 jaar. Drie jaar geleden was dat nog 49 jaar. De groep sterft dus langzaam uit als er niets gebeurt.'
Het eerste wat er moet gebeuren is het stoppen van de achteruitgang. De omzet van Hippo Toto is de afgelopen vijf jaar ruimschoots gehalveerd tot minder dan 100 miljoen gulden. 'De omzet mot stabiliseren; die kan echt niet verder terug.' Lindenbergh wijst meewarig op de 34 treurige 'wedwinkels' waar de liefhebber nu nog op aangewezen is. Alleen in deze winkels, en uiteraard op de baan, kan op de paardenkoersen worden gewed.
'De distributie voor de verkoop van weddenschappen moet drastisch worden vernieuwd', vindt Lindenbergh. 'We denken aan het introduceren van telefonisch wedden, wellicht ook aan het benutten van de tabakswinkels, die nu ook al staatsloten verkopen.'
Maar de plannen van Errel gaan nog verder. De nieuwe eigenaar wil met buitenlandse zusterorganisaties paardenraces poolen, zodat grote races in Engeland en Frankrijk hier direct kunnen worden uitgezonden met de bijbehorende mogelijkheid tot weddenschappen. 'Dat kan bijvoorbeeld in de casino's,' oppert Lindenbergh. 'En waar we heel veel in zien zijn speciale sportcafs waar je kunt wedden op buitenlandse races, horeca-gelegenheden met entreebewijs en toegangscontrole.'
En daarmee is Errel terug bij de kernactiviteiten, want het bedrijf is van oudsher sterk verbonden met de horeca. Boerenzoon Dirk Lindenbergh (48), van oorsprong landbouwingenieur, kwam als student via de horeca uit bij de gokkast, studeerde tussen de bedrijven door af op Nijenrode en is inmiddels al twintig jaar ondernemer. De Lindenbergh-groep, oorspronkelijk vooral actief in de drie noordelijke provincies, ging negen jaar geleden samen met Rouvoet in de Errel Groep, waarin de R van Rouvoet en de L van Lindenbergh zijn terug te vinden.
De groep heeft nu 260 werknemers en een jaaromzet van 100 miljoen gulden. Het echtpaar Annette en Dirk Lindenbergh is voor 50 procent eigenaar van de groep. Errel ontwikkelt, produceert en exploiteert speelautomaten en bezit veertien amusementshallen met behendigheidsspellen. Het echtpaar heeft elkaar zelfs bijna letterlijk achter de gokkast ontmoet. Juriste Annette Kok was ooit algemeen secretaris van de VAN, de branchevereniging van exploitanten van speelautomaten en ontmoette daar Dirk Lindenbergh. 'Ik zit nu nog steeds bij de VAN, maar nu als bestuurslid', zegt de huidige Annette Lindenbergh.
Errel is koortsachtig op zoek naar nieuwe activiteiten. 'De omzet van de speelautomaten loopt al jaren terug', stelt Lindenbergh vast. 'Niet door de consument, maar door de beperkingen van de overheid die de gokverslaving wil bestrijden.' De branche is daarover in een fors gevecht gewikkeld met staatssecretaris Schmitz van Justitie, die gemeenten de vrijheid wil geven de gokkast volledig te weren.
De kamer en de branche voelen echter meer voor een beperking van kansspelautomaten tot twee per caf en een verbod voor snackbars om speelautomaten te plaatsen. Lindenbergh: 'Wij zijn ook voor een totaalverbod voor cafeteria's. Kinderen van twaalf aan de gokkast, dat loopt altijd fout. Maar biedt het aan in een gecontroleerde omgeving zoals het caf. Daar komen volwassen mensen.' Lindenbergh schat dat er nu in Nederland 56 duizend kansspelautomaten staan opgesteld. 'Maar dat aantal loopt heel hard terug en de verslaving neemt ook af. Het gaat nog om een harde kern en met die mensen is wat aan de hand, treurig genoeg.'
Vandaar dat Errel nieuwe wegen inslaat om de stagnatie op de thuismarkt te ontlopen. De groep exporteert al spelkasten naar het buitenland en exploiteert al automaten in Tsjechi en - samen met de Russische overheid - in Moskou.
De nieuwste poot is family entertainment, behendigheidsspelen voor alle leeftijden, waarmee knuffels of andere kleine prijzen kunnen worden gewonnen. Deze machines komen te staan bij toeristische attracties als pretparken of partycentra. Errel heeft onder meer al vaste voet gekregen in de pretparken van Walibi in Nederland, Belgi en Frankrijk.
De overname van Hippo Toto past in de expansieplannen van Errel. 'Het is allemaal fun', legt Lindenbergh uit. 'De drafsport is toch ook een grote vorm van vermaak.' Een hobbel moet nog wel genomen worden. Errel moet binnen enkele maanden overeenstemming zien te bereiken met de overheid.
De vergunning die de huidige eigenaar SENS heeft gekregen om Hippo Toto te exploiteren loopt op 1 januari af. Lindenbergh ziet niet al te veel problemen. 'Het ministerie van Landbouw wil de draf- en rensport in stand houden, althans ze hebben niet laten weten dat ze het kwijt willen. En wij kunnen voldoen aan de voorwaarden die de overheid stelt: geen verslaving en geen particulier gewin. We vragen natuurlijk wel een managementvergoeding, maar we willen op Hippo Toto geen winst maken zoals op de gokkasten. Je moet ook eens iets doen waar je echt zin in hebt.'
Nauw betrokkenen bij de drafsport dichten Errel een goede kans toe. 'Ik had me een slechtere keus kunnen voorstellen', zegt crisismanager drs Fred Schriever die namens landbouwminister Van Aartsen orde op zaken moet stellen bij de Nederlandse draf- en rensport. 'Het zijn ondernemende mensen met ideen. Ik denk dat het gaat lukken. SENS heeft het ministerie van Landbouw voortdurend op de hoogte gehouden en ik ga er vanuit dat ze het eens zijn met de plannen. Ik zie voor Errel geen beren op de weg.'
Een probleem doemt wel op. De huidige eigenaar SENS is diep in de rode cijfers gekomen met Hippo Toto door een contractuele vaste afdracht aan de NDR (Stichting Nederlandse Draf- en Rensport) van 13,75 miljoen per jaar. De beoogde nieuwe eigenaar Errel heeft van meet af aan duidelijk gemaakt dat de patint niet langer kan rekenen op zo'n financile injectie. De NDR zal dus moeten bezuinigen.
'Dat gebeurt ook', zegt Schriever. 'Er komt een nieuwe banenholding met drie banen in plaats van de huidige zes. Alleen op de banen in Alkmaar, Duindigt en Wolvega komen nog draverijen. En in Groningen, maar die doen het voor eigen rekening buiten verantwoordelijkheid van de holding.' De vaste kosten worden door het gebruik van slechts drie banen behoorlijk teruggebracht. 'De NDR kan daardoor wat gemakkelijker toe met minder geld', stelt Schriever vast.
Errel lijkt dus in een leunstoel te zitten bij de overname van Hippo Toto. 'Maar de overheid moet ons wel de kans geven ons beleid uit te voeren', waarschuwt Dirk Lindenbergh voor alle zekerheid. Een belangrijk onderdeel in de plannen van Errel vormt de introductie van nieuwe vormen van wedden. 'Nu is het nog zo dat je wiskunde gestudeerd moet hebben om een formulier in te vullen. Wij willen een eenvoudiger, gebruiksvriendelijker spel, zo lang het maar een weddenschap blijft. Het mag geen gokken worden,' zegt Lindenbergh. Want de speelautomatenfabrikant hanteert een strikt onderscheid tussen wedden en gokken. 'Gokken is uitsluitend kansberekening, maar bij wedden heb je een grotere kans op winst als je er veel van weet.'
Tot die groep rekenen Annette en Dirk Lindenbergh zich zelf niet. Zij zouden zich geen paardenliefhebber willen noemen. 'Maar', zegt Dirk Lindenbergh, 'een kip hoeft ook niet van eieren te houden om ze toch te leggen. Mijn vrouw en ik zijn ondernemers. Waar wij het meest van houden is het organiseren van weddenschappen en het exploiteren van een winkelketen. Maar een gokkast zet je neer en dat is het. Bij Hippo Toto gaat het om levende have. Da's wel leuk. Maar als het honden waren geweest, had ik het ook leuk gevonden.'
Annette Lindenbergh vindt de strikt zakelijke bemoeienis met de paardensport zelfs een voordeel. 'Het is goed dat je niet al te veel affiniteit hebt met het product. Voor je het weet zit je zelf op de sulky.'
Annette en Dirk Lindenbergh zullen zich helemaal terugtrekken uit de top van Errel om zich vrij te maken voor Hippo Toto. Maar Dirk wil absoluut de indruk wegnemen dat een echtpaar in goede doen een leuke hobby zoekt. 'Het wordt geen papa/mammabedrijf, geen slagerij waar we samen achter de toonbank staan. Hippo Toto vraagt een volledig commitment. Het vergt ongelooflijk veel aandacht, want er moet daar een enorme turn around plaats vinden.

Foto
	Annette Lindenbergh en Happy Buitenzorg. FOTO MARCEL VAN DEN BERGH


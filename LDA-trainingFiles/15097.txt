Veerboot.
Het Oijense veer over de Maas
De "Heen en Weer V" in het Bijlandsch Kanaal bij Millingen aan de Rijn
Het IJ-veer achter het Centraal Station van Amsterdam
Een veerboot, of veerpont, ook pont of veer genoemd, is een vaartuig dat een verbinding onderhoudt.
Over het algemeen wordt de term 'veerboot' gebruikt voor een schip dat twee zeehavens met elkaar verbindt, terwijl 'veerpont' refereert aan een vaartuig waarmee mensen (met of zonder een vervoermiddel, zoals een auto of een fiets) naar de andere kant van het water worden gebracht. Dat water kan een rivier, kanaal, meer, baai of sloot zijn.
Nederland.
Nederlandse veerponten zijn meestal onderdeel van het Nederlandse wegennet en eigenlijk geen besloten of openbaar vervoer. Ze worden geëxploiteerd in opdracht van de wegbeheerder of door de wegbeheerder zelf en worden deels of helemaal betaald uit de wegengelden. Sommige veerdiensten worden wel gerekend onder het besloten collectief vervoer, vooral de toeristische c.q. zomerse fiets/voetveren en de watertaxi in diverse steden.
Veerponten over rivieren en kanalen horen bij het wegennet, net als tunnels en bruggen, die meestal gratis te gebruiken zijn. Veerponten zijn daarom vaak goedkoop en soms gratis. Zo zijn bijvoorbeeld gratis voor voetgangers en fietsers de Amsterdamse veren over het IJ. Veerboten daarentegen zijn vrijwel nooit gratis.
Het waterrijke fietsland Nederland telt ruim 150 fiets- en voetveren en slechts enkele internationale veerverbindingen.
Binnenlandse veerbootverbindingen.
Nederlandse veerboten varen naar de Waddeneilanden, over het IJsselmeer en in het verleden over de wateren tussen de Zuid-Hollandse en Zeeuwse eilanden en naar Zeeuws-Vlaanderen. Ook zijn er diverse veerboten over de Noordzee naar het Verenigd Koninkrijk.
Boordlichten.
's Nachts kan men een veerpont herkennen aan z'n navigatieverlichting
België.
Een veerhengst, het type zeilschip waarmee eeuwenlang de verbindingen werden onderhouden in de rivierarmen van de Lage Landen
België heeft slechts enkele tientallen fiets- en voetveerverbindingen, maar veel internationale veerverbindingen.
Binnenlandse veerbootverbindingen.
Belgische veerponten (o.a. op de Schelde, de Leie, de Rupel, de IJzer, de Maas en het Kanaal Gent-Terneuzen) worden door de overheid (het "Vlaams Gewest") verpacht aan particuliere uitbaters. Ze vallen dus onder het openbaar vervoer, en veruit de meeste zijn gratis.
Internationale verbindingen van/naar België.
Internationale veerdienst naar Engeland in 1907
Er zijn ook diverse veerverbindingen vanuit België over de Noordzee naar het Verenigd Koninkrijk.

	TRUSTTHEATER In de kunst is schijn altijd werkelijkheid
	Theatergroep De Trust speelt deze maand een voorstelling over de filosoof Friedrich Nietzsche. In het randprogramma 'Nietzsche NU' wordt ingegaan op de relevantie van zijn ideen voor ons huidige denken. Dat n van de onderdelen een tentoonstelling is, is minder vreemd dan het lijkt wanneer je weet dat Nietzsche een belangrijke bijdrage leverde aan de theorievorming over beeldende kunst. De Trust zocht ook op dit terrein naar een hedendaagse weerklank.
De expositie 'ECCE. . . Nietzsche' werd het afstudeerproject van de studenten Culturele Studies en Kunstgeschiedenis van de Universiteit van Amsterdam. Als onderwerp van de tentoonstelling kozen zij het trendy thema 'realiteit en fictie'. Nu is dit een noemer waar zo ongeveer alle kunstwerken onder te rangschikken zijn, maar het past bij een filosoof die begrippen als 'schijn' en 'masker' hanteert en is tevens een actueel thema. Opvallend veel kunstenaars maken werk dat ingaat op de vraag waar de werkelijkheid ophoudt en fictie begint in onze hedendaagse beeldcultuur, die zo sterk wordt benvloed door de massamedia.
Het aardige van deze tentoonstelling is dat hij de verwantschap in thematiek aantoont bij een aantal kunstenaars die in verschillende media werken en nog niet eerder samen exposeerden. Blijkbaar hebben de studenten nog niet zo'n last van hokjesdenken: Merijn Bolink is beeldhouwer, Micha Klein computerkunstenaar, Marie van Leeuwen schilder en Christiaan Zwanikken mediakunstenaar.
Van Barbara Visser is in het Trusttheater Gimines te zien, een opname uit de gelijknamige Litouwse soap waarin ze zichzelf speelt: een buitenlands kunstenaar op bezoek in Vilnius. Micha Klein drijft in zijn superglossy beeldmontages de surrele wereld van de reclame tot het uiterste. Realiteit n fictie, inderdaad, net als het elektronische wezen van Zwanikken, dat op de nadering van de toeschouwer reageert.
Zelfs de ideen achter het werk van Bolink en Danille Kwaaitaal blijken verwant. Kwaaitaal manipuleert foto's van lichaamsdelen, beeldhouwer Bolink laat tastbaar materiaal een metamorfose ondergaan. Het werk van beide is fascinerend n geloofwaardig. Het thema blijft altijd actueel: in de kunst is schijn werkelijkheid.
IS
ECCE. . . en Nietzsche, t/m 8 nov. in het Trusttheater, Kloveniersburgwal 50, Amsterdam, open di t/m za 12-20u, cat.  15.

Foto
	Micha Klein: Virtualistic Vibes, White Chill, 1996.


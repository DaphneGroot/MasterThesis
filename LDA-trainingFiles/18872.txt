Hantec.
Het Hantec (uitgesproken: Hantets) is een dialect van het Tsjechisch, dat wordt gesproken in en rondom de stad Brno, tegenwoordig vooral door ouderen en in huiselijke kring. Het dialect kenmerkt zich door veel invloeden uit het Duits, vooral op het gebied van de woordenschat. In Brno wordt tegenwoordig vooral Standaardtsjechisch gesproken, vol met leenwoorden uit het Hantec. Zo is 'zon' "slunce" in het Tsjechisch, maar in Brno wordt het via Hantec overgenomen Duits-afgeleide woord "zoncna" vaak gebruikt.
Het meest verspreide woord uit het Hantec is waarschijnlijk "Å alina", het lokale woord voor een tram ("tramvaj" in het Tsjechisch). Het woord is een samentrekking van de Duitse woorden Elektrische Linie.

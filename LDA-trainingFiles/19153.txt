Koningshooikt.
Koningshooikt is een dorp in de Belgische provincie Antwerpen en een deelgemeente van Lier. Het telt 4.202 inwoners.
Toponymie.
De naam wordt vaak als "Koningshooit" (zonder k) uitgesproken. In het dialect gebruikt men veelal de afkorting "Jut" of voluit Koningsjut waarbij men de J net zoals een H een beetje moet aanblazen.
Geschiedenis.
Koningshooikt ontstond op 1 januari 1822 toen de gemeente Koningsbossen (ook wel Konings, Koningsbos of 's-Herenbos genoemd) samengevoegd werd met de gehuchten Hooikt en Hazendonk, die beiden van Berlaar werden afgescheiden. Ook kleine gedeelten van Onze-Lieve-Vrouw-Waver en Duffel werden bij de nieuwe gemeente gevoegd. Later dat jaar werd nog een gedeelte van Lier bij Koningshooikt gevoegd. De huidige dorpskern is de vroegere dorpskern van het voormalig Berlaarse gehucht Hooikt.
Koningshooikt werd in 1977 een deelgemeente van Lier.
Hydrografie.
De Itterbeek is een kleine beek die uitmondt in de Nete ter hoogte van Duffel en zorgde in 1998 voor overstromingen.
Wijken.
Nieuwe wijk aan 't Lammeke, Koningsbos en Fruithoflaan.
Economie.
Het dorp is vooral bekend door de autobusindustrie "Van Hool".
Sport.
Voetbalclub KV Hooikt is aangesloten bij de KBVB en actief in de provinciale reeksen.
Ook is er een schietclub "Castor & Pollux" aanwezig.

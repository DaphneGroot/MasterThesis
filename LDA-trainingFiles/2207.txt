	Ambassadeur en een eigenlijk onaantastbaar
	door Wybren de Boer
De ontwapenende lach is er nog steeds, maar de zinnen zijn in de loop der jaren ontdaan van hun nonchalance en onzekerheid. Achter het masker van de schaatsende chippendale schuilt een professional met een ijzeren wil en dito opvattingen, een sporter met zakelijk instinct. Rintje Ritsma is pas 26 en schaatst omdat hij daarvan 'vreselijk kan genieten', maar bovenal is hij de man die de schaatswereld vertrouwd maakte met de normen en waarden van de moderne topsport.
Zij metamorfose tot krachtige persoonlijkheid is symbolisch. 'Als ik niet geschaatst had, had ik me niet zo ontwikkeld. Het schaatsen heeft me gedwongen over allerlei zaken na te denken, waar ik anders nooit bij stil zou hebben gestaan. Om de top te halen, moest ik werken, denken en trainen. Die drang heb ik buiten de sport nooit gehad. Op school was ik vroeger tevreden met een zes-min, meer was niet nodig. Zo kan je als sportman niet denken.
'Dat ik een privploeg ben begonnen is het resultaat van mijn ontwikkeling. Vr mij zijn er ook wel pogingen geweest, maar niemand had echt de durf om door te zetten. Ik wel. En door die privploeg heb ik me weer verder ontwikkeld. Succes en zelfvertrouwen gaan samen. Naarmate je meer succes krijgt, durf je je beter en openhartiger te uiten, te gedragen als een kampioen. Als je n keer een titel wint, voel je je een week oppermachtig, daarna ebt het weer weg. Maar als je een paar titels op rij hebt gewonnen, krijg je zo'n ongelooflijke kick. Het is geen arrogantie hoor, maar je voelt je machtig. Ja, soms bijna onaantastbaar.
'Op het ijs wordt bepaald wie recht van spreken heeft.' Drie Europese en twee wereldtitels hebben Ritsma op eenzame hoogte gebracht en enige schroom om dat hardop te bevestigen kent hij niet. 'Als allrounder ben ik het niveau van de rest ontstegen.
'Ik kan de bekende namen opnoemen: Postma en Zandstra. Maar ik moet een mindere dag hebben, willen die jongens in mijn buurt komen. En zelfs dan ben ik vaak toch net iets beter. Zoals wij een paar jaar geleden ontzag hadden voor Koss, zo kijken ze nu naar mij.
'Het betekent natuurlijk niet dat ik de titels cadeau krijg. Maar als ik op de eerste drie afstanden alles uit de kast haal, heb ik normaal gesproken wel zo'n positie dat ik op de 'tien' de zaken naar m'n hand kan zetten zonder dat ik dan tot diep in de reserves moet. Dat is het grote verschil tussen hen en mij. Als Falko of Ids kampioen willen worden, moeten ze tot de laatste ronde van de tien kilometer tot op de bodem. Als ik in vorm ben, is het voor die tijd al beslist.
'Eerlijk is eerlijk, ik houd het langer vol dan ikzelf voor mogelijk had gehouden. Kijk in de boekjes en je zult zien dat het meestal na twee jaar aan de top over is. Het is het bewijs dat ik niet alleen maar op kracht schaats. Ik kan het heel goed combineren met souplesse. Het oogt misschien niet zo, maar het voelt wel zo. En mijn gevoel zegt ook dat ik nog steeds niet mijn top bereikt heb.'
Zijn analyse klinkt bijkans klinisch; emoties laten zich bij Ritsma sowieso moeilijk zien. 'Alleen in het jaar dat Falko wereldkampioen werd, was ik ontroerd. Ik werd derde en dacht: ''Als ik nou eens n keer eerste zou kunnen worden''.' Toen het twee jaar later, in 1995, zijn beurt was, beging hij bijna de klassieke fout om te veel toe te geven aan de verleidingen die triomfen met zich meebrengen. 'Als je kampioen bent, wordt je snel gemakzuchtig.
'Die zomer nadat ik voor het eerst wereldkampioen was geworden, is een heel goede les voor me geweest. Mijn ouders waarschuwden me regelmatig: wordt het niet eens tijd dat je gaat trainen. Geen zorgen, 't komt wel goed, ik ben toch de wereldkampioen, zei ik. Stom, heel stom, ik was niet scherp.
'Je slaat een training over en zegt tegen jezelf dat je de volgende dag wel iets extra's zult doen om het te compenseren. Maar dat doe je dus niet. Je fietst een paar kilometer minder, je houdt vijf minuutjes eerder op, je laat die laatste kniebuiging lopen. Kleine dingen, maar als je ze optelt, kunnnen ze funest zijn.'
Toch kwam het goed en opnieuw eiste Ritsma afgelopen seizoen de Europese en wereldtitel op, maar tevredenheid was hem vreemd. Een kloteseizoen noemt hij de voorbije winter, want zijn macht was minder groot dan voorspeld en dat krenkt de kampioen. 'Ze dachten dat ze van me konden winnen en daar baal ik van.' De anticlimax was het WKafstanden, waar hij met een achtste en tiende plaats figureerde. 'Bij het banket werden types gehuldigd die ik anders moeiteloos versla.
'Ik, nota bene de Europees en wereldkampioen, moest blijven zitten. Ik weet nog precies wat ik dacht: ''Je moet wel heel slecht zijn, wil je hier geen medaille gehaald hebben''. De kans is groot dat ik dit jaar het WK afstanden laat schieten. Drie keer pieken in een seizoen kan haast niet. En zo'n ervaring als in Hamar hoef ik niet nog eens te beleven.'
Een geldig excuus voor de verzuimde zomerarbeid en de daaruit volgende moeizame zegetocht in de wintermaanden vormde de aanhoudende ruzie tussen Ritsma en de schaatsbond, resulterend in oprichting van een privploeg, de Sanex-formatie. Waar Schenk, Van der Duim en Vergeer in het verleden vergelijkbare plannen hadden zien stranden, bewees Ritsma dat schaatsen en commercie samen kunnen gaan.
De succesvolle sprong in het diepe heeft zijn zelfvertrouwen zichtbaar gesterkt en illustratief is dat hij de afgelopen zomer een verleidelijk aanbod om terug te keren in de schoot van de bond, afwimpelde. In het bedrijfsblad van Aegon werd een gegarandeerd salaris van ruim 300duizend gulden genoemd waarmee geprobeerd werd Ritsma tot inkeer te brengen, maar de Friese schaatser noemt dat bedrag uit de lucht gegrepen. 'Het was minder dan de helft daarvan.
'Maar ook voor 300duizend was ik niet teruggegaan. Ik vond ook dat ik niet terug kon. Als je je eerst zo tegen de bond hebt afgezet, kun je een jaar later niet op je besluit terugkomen. Dat is een erekwestie, trots kun je niet afkopen. Mijn sponsors verdienen mijn trouw. Zij hebben mij geholpen en gesteund toen ik het avontuur inging, daar ben ik ze dankbaar voor. Ik heb Sanex bekendgemaakt, maar omgekeerd hebben zij veel voor mij gedaan.
'Het irriteert me als mensen mij een geldwolf noemen. Voetballers en tennissers verdienen miljoenen aan hun sport, veel meer dan ik. Ik probeer in zeven  acht jaar alles eruit te halen wat erin zit, dat mag toch. Ik ben niet blind, ik zie toch hoe populair ik ben.
'Nee, ik denk niet dat de bond bang voor mij geworden is. Maar ze weten zo langzamerhand wel dat ik een stel mensen achter me heb met wie je geen loopje kunt nemen. Ze zullen zich wel een tweede keer bedenken voor ze me proberen dwars te zitten. Vergeleken bij de managers die ik achter me heb staan, zijn de mensen van de bond zelfs groentjes, alleen zij hebben nog wel de touwtjes in handen.'
Met zijn opstand heeft Ritsma echter de schaatsbond wakker geschud. Teneinde een verdere leegloop uit de kernploeg te voorkomen werd een riant premiestelsel opgezet, dat de vedetten in staat stelt een salaris van enkele tonnen op te strijken. Zijn revolutie heeft hem respect opgeleverd, stelt Ritsma, ook al was er maar n vakbroeder (Hersman) die hem ook daadwerkelijk heeft bedankt. 'Maar op bedankjes zit ik ook niet te wachten. Wat ik gedaan heb, vind ik niet meer dan mijn taak.
'Ik ben de kampioen en die hoort zich als een ambassadeur te gedragen. Als iemand iets voor de toekomst van de schaatssport kan betekenen, ben ik het. Dat Bart Veldkamp wegging, maakte echt geen indruk op de bond. Bart heeft de laatste jaren niet veel gewonnen; als hij z'n mond opendoet, vinden ze hem een arrogante Hagenees. Maar als Ritsma iets zegt, dan luisteren ze. Nog wel. Als ik straks de nummer drie ben, lachen ze om me.
Die geldingsdrang, zowel op het ijs als daarnaast, onderscheidt hem nou juist van de kopman van de kernploeg, Ids Postma. 'Misschien wel getalenteerder dan ik, maar hij mist mijn instelling.'
Dat is geen verwijt, zegt hij, maar 't is wel jammer voor de generaties die na hen zullen komen. 'Als iemand uit de kernploeg de bond onder druk kan zetten, is het Ids. Maar Ids zegt: ''Ik word straks boer en verder geen gezeur aan m'n kop''. Ids is eerlijk, dat waardeer ik, maar ik vind ook dat iemand in zijn positie voor het algemeen belang van het schaatsen moet opkomen. Ids profiteert toch ook van wat k heb gedaan.'
Jaloezie, dat is wellicht iets te sterk uitgedrukt, maar de bewondering en steelse blikken die Ritsma bespeurt wanneer zijn ploeg de baan betreedt, ontgaan hem niet. 'Wij stralen klasse uit.' En wie zou zich niet graag bij zo'n elitekorps voegen?
Het voorbije seizoen werden de namen van sprinter Gerard van Velde en Falko Zandstra in verband gebracht met de Sanex-formatie, maar alle speculaties ten spijt was hun komst voor Ritsma onbespreekbaar.
Een subtopper mag hem vergezellen - 'Schreuder, een hele goeie fietser, een nuttige buddy in de zomer' -maar een tweede vedette in het team, daar zit Ritsma niet op te wachten. 'Ik ben niet voor niks uit de kernploeg gestapt. Op het ijs wil ik de enige zijn die aandacht krijgt van de coach. En ik ga de concurrentie toch niet in huis halen. Misschien dat over een paar jaar een topper bij ons mag komen, als ik over mijn hoogtepunt heen ben.
'Ok, we hebben wel gepraat met Van Velde. Maar we hebben met meer mensen gepraat, allemaal van de jongere garde. Een beetje orinteren voor de periode na mij. Ik schaats niet nog eens vijf jaar, maar deze ploeg wil wel nog langer door. Dus moet je nu al zoeken naar iemand die eens mijn plaats kan overnemen. Op dit moment zie ik niemand die echt in aanmerking komt. Romme heeft wel wat, maar hij mist nog mijn uistraling.'
Een transfer van Zandstra was geen moment aan de orde. 'Dat heeft te maken met het verleden. Samen waren we van plan uit de kernploeg te stappen en een privploeg te beginnen. Falko zag het niet meer zitten op een gegeven moment en ging terug naar de bond. Zijn goed recht, maar dan moet je nu niet vragen of je er alsnog bij mag. Oh ja, hij wilde graag. Maar toen niet, dan nu ook niet. Heb ik 'm ook gezegd.
'Ik vind Falko een heel aardige jongen, maar in dit soort zaken ben ik bikkelhard geworden. Topsport maakte je hard, egostisch, maar ook goudeerlijk. Excuses bestaan niet. Als ik iets tegen iemand moet zeggen waarmee ik die persoon pijn zal doen, dan kostte me dat vroeger moeite, nu niet meer. Nou ja, veel minder dan.'
Hoewel, er zijn momenten dat hij de hand over het hart strijkt. Deze morgen in Davos bijvoorbeeld, na de training. De ook in het Zwitserse trainingsoord aanwezige Zandstra heeft Ritsma's fysiotherapeut gevraagd of die hem even zou willen behandelen en op zijn beurt speelt de fysiotherapeut de vraag door naar Ritsma, die ok zegt. Hoofdschuddend, dat wel. 'Eigenlijk vind ik dat het niet kan, maar goed, het is Falko. Vooruit.
'Dat is nou het verschil tussen Falko en mij. Waarschijnlijk heeft hij gedacht dat hij z'n fysio beter thuis kan laten, want dan bezuinigt hij een beetje op z'n budget. Zo denk ik niet. Ik neem de hele club mee op trainingskamp. Ik heb een groot budget, daarvan kan ik alles doen en wat aan het eind van het seizoen overblijft is voor mij. Maar ik denk nooit: laat ik maar een beetje zuinig zijn, dan heb ik meer voor mezelf. Met bezuinigen schaadt je juist je carrire.
Ruim een maand geleden vond Zandstra een sponsor die bereid was een commercile schaatsploeg op te zetten, maar vergelijkingen tussen de twee bedrijfsteams met hun Friese kopmannen gaan volgens Ritsma aan alle kanten mank. 'Ze kunnen niet aan ons tippen.' Ritsma logeert in de mooiste hotels, heeft de duurste mountain-bike en rijdt in de snelste auto. 'Auto's interesseren me normaal gesproken niet, maar jongens zijn wel gevoelig voor dat soort dingen. Kampioen, dan ook de grootste auto.
'Mijn uitgangspunt is altijd geweest om het er beter en professioneler uit te laten zien dan bij de kernploeg. In materile zin en immaterile zin. Via enkele priv-contracten krijg ik een salaris en daarnaast heb ik een budget voor mijn schaatsploeg. Een groot budget. Als ik iets of iemand denk nodig te hebben, trek ik die aan.'
In stijl en klasse willen ze zich onderscheiden en onlangs, toen Zandstra zijn privploeg presenteerde, heeft hij gezien hoe het nou net niet moet. En van Zandstra's begeleiders nam de gelegenheid te baat om de technische staf van de kernploegen te beschimpen - 'Hun krachttraining is uit het jaar nul' - en zette daarmee volgens Ritsma bovenal zichzelf te kijk. 'Zo'n opmerking is absolute onzin. Dat zou iemand uit mijn ploeg niet zeggen. Maar ja, misschien zijn de mensen uit onze groep gewoon iets verstandiger en volwassener.
'En als iemand zoiets wl zou zeggen, zou ik hem onmiddellijk even apart nemen en duidelijk maken: dit was n keer en niet weer. Dat is ook de kracht van ons team. We kunnen elkaar de waarheid zeggen en toch blijft de sfeer goed. We zijn professionals. We hebben regelmatig teambespreking, even de zaken evalueren. Uitspraken in de pers, zakelijke dingen, wat kan wel, wat kan niet.'
En ook de kopman wordt wel eens op de vingers getikt, zoals na het NK in Assen, waar Ritsma zich liet ontvallen dat het 'een ballentoernooi' was. 'Ik was pissig en dan ontglipt me dat. Patrick Wouters, mijn manager, zei tegen me dat zoiets niet slim is. Heeft-ie gelijk in. Ik meende het wel hoor, nog steeds, maar het heeft geen zin mensen onnodig voor het hoofd te stoten.'
Akkoord, het team draagt zijn naam, maar dat wil niet zeggen dat Ritsma zich ook als de grote baas opwerpt. 'Ik moet ook best dingen doen die ik niet leuk vind.'
De vrees om als coach onderworpen te zijn aan de sporter deed Ab Krook desondanks besluiten het aanbod om coach van de Sanex-ploeg te worden, af te wijzen. Ongegronde vrees, zegt Ritsma, die Wopke de Vegt vervolgens wel bereid vond de technische leiding op zich te nemen.
'Krook is een kanjer, maar je mag Wopke daarom nog niet als tweede keus bestempelen. Onder hem ben ik voor het eerst wereldkampioen geworden en toen ik nog in de gewestelijke selectie van Friesland zat, heeft hij me zover gebracht dat ik in Jong Oranje kwam. Geen trainer kent mij denk ik beter dan Wopke, dat is een geruststellende gedachte.
'Ik heb geen coach meer nodig die veel met me praat. Ik heb zoveel nagedacht over schaatsen dat ik het meeste wel weet. Ik experimenteer veel in trainingen en mijn coach moet zorgen dat er ondertussen geen foutjes in mijn techniek sluipen. Wopke ziet dat, meteen. Ik heb heel veel vertrouwen in hem, hij is nu al bezig met de Olympische planning.'
De vierkamp mag dan zijn specialiteit zijn, Ritsma weigert te geloven dat een dominante rol op het Olympisch podium daarom uitgesloten is. Dat hij op de afzonderlijke afstanden vaak iemand voor moeten laten gaan, is in zijn ogen slechts 'het beeld van dit moment', maar met enkele 'aanpassingen in de trainingen' moet die situatie kunnen veranderen. 'Per afstand is er forse concurrentie. Zeven man voor de 1500, vijf voor de vijf kilometer en nog eens vijf voor de tien. Maar ik zit er wel drie keer bij.
'De allroundtoernooien zijn voor mij het belangrijkst. Ik vind het mooi, het ligt me goed en ze zijn in Nederland verreweg het belangrijkst. Dat betekent dat ze commercieel gezien de meeste waarde hebben en dat is niet onbelangrijk natuurlijk. Maar uiteraard zijn volgend jaar de Olympische Spelen het belangrijkst. Liever n keer Olympisch goud dan n Europees n wereldkampioen.'
Maar waarom zouden het niet drie gouden medailles kunnen worden? 'Tuurlijk droom ik daar stiekem van. Daarvoor moet alles kloppen. Zoals bij Koss. Het rare is: twee weken voor de Spelen was Koss helemaal niet topfavoriet, zat-ie zelfs dik in de zorgen, maar toen het erom ging stak-ie boven ons uit. Ik denk dat ik hetzelfde in me heb, ik acht mijzelf in staat tot een krachtsexplosie zoals Koss.
'Nagano zal n van de laatste mogelijkheden zijn om dat kunstje te flikken. Het schaatsen zit in een overgangsfase. Er wordt nu duidelijk gespecialiseerd. Het zal nog een paar jaar duren voor je daarvan echt de resultaten ziet, daarom kan een allrounder nu nog op drie afstanden schitteren. Over nog eens vier jaar is dat waarschijnlijk onmogelijk. Misschien ben ik wel de laatste die de kans krijgt om op gelijke hoogte te komen met Schenk en Koss.
'Wie zegt dat ik stop na Nagano? Zelfs als ik drie keer goud zou winnen, is dat niet zeker. Stoppen op het hoogtepunt klinkt mooi, maar dat risico neem ik liever niet. Hoeveel titels loop ik dan mis? Er zal een dag komen dat ik voor de derde plaats rijd en dan zal het niet lang meer duren voor ik er een punt achter zet. Maar ik wil niet stoppen en op m'n veertigste denken: ik had ng wel een keer wereldkampioen kunnen worden.'

Foto
	FOTO GEERT VAN KESTEREN


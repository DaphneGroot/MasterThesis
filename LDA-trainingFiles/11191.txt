Obdam (gemeente).
Obdam () is een voormalige gemeente in de regio West-Friesland in de Nederlandse provincie Noord-Holland.
De gemeente Obdam kent twee fases. De eerste was die van 1817 tot 1 januari 1979 toen het een zelfstandige gemeente was, waartoe ook de buurtschappen Berkmeer, Obdammerdijk en een stukje van Wogmeer behoorde. De tweede was fusiegemeente tussen de gemeente Obdam en Hensbroek. Deze gemeente telde 6822 inwoners (2006) en had een oppervlakte van 20,95 km² (waarvan 0,31 km² water).
Op 1 januari 2007 is de gemeente samengevoegd met Wester-Koggenland tot de nieuwe gemeente Koggenland. Voor de eerste fase was de gemeente Obdam samen met Hensbroek een gemeente, van 1811 tot 1817. Een gevolg van de oude stedelijke rechten die de twee samen een tijd lang hadden.
De laatste burgemeester van de gemeente was Ab van Beelen.

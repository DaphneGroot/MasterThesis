Rachael Stirling.
Rachael Atlanta Stirling (Londen, 30 mei 1977) is een Brits actrice.
Stirling werd geboren in Londen, als enig kind van de Schotse landeigenaar Archibald Stirling, en de actrice Diana Rigg. Haar ouders zijn gescheiden. Ze groeide op in Londen en Schotland, en studeerde kunstgeschiedenis aan de University of Edinburgh.
In 1997 maakte ze haar toneeldebuut in Othello bij het National Youth Theatre. Haar filmdebuut was een jaar later, in de komedie "Still Crazy" over een jaren zeventig rockband.

Joachim Johansson.
Joachim Christopher Johansson (Lund, 1 juli 1982) is een voormalig Zweeds tennisspeler, die in 2000 toetrad tot de rijen der professionals.
Joachim is de zoon van Leif Johansson, voormalig Davis Cup-captain van Zweden, maar geen familie van collega-professional en landgenoot Thomas Johansson.
Johansson belangrijkste wapens zijn zijn service en zijn forehand. "Pim Pim", zoals zijn bijnaam luidt, is een voormalig nummer twee in het enkelspel bij de junioren.
In februari 2004 won Johansson zijn eerste ATP-titel door het toernooi van Memphis op zijn naam te schrijven. Daarnaast bereikte hij ook de halve finale op de US Open, het vierde grandslamtoernooi van het seizoen. Hij verloor daarin van Lleyton Hewitt in drie sets: 6-4, 7-5 en 6-3. Sinds 2005 is zijn vriendin Jenny Kallur. In 2005 zegevierde hij ook in Adelaide en Marseille.
Op 1 februari 2008 stopte Johansson met professioneel tennis als gevolg van een schouderblessure. Hij reist nu als caddie mee met zijn Zweedse vriendin Johanna Westerberg, golfprofessional op de Ladies European Tour, en hun zoontje Leo, die begin 2010 geboren werd.
Prestatietabel grand slam, dubbelspel.
In het dubbelspel speelde Johansson nooit in een grandslamtoernooi.

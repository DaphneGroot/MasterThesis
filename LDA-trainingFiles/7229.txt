Schorpioen (sterrenbeeld).
Schorpioen ("Scorpius", afkorting Sco) is een sterrenbeeld aan de zuidelijke hemelkoepel, liggende in de Melkweg, tussen rechte klimming en en tussen declinatie. De ecliptica loopt door een klein stukje van Schorpioen, dus het maakt deel uit van de dierenriem, de zon staat hier van 23 oktober tot 30 november. Vanaf de breedte van de Benelux is het zuidelijke deel van het sterrenbeeld niet te zien.
Bijzonderheden.
De Melkweg loopt door het sterrenbeeld. Hierdoor zijn er veel lichtende en donkere nevels en gaswolken. Ook zijn er bolvormige sterrenhopen te zien, waaronder M4 en M80 en de open sterrenhopen M6 en M7.
Waarneembaarheid.
De verschillende constellaties zijn slechts waarneembaar wanneer ze vanaf de Aarde gezien niet in dezelfde richting staan als de Zon. Omdat de Aarde in een jaar tijd rond de Zon reist, is er voor elk sterrenbeeld dus een periode waarin het beter kan worden waargenomen. Op het noordelijk halfrond is Schorpioen slechts gedeeltelijk te zien. De beste tijd om deze sterrengroep te zien is midden juli.

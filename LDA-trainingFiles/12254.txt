Booker Prize.
De Man Booker Prize for Fiction, kortweg Booker Prize, wordt ieder jaar uitgereikt voor een boek geschreven in het Engels
De prijs werd in 1968 ingesteld door Booker Plc, en om de kwaliteit van de prijs te waarborgen worden de juryleden gezocht onder critici, schrijvers en academici. Sinds 2002 staat de prijs bekend als de "Man Booker Prize for Fiction", naar aanleiding van sponsoring door een investeringsbedrijf, de Man Group plc. Tot 2014 werd de prijs uitsluitend uitgereikt aan schrijvers uit het Brits Gemenebest, Ierland en Zimbabwe. Vanaf 2014 komt ieder in het Engels geschreven boek in aanmerking.
Aan de prijs is een bedrag verbonden van 50.000 pond sterling.
In 2005 werd de Man Booker International Prize in het leven geroepen, de Booker Prize voor internationale auteurs.

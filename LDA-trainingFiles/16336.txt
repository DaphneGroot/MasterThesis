Howard Zinn.
Howard Zinn (Brooklyn (New York), 24 augustus 1922 – Santa Monica, 27 januari 2010) was een invloedrijk Amerikaans historicus van linkse signatuur.
Hij was een hoogleraar van de Boston University. Hij ontving verschillende prijzen voor zijn werk. Zijn bekendste boek is "A people's history of the United States", waarin hij het ontstaan van de Verenigde State, bekijkt door de ogen van indianen, zwarte slaven, vrouwen en arbeiders. Het controversiële boek is een standaardwerk geworden op sommige Amerikaanse middelbare scholen.
Daarnaast was Zinn ook toneelschrijver. Hij schreef drie stukken, waaronder "Emma", gebaseerd op het leven van Emma Goldman. In zijn laatste stuk, "Marx in Soho: a play on history" keert Karl Marx terug uit de dood; hij krijgt een laatste kans van de autoriteiten van het hiernamaals om zijn naam te zuiveren. Hij belandt echter per ongeluk in SoHo (New York), in plaats van Londen.

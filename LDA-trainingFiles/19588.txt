Newfoundland.
Newfoundland (Frans: "Terre-Neuve", voorheen in het Nederlands: "Terneuf", Engelse uitspraak "Newf'ndland"), is een eiland in de Atlantische Oceaan voor de noordoostkust van Noord-Amerika. Het behoort tot de Canadese provincie Newfoundland en Labrador. Newfoundland wordt door de Straat van Belle Isle gescheiden van het schiereiland Labrador. Het eiland heeft een oppervlakte van 111 390 km².
De provinciehoofdstad St. John's bevindt zich op de zuidoostelijke punt van het eiland. Net ten zuiden van de hoofdstad ligt Cape Spear, het oostelijkste punt van Canada.
Bij L'Anse aux Meadows zijn de overblijfselen gevonden van een Vikingnederzetting. Vermoedelijk is Newfoundland het door Leif Eriksson verkende Vinland van de Vikingen, dat voor het eerst beschreven werd in 1076 door Adam van Bremen.
Tijdens een expeditie in 1497 heeft ontdekkingsreiziger John Cabot het eiland waarschijnlijk herontdekt. In opdracht van koning Hendrik VII voer hij met achttien man op de "Matthew" naar het westen om een vaarroute naar Azië te vinden. Op Newfoundland vond hij sporen van mensen, maar hij ontmoette geen indianen. Engeland was destijds niet bij machte om het gebied te koloniseren, terwijl de Spanjaarden en Portugezen zich op zuidelijkere streken richtten. Het zou nog 75 jaar duren voordat Europeanen zich er permanent zouden vestigen.
Barachois Pond Provincial Park is een provinciaal park. Marble Mountain is een belangrijke plaats in de winter voor skiërs.
Steden en plaatsen.
Newfoundland heeft slechts drie plaatsen die erkend zijn als stad ("city"), St. John's zelf, Mount Pearl en Corner Brook.
Onderwijs.
Newfoundland heeft een bekende universiteit, de Memorial University of Newfoundland, in St. John's. Deze universiteit heeft ook een campus in Corner Brook.

Heel-Nederland (staatkunde).
Locatie van Heel-Nederland binnen Europa. Dit is de variant van Nederland, België, Luxemburg en de Franse Nederlanden.
Vaak gebruiken Heel-Nederlandse kringen de Prinsenvlag
Heelneerlandisme is een irredentistisch staatkundig streven om Nederland, België (met of zonder de Duitstalige Gemeenschap), Luxemburg, de aangrenzende delen van Duitsland (zoals Oost-Friesland en Rijnland) en de Franse Nederlanden te verenigen.
Hierbij slaan de Franse Nederlanden op het gedeelte van de Nederlanden dat nu in Frankrijk gelegen is, met als natuurlijke grens de rivier de Somme: het zuidelijk deel van de graafschappen Vlaanderen (Frans-Vlaanderen) en Henegouwen, het graafschap Artesië en Noord-Picardië, het gebied ten noorden van de rivier de Somme.
Men streeft een vereniging na in één staat (een unitaire, federale of confederale). De naam van deze staat verschilt per organisatie, enkele veel gebruikte namen zijn de "(verenigde/herenigde) Nederlanden" en "Dietsland". De naam "Bourgondicisme" komt ook voor, verwijzend naar het Bourgondische Kreits, zoals vermeld in het Traktaat van Venlo uit 1543 en de Transactie van Augsburg van 1548.
Er zijn Heelnederlanders die ook Zuid-Afrika bij de unie willen betrekken vanwege de afstamming van het Afrikaans en de Afrikaners; anderen zien een meer Pangermaans staatkundig streven zitten.
In de jaren 1934-1940 was het Verdinaso van Joris van Severen de grootste propagandist van de Heel-Nederlandse gedachte. Daarvoor was er al in de 19e eeuw de Vlaamsgezinde Waal Lucien Jottrand die het idee naar voren bracht.
Verwarring.
De term Heel-Nederland mag niet verward worden met orangisme, al zijn veel orangisten Heel-Nederlanders en omgekeerd. Orangisme is gericht op het huis van Oranje-Nassau, Heelneerlandisme op de zuiver staatkundige problematiek.
Er bestaat ook verwarring met de term Groot-Nederland, waarbij de hereniging op grond van de taalgrens bedoeld wordt, en waarbij Vlaanderen, Frans-Vlaanderen en Staats-Nederland beoogd worden.
Organisaties.
Opmerking bij deze lijst van organisaties: Vlaams Belang, Het Pennoen, Werkgroep 't Pennoen en Voorpost gebruiken de term 'Heel-Nederland' meer in de zin van Groot-Nederland en de Groot-Nederlandse gedachte van Pieter Geijl, namelijk in de zin van de Nederlandse stam. Zij zien liever eerst, een samengaan van Nederland, Vlaanderen inclusief Frans-Vlaanderen en evt. ook Zuid-Afrika, voordat men zich waagt aan de gebieden die in de heelneerlandse strekking er ook nog boven op komen. Bijdragen in "Die Roepstem" zwalken heen en weer tussen beide opvattingen - zoals verwacht mag worden in een discussieblad. De openlijke 'Doelstellingen' van de organisatie zijn echter onversneden Heel-Nederlands en dragen de eenheidsgedachte en verbondenheid met Zuid-Afrika uit.
Indeling.
Heel-Nederland zoals rechts bovenin op deze pagina afgebeeld in irredentistische vorm bevat,
17 "historische" Nederlanden, het voormalige prinsbisdom Luik, 1 moderne Nederlandse provincie (Flevoland) en Caribisch Nederland.

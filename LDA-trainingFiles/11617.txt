Pedodontologie.
Pedodontologie is de tandheelkundige behandeling (=odontologie) van kinderen (=pedo), oftewel de kindertandheelkunde.
Kinderen vereisen een speciale aanpak om verscheidene redenen. Allereerst heeft 25% van hen angst voor de tandarts. De psychologische aanpak is dus totaal verschillend.
Anderzijds vereist kindertandheelkunde speciale technieken. De pulpa van melktanden is veel groter dan in het definitieve gebit. De kans op fouten is dus groter. Ook dienen tanden soms te blijven zitten als ruimtehouder voor de definitieve opvolgers. Ook ontzenuwen is soms onmogelijk, doordat de worteluiteinden vaak nog niet afgevormd zijn.

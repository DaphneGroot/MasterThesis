	PERSOONLIJK
	Fotograaf VOJTA DUKAT (1947) krijgt de Capi-Lux Alblas Prijs. De oeuvreprijs voor fotografen/beeldmakers bestaat uit tienduizend gulden en een sculptuur. Dukat, geboren in Tsjechië, kwam in 1968 naar Nederland. Hij zat op de Gerrit Rietveld Academie en de filmacademie in Amsterdam. Zijn werk is in Nederland en in het buitenland in galeries en musea geëxposeerd.


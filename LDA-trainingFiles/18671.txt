Flémalle.
Flémalle is een gemeente in de Belgische provincie Luik. De gemeente telt ruim 26.000 inwoners.
Kernen.
De gemeente bestaat uit de deelgemeente Awirs, Chokier, Flémalle-Grande, Flémalle-Haute (gemeentehuis), Gleixhe, Ivoz-Ramet en Mons-lez-Liège.
In Mons-lez-Liège ligt het gehucht Cahottes, in Flémalle-Haute het gehucht Souxhon.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
In de middeleeuwen zou een dochter van koning Zwentibold van Lotharingen, Relindis geheten, zich als kluizenares in Flémalle hebben gevestigd.
De noodnaam Meester van Flémalle voor de 15e-eeuwse schilder of groep van schilders, berust waarschijnlijk op een vergissing.
Op 18 november 1850 werd het treinstation Flémalle-Haute geopend.
Bestuur 2007-2012.
Het bestuur van Flémalle bestaat uit de PS die de meerderheid van de zetels heeft.
Economie.
Zoals veel plaatsen in het voormalige Luikse kolenbekken, heeft ook Flémalle te kampen met hoge werkloosheid als gevolg van verouderde industrieën. In 2014 maakte het Waalse farmaceutische bedrijf Mithra bekend 114 miljoen euro te investeren in een onderzoeks- en productiecampus te Flémalle.

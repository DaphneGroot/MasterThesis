 DE LELIE SLUIT BEURSGANG NIET UIT NA BUY-OUT. 
 TIEL, 8 okt (Reuter) - De Lelie Beheer BV zegt in de toekomst een beursgang niet uit te sluiten nadat het bedrijf via een gedeeltelijke management buy-out is verzelfstandigd. 
 De Lelie is actief als wasserijbedrijf voor de gezondheidszorg en de schoonprocesindustrie. Het bedrijf met 370 werknemers heeft vestigingen in Duiven, Tiel en Wageningen en overweegt haar activiteiten geografisch verder uit te breiden. 
 Het merendeel van de aandelen is nu verkocht door eigenaar Hoogstede aan het huidige management-team van De Lelie, een aantal personeelsleden en ABN AMRO Participaties BV. 
 "Op deze wijze wordt een sterke financiele basis gecreeerd om verdere expansie van De Lelie in de toekomst mogelijk te maken, mede gezien de verdergaande concentratie en specialisatie in de wasserijmarkt," aldus het bedrijf. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

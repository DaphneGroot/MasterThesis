Lod (Israël).
Lod (Hebreeuws: לוד), Al-Lydd (Arabisch: الْلُدّ), Lydda (Latijn), Diospolis (Grieks), is een plaats in het centrale district van Israël, ongeveer 22 kilometer ten zuidoosten van Tel Aviv en 3 kilometer ten noorden van Ramla. In 2013 had de stad 77.690 inwoners. De meerderheid van de bevolking is joods (80,3%), een minderheid is islamitisch (18,6%) en er is een zeer kleine christelijke minderheid (1,1%).
De duizenden jaren oude naam van de stad was "Lydda", "Lydea" en "Al-Lydd", maar heeft ook bekendgestaan met de naam "Diospolis". In 1 Kronieken 8:12 van de Hebreeuwse bijbel wordt het genoemd als stad die door de stam Benjamin was gesticht. Flavius Josephus vermeldt, dat Julius Caesar de rechten van de Joden in de stad herstelde.
In de stad staat de Sint-Joriskerk, de El-Chodrmoskee en een synagoge. Deze gebedshuizen zijn onderdeel van hetzelfde gebouwencomplex, maar hebben verschillende ingangen.
De Luchthaven Ben-Gurion is in de buurt gebouwd op de plek van het voormalige Britse militaire vliegveld, met verkeersknooppunten van autowegen en treinrails.
Geschiedenis.
Een Israëlisch soldaat bij de Dahmash Moskee in het centrum van Lydda, juli 1948
Ruïnes van Lydda na de Israëlische aanval, juli 1948
1990, synagoge, moskee en kerk in Lod
Lydda in 1920 met de St. George's Church op de achtergrond
In het Verdelingsplan van de Verenigde Naties in 1947 Resolutie 181 Algemene Vergadering Verenigde Naties vielen Lydda en Ramleh in het Arabische gebied.
Nadat in mei 1948 David Ben-Goerion (de eerste premier van Israël) de onafhankelijke staat Israël had uitgeroepen werd in juli 1948 de 'Operatie Dani' uitgevoerd om onder meer de Arabisch-Palestijnse steden Lydda en Ramleh te veroveren.. Tijdens de eerste aanval onder leiding van Yigal Allon op 11 juli 1948 werd de stad eerst vanuit de lucht gebombardeerd. Daarna volgde een grondaanval op het centrum. Dit werd uitgekamd en het kwam tot een bloedbad: In de Dahmash Moskee werden tientallen ongewapende mensen gedood,Pappe spreekt ook van een aantal pover bewapenden Op gebouwen werden granaten en raketten afgevuurd, vluchtenden werden op straat neergeschoten. Minstens 250 mensen werden gedood en velen gewond. Ilan Pappe noemt zelfs een getal van 426 doden. De ongeveer 50.000-70.000 mensen tellende bevolking werd op de vlucht gedreven. Daarbij waren ongeveer 20.000 vluchtelingen uit Jaffa, de stad die daarvóór al was veroverd door het Israëlische leger. De overigen werden nog gedeporteerd. De kolonel van het bataljon was Moshe Dayan, die ook in de Zesdaagse oorlog van 1967 een grote rol speelde.
Een andere bekende naam die hier genoemd moet worden is die van Dr. George Habash, stichter van het Volksfront voor de bevrijding van Palestina. Hij werkte als arts in het plaatselijke ziekenhuis en verzorgde de vele gewonden.
Dahmash is de enige oorspronkelijk Palestijnse gemeenschap in centraal Israël die uit de tijd van het Brits Mandaatgebied Palestina bij Lod en Ramla is overgebleven Het grondgebied van nog slechts ruim 160 dunams, gesitueerd tussen Ramla en Lod, was na de oorlog van 1948 als compensatie gegeven aan verdreven Palestijnen. Dit land werd later door de Israëlische autoriteiten bestemd als landbouwgrond en de autoriteiten weigeren het als woongebied aan te merken, terwijl er in 1954 ten noorden hiervan de Joods-israëlische boerengemeenschap Nir Zvi werd gesticht met, in 2015 reeds, 1110 bewoners. Aan de rand van Dahmash werd een wijk gebouwd waarvan de bestemming in woongebied was gewijzigd. In 2010 woonden er ongeveer 600 Palestijns-Israëlische burgers in 70 huizen, en ligt Dahmash ingeklemd tussen wegen en spoor. De meeste huizen worden sinds lange tijd met sloop bedreigd en een aantal is reeds afgebroken.
In de vroege ochtend van 15 april kwamen bulldozers drie huizen met de grond gelijk maken, ondanks het feit dat men nog in afwachting was van een besluit van het Israëlische Hooggerechtshof en van een antwoord op de vraag om uitstel bij het districtsgerechtshof van Lod Hierdoor werden achttien leden van de familie Assaf, waaronder verscheidene kinderen, dakloos. In totaal werden vijf appartementen in drie verschillende gebouwen met de grond gelijk gemaakt.

Binnenmaas.
Binnenmaas () is een gemeente in de Hoeksche Waard in de Nederlandse provincie Zuid-Holland. De gemeente telt 28.889 inwoners (, bron: CBS) en heeft een oppervlakte van 75,60 km² (waarvan 6,34 km² water). De gemeente is vernoemd naar de Binnenbedijkte Maas, een afgedamde tak van de Maas die geheel binnen de gemeentegrenzen ligt.
De huidige gemeente Binnenmaas is ontstaan door een samenvoeging per 1 januari 2007 van de oorspronkelijke gemeente Binnenmaas met de gemeente 's-Gravendeel. De "oude" gemeente Binnenmaas is ontstaan op 1 januari 1984 door een samenvoeging van Puttershoek, Maasdam, Mijnsheerenland, Westmaas en Heinenoord.
Dorpen.
Blaaksedijk, 's-Gravendeel, Goidschalxoord, Greup, Heinenoord, Maasdam (gemeentehuis), Mijnsheerenland, Puttershoek en Westmaas.
Buurtschappen, gehuchten en kleine plaatsen.
Brabersweg, De Wacht, Kuipersveer, Schenkeldijk, Sint Anthoniepolder, Zwanegat, Maasdijk, Reedijk en Westdijk
Topografie.
"Topografische kaart van de gemeente Binnenmaas, per maart 2017"
Politiek.
De coalitie bestaat in de periode 2014-2018 uit GBBM, CDA en VVD.
Symboliek.
Vlag van de oorspronkelijke gemeente Binnenmaas
Wapen van de oorspronkelijke gemeente Binnenmaas

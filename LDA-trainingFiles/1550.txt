	Sabena wil vliegers toch uitvlaggen
	ANP
BRUSSEL
Sabena heeft weer plannen om het vliegend personeel uit te vlaggen uit bezuinigingsoverwegingen. Het gaat om vijfhonderd gezagvoerders en 1200 leden van het cabinepersoneel van de Belgische luchtvaartmaatschappij. Sabena-topman Reutlinger wil op deze manier 1 à 1,5 miljard frank (55 tot 83 miljoen) per jaar besparen.
Bijna twee jaar geleden leed dit plan shipbreuk. Reutlinger heeft hetzelfde oogmerk. 'Als British Airways de sociale lasten van België moest betalen, zou de maatschappij verlies lijden. Andersom zou Sabena, als het de Britse lasten verschuldigd zou zijn, winst maken.'


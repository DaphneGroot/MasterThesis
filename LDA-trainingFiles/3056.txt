	BERRY
	De Amerikaanse singer-songwriter Richard Berry is donderdag op 60-jarige leeftijd overleden. Berry was de schrijver van de ultieme popsong Louie Louie, een van de meest uitgevoerde liedjes uit de pophistorie. Berry schreef Louie Louie, onder andere bekend van The Kingsmen en The Kinks, in 1956. Hij verkocht de rechten van het nummer voor vijfhonderd dollar, maar aan het eind van de jaren tachtig kreeg hij ze dankzij de inspanningen van een organisatie die de belangen van artiesten behartigt terug.


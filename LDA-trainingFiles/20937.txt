Simone Kleinsma.
Simone Kleinsma (Amsterdam, 8 mei 1958) is een Nederlands zangeres, (musical)actrice en presentatrice.
Carrière.
Aanvankelijk wilde ze naar de toneelschool, maar het werd de Kleinkunstacademie. Sinds ze daar vanaf kwam speelde ze in musicals, toneelstukken, revuevoorstellingen, films en tv-series. Kleinsma is een veelzijdig artieste. Ze treedt regelmatig op met een orkest of pianist (veelal Cor Bakker of Tonny Eyk), waarbij ze liedjes zingt uit musicals. Als actrice is ze vooral bekend geworden met de hoofdrol in de tv-komedie "Kees & Co" (uitgezonden tussen 1997-2006 door RTL 4) Hierin speelde ze de rol van Kees Heistee, moeder van Anne ("Amber Teterissa") en Rudie ("Robin Tjon Pian Gi") en echtgenote van Ben Heistee ("Rik Hoogendoorn"). Anno 2009/2010 werd deze serie herhaald op Comedy Central Family. In het seizoen 1996-1997 presenteerde ze bij SBS 6 het kookprogramma "Koken met Cas".
Privé.
Kleinsma was van 5 juni 1990 tot zijn overlijden in 2017 getrouwd met regisseur Guus Verstraete.

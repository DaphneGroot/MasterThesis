	Ex-kankerpatint kijkt anders tegen leven aan
	Vinger aan de pols. Ik leef. Nederland 1, 22.00 uur.
Vroeger leefde Nicole snel. 'Mijn hoofd snelde vooruit en mijn lichaam nam ik mee.' Sinds ze kanker heeft gehad, ziet ze de maatschappij als een TGV en zichzelf als een boemel. Ze heeft nu de tijd om rond te kijken en na te denken en voelt zich sindsdien als herboren.
Nicole is een van de vier dertigers in de documentaire Ik Leef van Julia von Graevenitz en Peter Bosch. Bert, Vincent, Mieke en Nicole hebben alle vier kanker gehad en kampen nog dagelijks met de gevolgen daarvan, al wordt het fijne ervan niet duidelijk.
Kanker is ook niet het hoofdthema van de film. Dat is de confrontatie met de eigen sterfelijkheid. Die heeft er bij alle vier toe geleid dat ze anders tegen het leven zijn gaan aankijken. Vincent: 'Belangrijk is dat ik de keuze heb gemaakt om een leven te leiden zoals ik dat wil en me niet meer zoveel gelegen laat liggen aan de normen van de mensen om me heen.'
Nicoline: 'Voorheen was ik vooral bezig met wat anderen van me vinden en het hen naar de zin te maken. Nu met mezelf aardig te vinden.' En Mieke: 'Ik vond het altijd belangrijk om aardig gevonden te worden en nu pas realiseer ik me hoeveel moeite dat kost en hoeveel van je eigen ik je daardoor kwijtraakt. Ik heb nu veel meer spontaniteit en creativiteit en m'n gevoel komt boven, vroeger had ik geen contact met mijn gevoel.'
Dat 'andere leven' is niet altijd even makkelijk vol te houden. Bert: 'Je moet niet te veel over gisteren en morgen nadenken maar leven in het nu, en dat is een kunst. Toen ik net ziek was, kon ik dat heel goed, maar nu zit ik alweer in dezelfde mallemolen.' Vincent: 'Ik moet iedere dag kiezen om bewust te leven, want als ik dat niet doe, ben ik zo weer in hetzelfde straatje. Dan loop je jezelf voorbij en heb je te veel stress.'
De strijd en de emoties worden zonder veel sentiment verwoord ('Het resultaat was een scheiding.' Of: 'De eenzaamheid was allesoverheersend.') De emotionele hoogte- en dieptepunten worden zicht- en voelbaar gemaakt door de Anhoa Arteta en Roberto Aronica, die de rollen zingen van de aan tbc stervende Mimi en haar minnaar Rodolfo in La Bohme.
Als illustratie worden opnamen van de repetities van deze opera getoond. Alleen al die fragmenten maken de documentaire de moeite waard. De vier ex-patinten worden genterviewd bovenin de foyer, tegen de glazen buitenwand, wat zorgt voor een levendige achtergrond. Om daar te komen neemt de nu eenbenige Bert vlot de roze trappen.
Maria Hendriks


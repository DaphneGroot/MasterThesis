	Uiteindelijk moest ook het jeu-de-boulesterreintje wijken
	Van onze correspondent
Martin Sommer
 PARIJS
Het dorp heet Chaillac en ligt in het departement Indre, het geografische hart van Frankrijk. Twee jaar geleden, mei 1995, kon je er het plattelands-Frankrijk vinden dat we kennen en liefhebben. Het jeu-de-boulesterrein wacht op de eerste spelers van vandaag. Het monument voor de gevallen zonen van de Republiek domineert het plein, bewaakt door vier zorgvuldig gemanicuurde geraniums.
Precies een jaar later, zelfde moment, zelfde invalshoek. Van het monument resteren slechts een paar brokken afval, vrijgekomen bij het drilboren. Kennelijk is de gedenknaald net weggehaald, want de geraniums staan nog doelloos op een rijtje in het gras. En van de vier is weg, misschien gestolen. En het caf op de hoek, tweehonderd meter naar de achtergrond, is ook al gesloopt.
De nagedachtenis aan de helden en het drankje aan de bar, allebei bakens in het dorp, moesten wijken voor de steeds talrijker en omvangrijker wordende vrachtwagens die de hoek om het monument en het caf maar moeilijk konden draaien. De gemeente kreeg subsidie om de weg te verbeteren, en volgens de burgemeester 'hoorden de mensen door de herrie van de auto's de harmonie en de redevoeringen toch niet meer'. Frankrijk stormt vol gas de toekomst tegemoet.
De twee foto's zijn afkomstig uit het fotoboek Squences/paysages, een bijzondere productie, en niet alleen omdat de afbeeldingen je hier en daar naar de keel grijpen. Squences/paysages is de eerste aflevering van een serie systematische fotografische verslagen van de ontwikkeling van Frankrijk. De verantwoordelijke instantie heet Observatoire photographique du paysage, in 1992 opgericht en verbonden met het Franse ministerie van Milieu. Het procd is eenvoudig en bekend: geregeld op dezelfde plek exact dezelfde foto maken.
Dat gebeurde eerder in Amerika, onder andere gedurende de jaren zeventig door de fotograaf Mark Klett, in Frankrijk in de jaren tachtig door de instelling Datar (Direction de l'amenagement du territoir  l'action rgionale). Maar de systematiek van Squences/paysages is nieuw - veertien plekken zijn tot dusver vanaf 1993 geregeld vastgelegd, uiteindelijk moeten het er ongeveer veertig worden, verspreid door Frankrijk en representatief voor heel het land.
Ook nieuw is de methode: de eerste foto wordt gemaakt door een erkend getalenteerde landschapsfotograaf - onder wie Raymond Depardon, Sophie Distelhueber, Thibaut Cuisset - die zich voor thematiek en invalshoek informeert bij de plaatselijke bevolking. Vandaar dat John Davies, de fotograaf van het dorpsplein in Chaillac, van de burgemeester had gehoord dat de mensen zijn redevoering niet meer konden verstaan vanwege de vrachtwagens. De volgende jaren wordt de foto - zelfde moment, zelfde plaats - echter gemaakt door een lokale fotograaf. Moeilijk te verteren voor artistieke ego's, makkelijk voor de organisatie en het budget.
De methode leverde een serie aangenaam bescheiden landschapsfoto's op, zonder opdringerige aanwezigheid van de fotograaf. Maar ook en vooral een fotografische archeologie van Frankrijk waarin de jaren gelijkelijk met het doorbladeren voorbij glijden, soms met schokkende, vaker met minuscule, maar niet minder betekenisvolle veranderingen. Een huiseigenaar heeft de traditionele lauzes op zijn dak vervangen door kunstlei. Elders zijn luiken, die nog door de dorpstimmerman zijn gemaakt, vervangen door de standaardluiken van de Doe-het-zelfwinkel. Een verkeersbord is geplaatst, of een reclamebord. De laatste jaren zijn in Frankrijk vl verkeersborden geplaatst, en nog meer reclameborden.
Caroline Mollie-Stefulesco, directrice van het project: 'De ruimte raakt verzadigd door de steeds talrijker wordende borden, palen, tekens, masten, van particulieren, van gemeenten, van openbare diensten of de PTT.'
De verlelijking, het volgieten van het landschap met beton, gaat onverdroten door, maar daar staat tegenover dat het Franse bos zijn rechten herneemt. Heuvels die eeuwenlang zijn ontgonnen en door erosie kaal geworden, laten nu een goed begroeide kruin zien. De trek van het platteland heeft ertoe geleid dat Frankrijk nu meer bos heeft dan in de middeleeuwen, minder complimenteus ook wel de 'groene woestijn' genoemd. In de Elzas daalt tegenwoordig de waarde van de huizen omdat het snel groeiende bos het vrije uitzicht beneemt. Ook dat zijn problemen. Of het ministerie van Milieu op basis van de eerste aflevering van Squences-paysages beleidsmaatregelen gaat nemen, is nog ongewis.
En foto staat niet in het boek: de afbeelding die vertelt hoe het in 1997 verder ging met het dorpsplein van Chaillac. De afloop is niet vrolijk. Het monument 'aux morts' was al verbannen van het plein, en staat nu voor de supermarkt. Dit jaar heeft de bulldozer korte metten gemaakt met het jeu-de-boulesterreintje, met de bankjes, met de telefooncel, eigenlijk met alles op de voorgrond van de foto's hierboven. De twee boompjes blijven achter, alleen op een zonovergoten parkeerterrein.
Squences/paysages, Revue de l'Observatoire photographique du paysage - 1997
Hazan; 112 pagina's; +/-  55,-.
ISBN 2 85025 582 3.

Foto
	Het dorp Chaillac (departement Indre) in 1995 en in 1996. FOTO'S JOHN DAVIES


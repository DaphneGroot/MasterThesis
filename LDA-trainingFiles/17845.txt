 WINST BEURS NV'S STIJGT LICHT IN H1 1996. 
 AMSTERDAM, 13 nov (Reuter) - De Nederlandse Beurs NV's hebben in de eerste helft van 1996 een netto-winst behaald van 17,4 miljard gulden, een stijging van twee procent in vergelijking met dezelfde periode vorig jaar, aldus het CBS. 
 Volgens het Centraal Bureau voor de Statistiek verschilt de stijging sterk per bedrijfstak. 
 Het nettoresultaat van de industrie, die met 62 ondernemingen een belangrijke positie inneemt op de beurs, daalde met negen procent tot 10,0 miljard gulden. 
 Ook in de handel is er sprake van een daling van de winsten, met acht procent tot ruim 0,7 miljard. 
 De bouwnijverheid bleef stabiel, terwijl bij de overige groepen sprake was van een sterke groei, aldus het CBS. 
 In de bedrijfstak vervoer (inclusief opslag en communicatie) stijgt het nettoresultaat met 21 procent naar 2,1 miljard gulden. 
 De financiele instellingen behaalden een winst van 4,2 miljard gulden, een stijging van ruim 28 procent. 
 In de bedrijfstak dienstverlening stijgt de winst het snelst, namelijk 36 procent tot 181 miljoen gulden. 
 De 131 ondernemingen in het onderzoek hebben in de eerste zes maanden een omzet behaald van 316,1 miljard gulden. 
 De omzet steeg hiermee 11 procent, aldus het CBS. 
 - redactie Amsterdam +020 - 504 5000. 
 (c) Reuters Limited 1996. 

Nautilus (onderzeeboot).
Nautilus is de naam van diverse onderzeeboten; genoemd naar de gelijknamige inktvis.
Eerste onderzeeboot.
In opdracht van Napoleon Bonaparte werd de eerste onderzeeboot gebouwd. Deze "Nautilus" was ontworpen door Robert Fulton. Aan het begin van de negentiende eeuw is dit vaartuig succesvol getest door Fulton.
Kapitein Nemo.
In de roman "Twintigduizend mijlen onder zee" van Jules Verne heet de onderzeeboot van Kapitein Nemo "De Nautilus". Verne koos deze naam naar de eerste onderzeeboot. Een vaak voorkomende misvatting is dat onderzeeboten vernoemd zijn naar deze onderzeeboot, terwijl de eerste onderzeeboot al in 1803 te water ging en de roman van Verne zes decennia later (in 1870) geschreven werd.
USS Nautilus SSN571.
De Amerikaanse marine had ook een onderzeeboot, USS Nautilus SSN571, met dezelfde naam in dienst. Nu ligt hij afgemeerd aan een kade van een Amerikaans museum in de stad Groton (Connecticut). Deze duikboot was de eerste door kernenergie aangedreven onderzeeboot van de Amerikaanse marine. Het was tevens het eerste schip, via een tocht onderwater, dat de Noordpool bereikte (3 augustus 1958).
Ook de fictieve Nautilus van Nemo voer onder het poolijs naar een pool - de Zuidpool, die echter wel op het land ligt - wat beschreven kon worden doordat Antarctica toen nog niet goed bekend was.

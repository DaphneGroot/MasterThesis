Stormvloed van 838.
Op 26 december 838 loopt bij een stormvloed een groot deel van Noordwest-Nederland, toen behorend tot het Frankische Rijk, onder. Gebrek aan goede dijken was een belangrijke oorzaak van deze watersnood.
De stormvloed wordt genoemd in twee onafhankelijke geschriften. Het eerste geschrift is afkomstig van de Franse bisschop Prudentius van Troyes. Het tweede geschrift dat melding maakt van deze stormvloed komt uit de zogenaamde Annales Xantenses, een Karolingisch geschiedwerk. Beide melden grote overstromingen met als gevolg dat een groot aantal plaatsen werd verwoest.
In Oost-Friesland ontstond de Leybocht, een zeearm nabij de stad Norden.

Bobby Brown (zanger).
Bobby Brown (Boston, 5 februari 1969) is een Amerikaanse zanger die in de muziekindustrie bekend werd als de zanger van de R&B-groep New Edition.
Na New Edition begon hij een solocarrière met als bekendste hits "My prerogative" en "Humpin' around".
In 1995 werd het nummer "Two can play that game" een internationale dancehit door een remix van het Britse housekwartet K-Klass. Ook hun remix van "Humpin' around" werd succesvol door de remixmolen gehaald. Er verscheen in de zomer van 1995 ook een album "Two can play that game" met daarop diverse houseremixen van oude nummers.
Privé.
Brown was in 1992 getrouwd met zangeres Whitney Houston maar leefde sinds oktober 2006 gescheiden van haar. De definitieve scheiding werd in 2007 uitgesproken. Hij heeft haar een negatieve reputatie bezorgd door zijn problemen met drugs, alcohol en te hard rijden.
Brown heeft zes kinderen bij vier verschillende vrouwen, onder wie de in 2015 overleden Bobbi Kristina Brown.

Weegschaal (sterrenbeeld).
Weegschaal ("Libra", afkorting Lib) is een sterrenbeeld aan de hemelequator. Het ligt tussen rechte klimming 14u18m en 15u59m en tussen declinatie 0° en −30°. De Weegschaal is een teken van de dierenriem, en ligt dus op de ecliptica. De zon staat in het astrologisch teken Weegschaal van 21 september tot 23 oktober, in werkelijkheid vanaf 31 oktober tot 21 november.
Het sterrenbeeld heeft in de geschiedenis bij Schorpioen ("Scorpius") gehoord, en werd "Chelae Scorpionis", "de Scharen van de Schorpioen" genoemd. De naam Zuben Elgenubi betekent "zuidelijke poot van de schorpioen".
Wanneer het best te zien?
De verschillende constellaties zijn slechts waarneembaar wanneer ze vanaf de Aarde gezien niet in dezelfde richting staan als de Zon. Omdat de Aarde in een jaar tijd rond de Zon reist, is er voor elk sterrenbeeld dus een periode waarin het beter kan worden waargenomen. Op het noordelijk halfrond rijst Weegschaal niet zo hoog boven de horizon. Omstreeks 10 u 's avonds bereikt het zijn hoogste punt aan het hemelgewelf.

Drank.
Een drankje, of drank, is een vloeistof die specifiek is voor menselijke consumptie. Naast het vervullen van een fundamentele menselijke behoefte, maken dranken deel uit van de cultuur van de menselijke samenleving.
Er wordt vaak (in wetgeving) onderscheid gemaakt tussen alcoholische drank en niet-alcoholische dranken.
Water.
Water is 's werelds meest gedronken drank. Van al het water op de wereld is echter maar 3% drinkbaar.
Alcoholische dranken.
Een alcoholische drank is een drank die ethanol bevat, beter bekend als alcohol (hoewel in chemie de definitie van "alcohol" vele andere verbindingen omvat). Bier maakt al 8000 jaar een onderdeel uit van de menselijke cultuur In Nederland, Duitsland, Ierland, de Verenigd Koninkrijk, en vele andere Europese landen, is bier (en andere alcoholische dranken) drinken in een kroeg of bar een culturele traditie
Niet-alcoholische dranken.
Een niet-alcoholhoudende drank is een drank die geen of weinig alcohol bevat. Deze categorie omvat alcoholvrij bier, non-alcoholische wijn en appelcider, indien zij een alcoholpercentage van minder dan 0,5% hebben.
Frisdranken.
Frisdrank is het in 1956 door reclamemaker Dick Schiferli bedachte woord voor koolzuurhoudende limonade. Het wordt ook wel priklimonade genoemd. In ruimere zin worden, volgens de Nederlandse Warenwet, ook niet-koolzuurhoudende limonades, sportdranken en energiedranken tot de frisdranken gerekend.
Een typische frisdrank bestaat uit koolzuurhoudend water, suikers en aroma's. Eventueel zijn hieraan vruchtenextracten en hulpstoffen toegevoegd.
Vruchtensap.
Vruchtensap is de verzamelnaam voor sap afkomstig van fruit. Met vruchtendrank wordt vaak een vruchtensap bedoeld dat uit meerdere soorten fruit bestaat. Jus d'orange en kokosnootwater blijven veruit de meest geconsumeerde sappen.

	HORMONEN
	In het Franse groeihormonenschandaal heeft de justitie woensdag twee verantwoordelijke functionarissen van vergiftiging beschuldigd. Door het innemen van met Creutzfeldt-Jakob besmette groeihormonen zijn minstens veertig kinderen om het leven gekomen. De beschuldiging van vergiftiging treft de ex-directeur van de Centrale Apotheek van de staatsziekenhuizen in Parijs. Verdacht is ook de apotheker die de verdeling van groeihormonen regelde.


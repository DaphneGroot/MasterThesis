Bambuco.
Partituur van de bambuco "Ojo al toro" van Cantalicio Rojas
Bambuco is de officieuze nationale muzieksoort van Colombia. De ritmische structuur lijkt op de Europese wals of polka. De ritmische accenten vallen op de eerste en derde tel. Bambuco kan gespeeld worden in driekwartsmaat of in zes-achtste.
Bambuco wordt meestal gespeeld door een trio, bestaande uit een gitaar, een twaalfsnarige gitaar en een bandola, een soort mandoline. Het ensemble kan worden uitgebreid met fluiten en allerlei slagwerk. Vaak wordt een bambuco trio begeleid door een groep dansers. Er worden ook teksten bij de Bambuco gezongen, deze zijn dan vaak nostalgisch, poÃ«tisch en sentimenteel.

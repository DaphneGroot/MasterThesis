Schout-bij-nacht.
De schout-bij-nacht (of in vroeger eeuwen achteradmiraal) is bij de Koninklijke Marine een vlagofficier de derde in rang na luitenant-admiraal en viceadmiraal.
De equivalente term bij andere marines is bijvoorbeeld "rear admiral" (VS en VK), "contre-amiral" (Frankrijk), "kontreadmiral " (Denemarken, Noorwegen) en "Konteradmiral" (Duitsland).
De schout-bij-nacht was oorspronkelijk de bevelvoerder die, bij afwezigheid van de admiraal, in de nachtelijke uren toezicht hield op de vloot. Dit deed hij door achteraan de vloot te varen. Schepen hadden in die tijd een lamp bij de spiegel hangen die van achteren duidelijk zichtbaar was. Vandaar de naam "rear admiral", of "arri√®re-amiral". Vanaf de zeventiende eeuw is de term in gebruik gekomen voor een hoge plaatsvervangende officier, onder de viceadmiraal.
De Belgische marine kent de "divisieadmiraal".
Etymologie.
De naam is ontleend aan die van de politiebeambte die 's nachts de schout verving, "nachtschout", "kapitein bij nacht" of "schout-bij-nacht" genoemd. Een oude theorie is dat de naam een verbastering is van Schouwt bij nacht, wat zijn oorspronkelijke taak beschrijft, maar dit is echter zeer onwaarschijnlijk. Het meervoud is schouten-bij-nacht of schout-bij-nachts.

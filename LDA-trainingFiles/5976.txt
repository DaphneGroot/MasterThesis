Kabinet-Lubbers II.
Het kabinet-Lubbers II was het Nederlandse kabinet van 14 juli 1986 tot 7 november 1989. Het was een voortzetting van de coalitie van centrum-rechtse politieke partijen, het CDA en de VVD. Het voornaamste doel was het beleid voortzetten waarin men bezuinigde op overheidsuitgaven. Er was een grootschalige herziening van de welvaartsstaat en de openbare postdienst werd geprivatiseerd. Het kabinet viel als gevolg van een motie van de VVD-fractie in het parlement tegen de verlaging van de reiskosten.
Verloop.
Het kabinet is een voortzetting van het vorige kabinet (Lubbers I), maar komt na drie jaar ten val door een conflict over het reiskostenforfait. Het ombuigingsbeleid van het eerste kabinet-Lubbers wordt voortgezet, waarbij de bestrijding van de werkloosheid de hoogste prioriteit krijgt.
Na de verkiezingen van 21 mei 1986 waren de verhoudingen zoals onder Lubbers I wat veranderd: het CDA steeg negen zetels, de VVD daalde er negen. De beide partijen kozen toch om met elkaar door de gaan en na een zeer korte formatie (zeven weken) was er een kabinet met grotendeels dezelfde bewindspersonen. Het CDA kreeg er een ministerspost bij, van de VVD ging er een af.
Belangrijke beleidsbeslissingen van het kabinet zijn de privatisering van de PTT en een omvangrijke herziening van het stelsel van sociale zekerheid. Verder komen de "Mediawet" en de Wet op de studiefinanciering tot stand. Minister Nijpels brengt een Milieubeleidsplan uit.
Belangrijke onderwerpen waar het kabinet mee te maken kreeg zijn
Financieel gaat het in Nederland iets beter eind jaren tachtig; er moet na de strenge bezuinigingen van begin jaren tachtig nog steeds bezuinigd worden, maar het economisch herstel zet goed door. De aardgasbaten dalen wel sterk (10 miljard euro in 1985, 3 miljard euro in 1988), maar het overheidstekort daalt volgens de planning.
Reden ontslagaanvraag.
"Kabinetscrisis (Reiskostenforfait)": Tijdens het debat over de besluitvorming van het kabinet inzake het Nationaal Milieubeleidsplan, de Structuurnota Landbouw, het Natuurbeleidsplan en de Derde Nota Waterhuishouding bleek onenigheid tussen de VVD-fractie in de Tweede Kamer en het kabinet. Het kabinet bood op 3 mei 1989 zijn ontslag aan. Op 8 mei 1989 besloot het demissionaire kabinet vervroegde verkiezingen uit te schrijven.

Grijskopalbatros.
De grijskopalbatros ("Thalassarche chrysostoma") is 's winters een zeldzame gast in de wateren rond Kaap de Goede Hoop.
Kenmerken.
Hij heeft een grijze kop en zijn snavel is donker maar heeft een gele rand langs zowel de boven- als de onderkant. De lange vleugels zijn zwart van boven, maar hebben een gedeeltelijk witte onderkant.
Juveniel heeft een grijze snavel en een in meerdere mate grijze kop. De onderkant van de vleugels is aanvankelijk ook donker.
Habitat.
Zoals alle albatrossen is deze vogel een bewoner van de open oceaan. Hij glijdt op bewegingsloze vleugels moeiteloos over de golven en vangt zo vis. Op het land is hij vrij onbeholpen en broedt op eilanden in de zuidelijke oceaan gedurende de zomer.

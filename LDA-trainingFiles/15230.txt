Westerbork (dorp).
Westerbork (Drents: "BÃ¶rk") is een brinkdorp in de provincie Drenthe, sinds 1998 behorend tot de gemeente Midden-Drenthe. Voordien was het een zelfstandige gemeente.
Geografie.
Dichter bij Hooghalen dan bij Westerbork bevindt zich het voormalige Kamp Westerbork van waaruit meer dan 100.000 mensen in de Tweede Wereldoorlog gedeporteerd zijn naar vernietigingskampen. Deels op het terrein van het voormalige kamp bevinden zich veertien radiotelescopen, die samen de Westerbork Synthese Radio Telescoop vormen.
Sport en spel.
Westerbork heeft een voetbalvereniging met meer dan 400 leden. Vv VKW speelt in het seizoen 2016/2017 in de Eerste klasse op zondag.

	Staatslening levert Zalm 7,5 miljard gulden op
	Van onze verslaggeefster
AMSTERDAM
Minister Zalm van FinanciÃ«n heeft met zijn vorige week uitgeschreven staatslening 7,5 miljard gulden opgehaald. Sinds maandag konden beleggers inschrijven op de tienjarige lening, die een rente van 5,75 procent oplevert.
Beleggers hebben voor 6,7 miljard gulden op de obligatie ingeschreven. Daarbovenop is nog voor 800 miljoen gulden bij commissionairs en banken geplaatst. Deze zullen de stukken naar verwachting doorplaatsen.
De gemiddelde uitgiftekoers bedraagt 100,85. Het daarbij behorende rendement van de obligatie is 5,64 procent. De storting is op 17 februari.
De staatslening van 7,5 miljard is de eerste ter dekking van de financieringsbehoefte in 1997, naar verwachting 33,5 miljard gulden. Van dat bedrag wordt al 14,35 miljard gedekt door intering op het schatkistsaldo bij De Nederlandsche Bank.


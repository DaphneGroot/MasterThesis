Loggia.
Loggia van het voormalig paleis van Maria van Hongarije te Hesdin
Een loggia is een open ruimte of galerij, vroeger door zuilen of pilaren gedragen. De "loggia" is soms voorzien van een borstwering of balustrade.
De "loggia" kan zowel in een gebouw zijn opgenomen als er los van staan. Een moderne variant op de inpandige versie komt men nog vaak tegen: een balkon dat binnen het (schuine) dakvlak valt wordt ook "loggia" genoemd.
De loggia was sterk in de mode in de renaissance. In het bijzonder in Florence, ItaliÃ« is de loggia veel toegepast, vaak op hoeken van huizen of op de bovenste verdieping, direct onder het dak. Een beroemd voorbeeld is de Loggia dei Lanzi.

	Swingende strijd tegen het onrecht
	IN MADAGASKAR staat alles op zijn kop, vindt zangeres Hanitrarivo (Hanitra) Rasoanaivo. Begeleid door traditionele buisciters, gitaren en percussie zingt zij over de corrupte overheid die toeristen weert maar drugsbendes tolereert, politieke gevangenen maakt en de verkeerde herdenkingen viert. Haar boodschap verpakt zij in een aanstekelijke, zeer dansbare mix van een Malagassische rap-stijl, geraffineerde meerstemmige zang en een vleugje westerse popmuziek. Daarmee scoort haar band Tarika al vijf jaar lang hoog op de Amerikaanse en Europese wereldmuziek-hitlijsten.
Op haar nieuwe cd zet Hanitra wel meer misverstanden recht, bijvoorbeeld over de vooroordelen tegen Senegalezen op Madagaskar (de cd heet Son egal, wat verwijst naar 'Sonegaly' - Senegalees). De achttien autochtone bevolkingsgroepen van het eiland zijn van Indonesische oorsprong.
Vanaf de vijftiende eeuw verscheepten Arabische en Europese handelaren slaven uit West-Afrika naar het paradijs. De zwarten mengden zich deels met de bevolking, maar voor menig Malagassi출r is iedere neger een kwaaie Senegalees.
'Mijn hele lichaam trilde, als ik het verhaal over de martelingen door de Senegalezen hoorde', zingt zij in het titelnummer. Ze las over hun wreedheden in de kranten, zelfs op Internet. 'Toen we kinderen waren', vertelt ze in het tekstboekje bij de plaat, 'dreigden onze ouders en grootouders met: ''De Senegalezen komen om je op te eten.'' Maar ze kwamen nooit en Hanitra ging daadwerkelijk op onderzoek uit - om bijvoorbeeld te ontdekken dat de zogenaamde kwade Senegalezen in werkelijkheid gedwongen werden op Madagaskar voor de Franse koloniale overheerser te vechten, tegen wie de Malagassi출rs in 1947 massaal in opstand kwamen.
Om het vooroordeel tegen de Senegalezen voorgoed uit de wereld te helpen, nodigde Hanitra de Senegalese kora-speler Kauwding Cissoko en drummer Massamba Diop uit voor de eindmix van haar cd in een Londense studio.
Toen het Engelse label Globestyle in 1985 twee cd's uitbracht met virtuoze bespelers van de bamboe buisciter valiha, welluidende zang van de hoogvlakten en experimenten van popmuzikanten in sp축, bestond er, ook op Madagaskar zelf, nog nauwelijks belangstelling voor de muziektradities. Maar producenten van andere platenmaatschappijen en festivalorganisatoren waren onder de indruk van de cd's, en bezorgden de Malagassische muziek wereldwijde bekendheid. Door die internationale belangstelling namen plaatselijke muzikanten opnieuw valiha, kistciter en driesnarige vedel ter hand.
In 1991 stelde Hanitra haar eerste groep samen onder de naam Tarika Sammy. Het doorslaande succes van twee platen en diverse buitenlandse tournees gaven haar de moed controversi출le teksten over politieke misstanden en de miserabele positie van vrouwen in haar repertoire op te nemen. Ze werkt inmiddels met de beste muzikanten van het eiland.
Peter van Amstel
Tarika: Son egal, Xenophile XENO 4042 (1997); Bibiango Xenophile GLCD 4028 (1994); Tarika Sammy: Fanafody Rogue FMSD 5024 (1992).

Foto
	Tarika


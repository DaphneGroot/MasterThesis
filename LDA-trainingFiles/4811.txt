	PLATEN KLASSIEK
	Een kwetsbaar
en opbollend
oergeluid
Schumann, Beethoven e.a., muziek voor hoorn en piano. Paul van Zelm en Leo van Doeselaar. Gutman Records 971 (Clavicenter).
Dolgedraaid of niet, het leuke van het platenbedrijf is dat het van geen ophouden weet. Heeft de industrie alle vertrouwen in Beethoven- en Brahmssymfonien verloren, dan kunnen we er evengoed op rekenen dat zich wel ergens een hoornist bevindt die een gaatje ziet voor een minder bekende Beethoven, en voor een vergeten, maar alleraardigste Brahms-epigoon.
Die hoornist is Paul van Zelm. Van Zelm is musicus van het Radio Filharmonisch Orkest, en (als lid van het Nederlands Blazers Ensemble en van de Bachsolisten) een sleutelfiguur in het ensemblecircuit. Met de pianist Leo van Doeselaar heeft hij vier stukken opgenomen onder de titel Nineteenth century music for horn and piano.
Een duizendje of vijftien, twintig moet hij ervoor over hebben gehad om ze (in eigen beheer) op cd te zetten.
Waarom doet een hoornist dat? Om zichzelf en de minnaar van zijn 'lieflijk pompeuze' geluid (zoals de achttiende-eeuwer Mattheson de hoornklank omschreef) een plezier te doen, waarschijnlijk. Misschien ook om er interessante engagementen aan over te houden. In ieder geval niet om er rijk van te worden. Daarvoor wekt de solohoorn, die in combinatie met een piano de neiging heeft archasch en kwetsbaar te klinken, te weinig verwachtingen bij de doorsnee liefhebber van muzikaal vuurwerk.
Toch is juist dat kwetsbare, opbollende oergeluid de grote attractie van Robert Schumanns Adagio en Allegro in As, omdat het in dienst staat van allerlei muzikale uitersten. Het Adagio en Allegro dateert uit 1849, het jaar waarin Schumann ook zijn schitterende - helaas niet vaak gespeelde - Concertstck voor vier hoorns en orkest schreef. Het ademt een brooddronken experimenteerlust, ingegeven door de nieuwe mogelijkheden die de ventielhoorn destijds bood.
Extreem lange noten en extreem korte. Hoge en lage. Vloeiende cantilenen, en melodien die scherp door de bocht gaan, volgend op een vlammend jachtmotief. Het stuk gaat niet alleen over zieleroerselen maar ook in hoge mate over de hoorn. Van Zelm accentueert dat met grote bravoure, met een goed gevoel voor Schumanns lyriek, en met een verleidelijke, plastische toonvorming. Van Doeselaar geeft prachtig tegenspel.
In Beethovens sonate uit 1800, geschreven voor de minder wendbare natuurhoorn, heeft het duo de pech van een half genspireerde Beethoven in het eerste deel, en de bof van een bevlogen finale. De sonate uit 1812 van Nikolaus von Krufft moet vaak beluisterd worden, wil je er eindelijk iets in ontdekken. Die van Joseph Rheinberger, Brahms-adept te Mnchen anno 1894, heeft meer te bieden. Niet alleen voor hoornspelers, maar ook voor hen die dat zouden willen, maar er nooit aan dachten.
Purcell, Schmelzer, Biber, Bach, door het Combattimento Consort. Bona Nova/Pony Canyon PCCL-00347.
Het orkest van Tata Mirando schijnt al in de zeventiende-eeuwse barok volop in de weer te zijn geweest - als we afgaan op de verbluffende uitvoeringen van de Sonata a sei van Johann Heinrich Schmelzer en de Sonata Jucunda van Heinrich Ignaz Biber door het Combattimento Consort.
Muziek die 'over' andere muziek gaat, dateert niet van Stravinsky of Louis Andriessen. De Wener Schmelzer (1620-1680) en de Boheemse Salzburger Biber (1644-1704) wisten al hoe dat moest. In genrestukken verwerkten ze ritmen en melodische wendingen die zich laten herkennen als 'zigeunerachtig'. Je reinste Verbunkos worden het in de uitvoeringen van Jan Willem de Vriend en zijn Combattimento's, met omhoogglijdend vioolwerk, diep door de knien gaand stampwerk, en de toevoeging aan het continuo van een virtuoos ratelend cymbaal. Of Schmelzer en Biber het zo onomwonden bedoeld hebben, valt moeilijk na te gaan, maar fascinerend is het.
Rococo-fluitmuziek van de gebroeders Groneman, door Jed Wentz, Marion Moonen en continuo. NM Classics 92061.
De traversospeler Jed Wentz verdient een gouden snuifdoos voor zijn klinkende ontsluiering van het virtuoze fluitwerk van de Leidse gebroeders Johannes Albertus Groneman (1711-1778) en Johannes Fredericus Groneman (1708-1781). De rijke carrire van J.A. eindigde in het dolhuis. Die van J.F. verliep naar het schijnt rustiger.
Allerminst rustig is het duivelse kwinkeleer- en passagewerk in hun sonates voor een, respectievelijk twee fluiten, met en zonder continuo. Aan Jed Wentz en zijn collega Marion Moonen, geen kampioenen op het gebied van de lyrische expressie, maar wel grootmeesters van de vlugge trefzekerheid, is het besteed als aan geen ander.
Het belang van de Gronemansonates is misschien niet groter dan van het behang van een oud-Hollands herenhuis. Maar kom daar eens om. En als we deze elegante kanariestukken niet meer willen horen, weten we in ieder geval wat we missen.
Roland de Beer


Operatie Just Cause.
De Amerikaanse Invasie in Panama, codenaam Operatie Just Cause, was een invasie van het Amerikaanse leger in Panama, in december 1989 en januari 1990. De invasie, die Manuel Noriega uit het zadel stootte, vond plaats toen George H.W. Bush president was van de Verenigde Staten.
Achtergrond.
De eerste plannen voor deze operatie ontstonden reeds in 1988. Amerikaanse pogingen om Noriega diplomatiek uit het zadel te helpen waren niet succesvol gebleken, en de eerste planning, onder de codenaam "Elaborate Maze" begon.
Enige incidenten volgden: het "Schoolbus-incident" op 3 maart 1989, het nietig verklaren van de verkiezingsuitslag in mei 1989 en de uitspraak van Noriega dat "door de Amerikaanse agressie een staat van oorlog was ontstaan" (15 december 1989). De situatie escaleerde verder na aanslagen door Panamese militairen op Amerikaanse marine-officieren. Die aanslagen resulteerden onder andere in de dood van de Marine-luitenant Robert Paz, op 16 december 1989. Hierna gingen de VS over tot een versnelde planning voor de invasie.
Aanvankelijk koos men voor de naam "Elaborate Maze", maar na een uitbreiding veranderde de naam in "Prayer Book", een verzamelnaam voor de verschillende operaties die plaats zouden gaan vinden in Panama. De geplande gevechtsoperatie droeg de naam "Blue Spoon". Parallel aan de operatie "Blue Spoon" zou de operatie "Blind Logic" lopen, gericht op het onderhouden van contacten met de vooral Amerika-gezinde Panamese burgers.
De operatie.
De Amerikaanse militaire invasie in Panama
duurde van 20 december 1989 (1.00 uur Greenwich Meantime) tot 31 januari 1990.
Noriega in de Vaticaanse ambassade.
In een opmerkelijke ontwikkeling trok Noriega zich terug tot de "Nuntiatuur", de ambassade van Vaticaanstad. Omdat in de Nuntiatuur burgers aanwezig waren, werd gevreesd dat Noriega gijzelaars zou nemen. Een inval door Amerikaanse militairen had voor Amerika ongewenste gevolgen, aangezien het Vaticaan hier geen toestemming voor wilde geven.
Het resultaat op de media en Noriega is onbekend, maar Monsigneur Labao gaf op een gegeven moment te kennen dat hij slecht sliep en de nachten elders wilde doorbrengen. Vanuit het Witte Huis kwam evenwel de opdracht om de rockmuziek te staken, omdat de kerkelijke werknemers te veel hinder ondervonden. Hierop werd er overgeschakeld op een ander, minder als irritant ervaren geluid.
Kritiek.
De aanval werd door veel landen, waaronder de volledige Organisatie van Amerikaanse Staten veroordeeld. De Verenigde Staten steunden op het moment van de inval tal van dictaturen in Latijns-Amerika, dus er werd ernstig getwijfeld aan het argument dat de VS democratie wilden brengen in Panama. Verder was Noriega tot 1988 medewerker van de CIA geweest, ook toen al bekend was dat hij drugshandelaar was, en was hij opgeleid aan de School of the Americas in de VS. Gedurende de jaren tachtig was hij een belangrijke bondgenoot van de VS in de regio; hij liet Panama onder andere gebruiken als uitvalsbasis van de contra's, die tegen de sandinistische regering van Nicaragua vochten.

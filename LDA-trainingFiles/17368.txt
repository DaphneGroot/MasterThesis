Scholengroep Den Haag Zuid-West.
Scholengroep Den Haag Zuid-West (voorheen het "Terra College") is een openbare middelbare scholengemeenschap in Den Haag.
Geschiedenis.
Sinds 2003 is er een nieuw Terra College in Wateringseveld zodat deze scholengroep is verspreid over zes locaties in Zuidwest-Den Haag. Eind 2004 telde Scholengroep Den Haag Zuid-West meer dan 2.000 leerlingen.
Moord op 13 januari 2004.
In januari 2004 kwam de school in het nieuws doordat een leerling op 13 januari de conrector, de 49-jarige "Hans van Wieren", tijdens de middagpauze neerschoot. 's Avonds overleed Van Wieren aan zijn verwondingen. De dader, "Murat Demir", gaf zichzelf later aan bij de politie. Op 16 januari werd in de school een herdenkingsbijeenkomst gehouden.
Door de moord kreeg de school minder leerlingen en moesten er docenten ontslagen worden, ook is de naam veranderd: de naam Terra College werd Scholengroep Den Haag Zuid-West en alle afzonderlijke locaties kregen andere namen.

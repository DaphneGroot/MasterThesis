	Den Haag kan niet alle daklozen plek bieden
	ANP
DEN HAAG
De gemeente Den Haag heeft te weinig woon- en slaapruimte voor dak- en thuislozen, zwervers, (ex-)verslaafden, prostituees, illegalen en psychiatrische patiÃ«nten. Probleemgevallen kunnen in Den Haag zelfs aan de onderkant van de woningmarkt slecht terecht.
Veel woningen in deze sector worden ingenomen door studenten en werkende jongeren. Dit blijkt uit een onderzoek van de Technische Universiteit Delft (TUD).
Den Haag is hiermee een uitzondering in vergelijking met de situatie in andere grote steden. Rotterdam, Amsterdam en Utrecht kennen het probleem nauwelijks. Dat komt volgens een woordvoerster van de gemeente Den Haag waarschijnlijk doordat de andere steden 'minder eisen aan het onderdak van deze groep stellen'.
Haagse ambtenaren willen geen concessies doen aan de veiligheidsregels die gelden voor opvanglocaties.


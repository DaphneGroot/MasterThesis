	Indonesie voert doodstraf in voor drugssmokkel
	Van onze buitenlandredactie
AMSTERDAM
Indonesië voert de doodstraf in voor drugssmokkelaars. Het parlement heeft een wetsvoorstel van de minister van Justitie, Utojo Usman, aangenomen. De wet moet nog worden getekend door president Suharto.
Verwacht wordt dat Indonesië spoedig de VN-conventie tegen de handel in drugs zal ondertekenen. Volgens Usman is de huidige drugswet niet toereikend als afschrikkingsmiddel. Hij maakt zich grote zorgen over het toenemende drugsgebruik onder jongeren.
Indonesie volgt met deze nieuwe wet het voorbeeld van Maleisie en Singapore waar al langer de doodstraf staat op drugssmokkel. In 1994 werd de Nederlander Van Damme in Singapore opgehangen nadat hij met enkele kilo's heroine was betrapt.
Er zitten in Indonesie elf Nederlanders voor drugssmokkel vast. De meeste hebben XTC vervoerd. Drie van hen zitten straffen tot vier jaar uit.
De smokkel van XTC veroorzaakt diplomatieke spanning tussen Indonesie en Nederland. Onlangs werd een piloot van de Indonesische vliegmaatschappij Garuda op Schiphol aangehouden. Hij vervoerde ruim zesduizen XTC-pillen. Drie mede-verdachten zijn gearresteerd.


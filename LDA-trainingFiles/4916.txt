	Titels in kunstrijden naar Duyn en Deen
	ANP
GRONINGEN
Selma Duyn en Marcus Deen zijn zaterdag in Groningen Nederlands kampioen kunstrijden geworden. Duyn bleef Georgina de Wit voor, terwijl Deen Thomas Hopman achter zich liet.
Duyn (15) uit Enschede leverde na haar winnende verplichte kür ook een fraaie vrije kür af. De Wit, kampioene van vorig jaar, wist dankzij een voortreffelijke vrije kür van de vierde naar de tweede plaats te stijgen, maar kwam tekort voor de titel. De Ridderkerkse Jessica Lim, pas 13 jaar, eindigde op de derde plaats.


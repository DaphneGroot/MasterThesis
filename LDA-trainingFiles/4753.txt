	Gepest en afgeperst
	Er is iets raars met pesten in jeugdboeken. Niet dat de randvoorwaarden veronachtzaamd worden - de gepeste kinderen durven er met niemand over te praten, ze worden in de klas als buitenbeentje behandeld - maar het lijkt wel of pesten in jeugdboeken geen invloed heeft op de manier waarop de beschreven kinderen in het leven staan.
In Mes op de keel, het debuut van Gonneke Huizing, komt een 14-jarige jongen voor die al wordt gepest sinds hij op de basisschool kwam. Tien jaar lang - bijna je hele leven - gepest worden, en dan toch nog even evenwichtig zijn als iedere andere jongen. Op die manier wordt pesten een probleem dat het kind zelf niet raakt, narigheid vergelijkbaar met de dood van een familielid, iets om heel verdrietig over te zijn, maar niet iets dat jou in je kern beschadigt.
Zou het de bedoeling zijn de lezer te beschermen? Niet laten zien hoe gruwelijk pesten kan ingrijpen in iemands hele persoonlijkheid, niet beschrijven hoe troosteloos eenzaam je van pesten kunt worden, hoezeer je aan jezelf kunt gaan twijfelen? Maar wat maakt pesten dan tot zo'n populair onderwerp voor jeugdboeken?
Rutger in Mes op de keel wordt niet alleen gepest, hij wordt ook afgeperst, door twee jongens uit een hogere klas die hem bescherming hebben beloofd. Steeds meer geld vragen die jongens, terwijl Rutger steeds minder kan betalen, doordat zijn ouders zo krap zitten dat zijn zakgeld is verlaagd. Ten einde raad berooft hij een oude man, maar daarvan heeft hij bijna meteen spijt. Hij zoekt toenadering tot deze baron, die zelf blijkt te worden gechanteerd met een oorlogsverleden waarin hij een onmogelijke keuze heeft moeten maken.
Zodra je je niet meer afvraagt hoe het zit met dat pesten, is Mes op de keel een levendig, vlot verteld verhaal over een jongen die een moeilijk probleem moet oplossen en daarbij leert op zichzelf te vertrouwen.
Het toeval speelt een iets te grote rol en de hoofdpersoon verricht een heldendaad te veel (hij redt een man n hij laat de afpersers in de val lopen als ze inbreken), maar het verhaal klopt en raakt zonder al te expliciet te worden aan onderwerpen als de waarde van vriendschap en het belang van je lot in eigen handen nemen.
De eunuch van C¢rdoba is een historische roman, waarvan de vertaalde titel minder de inhoud dekt dan de originele: El misterio del eunuco (Het mysterie van de eunuch). Niet d eunuch van C¢rdoba, maar een van de eunuchen van C¢rdoba wordt vermoord gevonden en uitgezocht moet worden hoe het zo ver is gekomen.
In opzet lijkt De eunuch van C¢rdoba wel op Umberto Eco's De naam van de roos; het is een soort historische detective. Maar waar in Eco's werk geen twijfel bestaat over de tijd waarin het verhaal speelt, is datering bij Velasco een stuk moeilijker. In Moors Spanje, dat blijkt uiteindelijk wel, maar wanneer precies blijft volstrekt onduidelijk.
Dat stoort, zoals ook de uitleg stoort die soms wel heel plompverloren in de tekst staat. Dan staat er ineens '(heer)' achter aga in een citaat: 'Doe open aga (heer) Idrissi' of '(een christen in Moors Spanje)' achter de term moz rabe, terwijl er elegantere manieren zijn om zulke woorden te verduidelijken. Het zou kunnen dat Velasco in het Spaans die uitleg niet gaf, maar als dat zo is, had de vertaler inventiever te werk kunnen gaan.
Velasco vertelt een spannend verhaal, met een intrigerend gegeven: de dode eunuch, een vertrouweling van C¢rdoba's kalief, wordt met een dolk in zijn borst gevonden in een van binnenuit afgesloten kamer en in die kamer bevindt zich ook de man die de dader moet zijn. De lijfarts van de kalief krijgt tien dagen om de onschuld van de verdachte te bewijzen.
De plot zit goed in elkaar, alles klopt, er wordt niet te veel informatie tegelijk weggeven en je blijft nieuwsgierig naar de ontknoping. De zwakte van De eunuch van C¢rdoba zit in alles wat het hoofdverhaal omringt. Velasco's duidelijke aarzelingen over wie de hoofdpersoon nu eigenlijk is, de lijfarts die de zaak onderzoekt, of de 14-jarige artsenzoon, een jongen die alleen in het boek lijkt te figureren omdat het een jeugdboek is, alsof Velasco hem heeft toegevoegd om het verhaal dichter bij zijn lezers te brengen.
Af en toe maakt de jongen een snuggere opmerking, die zijn vader zelf allang had bedacht, en een cruciale rol in de oplossing van de moordzaak speelt hij ook al niet. Het is net of Velasco denkt dat kinderen alleen genteresseerd zijn in kinderen, alsof hij bang is dat ze een spannend verhaal niet als spannend zullen herkennen als er niet een jeugdige hoofdpersoon in rondloopt.
En dat de jongen geadopteerd is en christelijk is opgevoed terwijl zijn vader een moslim is, is zo'n enorme zijsprong dat je alleen maar kunt vermoeden dat Velasco alvast toeschreef naar een mogelijk vervolg.
Hanneke de Klerck
Gonneke Huizing: Mes op de keel.
Vanaf 12 jaar.
Sjaloom; 143 pagina's;  24,90.
ISBN 90 6249 266 5.
Jos Luis Velasco: De eunuch van C¢rdoba.
Uit het Spaans vertaald door Pieter Bakker.
Lemniscaat; 163 pagina's;  27,50.
ISBN 90 5637 029 4.

Foto
	Deel van Gieb van Enckevorts omslagillustratie voor 'Mes op de keel'.


	Een angstig zwart gat onder al Molires gevlei
	De Mensenhater van Molire door De Appel, regie Aus Greidanus. Gezien 17 oktober in Appeltheater Den Haag, daar t/m 21 december.
 'Ik sta niet open voor een hart dat mij vereert,
wanneer dat hart daarbij geen maatstaven hanteert;
Ik wil niet zomaar iemand zijn; om kort te gaan:
Wie aanpapt met de massa kan mij overslaan.'

Een tekst van Alceste, eerste scne, eerste bedrijf van Molires De Mensenhater (1666). Die halsstarrige man zal het nog knap moeilijk krijgen in dit stuk, dat is meteen al duidelijk na zo'n tekst. En het gaat maar door, dat gekanker tegen de mensheid in het algemeen en Alceste's eigen omgeving in het bijzonder.
Alceste is de misantroop, de mensenhater, en ook een beetje Molire zelf, want hij schreef veel van zijn stukken om er zelf in te spelen. Het moet een genot voor hem zijn geweest zo te kunnen uitpakken tegen de tijdgeest van valse schijn, die zich manifesteerde in de vele salons waar roddelzieke dames en heren de boventoon voerden. Maar zelfs Alceste is niet bestand tegen de liefde.
De Mensenhater is een heerlijke komedie, juist omdat het tussen de haat en de liefde zo wringt. In regie van Aus Greidanus bij De Appel zijn beide elementen in perfect evenwicht. Als Alceste alleen maar zou foeteren, zou dat snel gaan vervelen. Maar hij treft het ongeluk smoorverliefd te worden op de mooie weduwe Climne, nota bene de verpersoonlijking van al wat hij verfoeit. In haar salon wordt er lustig op los gekletst en ze heeft vele aanbidders - van vurige jongemannen tot nichterige poederdozen.
Bij De Appel wordt Climne gespeeld door Sacha Bulthuis, een actrice die als het even kan meerdere kanten van een personage laat zien. Zij maakt van Climne dan ook een vrouw die haar decollet weliswaar met verve toont, maar ook verveeld op haar parelketting sabbelt. Ze is een vrouw waar niemand om heen kan, en tegelijk doorziet ze de leegte om zich heen.
Bulthuis' magnifieke spel geeft ook Lou Landr als Alceste de nodige aanknopingspunten. Landr speelt de mensenhater als een snuivende, roodaanlopende gifkikker, die af en toe van woede bijna letterlijk opstijgt.
Hij zet zijn rol zo sterk in, dat er van enige ontwikkeling geen sprake is. Af en toe zou je willen dat hij wat gas terugnam, maar de Alceste van Landr haat en dat zullen we weten. Daarom is de superieure tegentoon van Climne in deze voorstelling zo'n godsgeschenk.
De regie van Greidanus is even helder als het decor van Andr Joosten dat bestaat uit een open, houten stellage en een paar salonstoeltjes. Hier en daar hangt een vergeten kroonluchter als symbool van de glorie die bijna is vergaan. Want dat wordt in deze voorstelling vooral duidelijk: onder al dat gevlei zit een enorm zwart gat waar iedereen doodsbang voor is.
Naast de glansrollen van Bulthuis en Landr speelt de jonge Vincent Croiset een aanstekelijke jonge dichter/amant en Robert Prager een erg leuke, wufte markies. Bewonderenswaardig is de wijze waarop het voltallige ensemble raad weet met de door Laurens Spoor mooi vertaalde verzen.
Toch dringt zich ook hier een vergelijking op met Zinsbegoocheling van Corneille dat momenteel gespeeld wordt door Toneelgroep Amsterdam. Corneille en Molire waren tijdgenoten, beide stukken zijn een komedie. Waar de kaalslag van De Appel op het eerste gezicht gedurfd lijkt, is die in wezen al weer achterhaald. Rijnders heeft Corneille met honderden meters stof en gigantische decors zo overrompelend opgetuigd, dat daarmee een nieuwe, majestueuze standaard is ontstaan.
Hein Janssen


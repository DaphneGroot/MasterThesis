	Anatomie van een Amsterdamse straat
	De Eerste van der Helststraat is een straat in een typisch Amsterdamse volkswijk: de Pijp. De straat, die de drukbezochte Albert Cuyp-markt kruist, wordt voor het grootste deel bevolkt door bewoners die uit alle windstreken in Amsterdam zijn neergestreken. Behalve Nederlanders zijn er immigranten uit Suriname, Isral, Egypte, Pakistan, Maleisi, Marokko en Turkije. Slechts een enkeling woont er sinds zijn vroegste jeugd.
Nieuwsgierig naar hun herkomst en hun achtergronden interviewden Dick Tuinder en Peter Happel 37 bewoners. Zij ontlokten hun herinneringen aan de straat waarin zij waren geboren, en trokken vervolgens samen terug naar de geboorteplek. Reisgids van een Straat - Een verzamelplaats van reizigers noemden zij het resultaat van hun omzwervingen (Stichting P.A.R.K., Amsterdam;  29,50). Het doel was, schrijven zij in hun inleiding, 'de samenstelling of anatomie van de straat te ontleden en de vele denkbeeldige zijstraten zichtbaar te maken'.
Het boek, dat met tal van foto's is gellustreerd, vormt een 'naslagwerk' bij de tentoonstelling 'De Anatomie van een Straat', die in het kader van het World Wide Video Festival van 13 tot 17 september wordt gehouden in de Eerste van der Helststraat en het Stedelijk Museum in Amsterdam. Op monitoren zijn dan videobeelden te zien van de 37 geboortestraten; de een uur durende video's bestaan louter uit statische shots. Boek en tentoonstelling zijn een initiatief van de kunstenaarsorganisatie P.A.R.K.4DTV, die zich toelegt op televisiekunst. Onder het motto 'Puur Beeld & Geluid' verzorgt deze organisatie uitzendingen volgens het patroon: n uur, n ding, puur beeld en geluid, 'uw televisie als bewegend schilderij'.
Han van Gessel


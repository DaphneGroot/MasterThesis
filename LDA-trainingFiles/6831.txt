Tussen-n in de Nederlandse spelling.
De regels voor de tussen-"n" gelden voor samenstellingen waarvan het eerste deel een zelfstandig naamwoord is en de verbindingsklank (het interfix) een toonloze /ə/ is (de sjwa). De verbindingsklank zelf wordt als "/e/" geschreven.
De regels zijn vanzelfsprekend niet van toepassing op samenstellingen waarvan het eerste deel als afzonderlijk woord al eindigt op -en; in die samenstellingen blijft de "-en" altijd staan. De regels zijn evenmin van toepassing op samenstellingen met een oude naamvals-"n". Ook deze" n" blijft gewoon bestaan: "'s anderendaags", "grotendeels", "merendeel".
Uitzonderingen.
Tussen 1996 en 2005 was er de paarde(n)bloemregel als zesde uitzondering op de hierboven genoemde hoofdregels. Deze regel, die tot veruit de meeste hoofdbrekens leidde, is weer afgeschaft.
Eerdere regelingen.
In de eerste editie van het Groene Boekje uit 1954 kwamen er voor het eerst vaste regels voor het schrijven van de tussenklank "-e(n)-", zoals in "peer + boom: pereboom". De hoofdregel was dat als het eerste deel een "noodzakelijk meervoud" was, deze tussenklank ook als een meervoud werd geschreven: "miljoenen + nota → miljoenennota", "gekken + huis → gekkenhuis". In andere gevallen werd de tussenklank in principe geschreven als "-e".
De enige uitzondering op de voorgaande regel was dat de tussenklank "-e-", behalve voor meervoud, ook als -en- werd gebruikt bij persoonsnamen die niet één bepaalde vrouwelijke persoon aanduiden. Voorbeelden daarvan zijn "herenhoed" en "heldendaad"; een woord waarbij wel één vrouwelijk persoon wordt aangeduid was bijvoorbeeld "koninginnedag".
Omdat het in een aantal gevallen ("kippe(n)hok", "besse(n)sap", "schroeve(n)draaier" e.d.) lastig bleek te bepalen of er al dan niet sprake was van een noodzakelijk meervoud, werd bij de spellingwijziging in 1995 besloten om deze regel te laten vallen. In plaats daarvan werd enkel de meervoudsvorm zelf van het eerste deel van de samenstelling bepalend. Omdat ook deze nieuwe regeling niet bij iedereen in goede aarde viel, werd door het Genootschap Onze Taal in 2006 de witte spelling opgesteld, waarin het schrijven van de tussen-n in samenstellingen vrijer is. Deze alternatieve spelling is sindsdien in Nederland door een aantal kranten overgenomen.

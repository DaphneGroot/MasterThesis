County Sligo.
Sligo (Iers: "Sligeach") is een graafschap in Ierland in de provincie Connacht in het westen van het eiland. Het heeft een oppervlakte van 1836 km² en een inwoneraantal van 65.393 (2011).
De naam "Sligeach" betekent "een gebied met veel schelpen".
De dichter en Nobelprijswinnaar W.B. Yeats (1865-1939) bracht een groot gedeelte van zijn jeugd door in noord-Sligo. Het landschap van het graafschap, en dan met name het eiland Innisfree in Lough Gill, was een inspiratie voor veel van zijn gedichten.
Sligo is de hoofdstad van de county met 19.735 (2002) inwoners.
Op Ierse nummerborden wordt het graafschap afgekort tot "SO".

Heterozygoot.
Een organisme is heterozygoot voor een bepaalde eigenschap, als het twee verschillende vormen (allelen) van een gen heeft. Dit betekent dat het voor een bepaalde eigenschap die zich op een bepaalde plaats (locus) op de chromosomen bevindt, twee verschillende kopieën heeft.
Kruisingen.
Hieronder gaat het om heterozygoten met een dominant (A) en een recessief (a, a1 of a2) gen.
Tussen heterozygoten.
Als twee heterozygote organismen zich samen voortplanten, geven één van de twee allelen apart door zodat er verschillende combinaties voor hun nageslacht mogelijk zijn: er ontstaan dan zowel homozygote als heterozygote nakomelingen.
Tussen homozygoot en heterozygoot.
De heterozygote ouder geeft via zijn gameten in gelijke mate telkens één van de twee allelen door. Daardoor ontstaan er evenveel homozygote als heterozygote nakomelingen.

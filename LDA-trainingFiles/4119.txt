	De ziel van het herenhuis
	DE ZELFGEKOZEN eenzaamheid kan als een vorm van egosme worden gezien. Montaigne, die een essay 'Over eenzaamheid' schreef, kan de afzondering alleen rechtvaardigen aan het einde van het leven. 'Kom naar de haven om te sterven', citeert hij de Epicurus, 'U hebt uw overige leven in het licht geleefd; wijdt dit nu aan de schaduw', laat hij Seneca zeggen. Waar het om eenzaamheid en daarmee om het afstand doen gaat, lijkt Seneca de leermeester van velen. Petrarca, die Het leven in eenzaamheid schreef, citeert hem ontelbare keren. 'Het is niet uit mijn geheugen verdwenen', schrijft hij als hij de Romeinse wijsgeer voor het eerst citeert, dat toen Seneca het advies gaf: 'Schuif alle obstakels opzij en maak je vrij voor wijsheid', hij daar direct aan toevoegde: 'niemand bereikt die wanneer hij drukbezet is'. Mijn punt is niet dat eenzaamheid die wijsheid verschaft, maar wel dat zij die bestendigt en in hoge mate begunstigt. Ik ben trouwens die andere uitspraak van dezelfde schrijver evenmin vergeten: 'De verblijfplaats draagt niet veel bij aan de innerlijke rust'. Dat mag dan misschien zo zijn, toch draagt de plaats er wel iets aan bij, want als dat niet zo was, waarom zou Seneca dan ergens anders gezegd hebben: 'Niet alleen voor ons lichamelijk, maar ook voor ons geestelijk welzijn moeten wij een gezonde plaats uitkiezen'? De eenzaamheid van wijsgeren en dichters zal hij later bijna lyrisch beschrijven als die in het open veld, in de beslotenheid van een huis, onder een overhangende rots, in de schaduw van een breedvertakte pijnboom. Boeken raadplegen hoeven de eenzamen daar niet; zij hebben alles tevoren gelezen en lezen nu de boeken hoogstens in de geest na.
Het tweede boek van Petrarca's 'Eenzaamheid' begint met een indrukwekkend opgeroepen verleden: dat van de grote asceten en eenzamen uit Bijbel en kerkgeschiedenis. Natuurlijk ontbreekt Hironymus niet. Van hem citeert hij een mooie tekst over het eenzaam zijn met velen. Hironymus was niet alleen een heilige, maar ook de geleerde kluizenaar en ook als zodanig voorbeeldig. Het eenzaamheidsideaal van Petrarca is dubbelzinnig: het sluit aan bij de grote traditie van het teruggetrokken leven in de Kerk - zijn 'middeleeuwse' kant - en tegelijk is het uitdrukking van het individualisme van de renaissance: de cel wordt het studievertrek en de villa als studiehuis het ideaal, afsluiting van de drukte van de wereld, ontsluiting voor de natuur, ontlediging van de geest voor de vervulling met God en de letteren. Hij moet in de eenzaamheid van Vaucluse zijn gelukkigste jaren hebben gehad - zestien jaar heeft hij er, met enkele kleine onderbrekingen, gewoond - maar hij wist (en daar is zijn dubbelzinnigheid) in het noorden zijn broer Gherardo, die in het leven als kartuizermonnik in het klooster van Montrieux, de volkomen eenzaamheid had bereikt.
Wellicht is het het individualisme dat de hang naar eenzaamheid voor Montaigne - een aartsindividualist, maar geen betere moralist dan wie eigen zwakten kent - enigszins verdacht maakte. Vanwege dat egosme verzet hij zich tegen Plinius, van wie hij deze uitspraak uit een brief citeert: 'Ik raad je aan om in deze volledige en luxueuze afzondering waarin je je bevindt die minderwaardige en verachtelijke zorg voor je goederen aan je bedienden over te laten en je volledig aan de studie van de letteren te wijden, om daar iets mee te winnen dat helemaal van jou is.' De otium, rust, begeren, maar je maar half van de negotium, de bezigheden, afkeren. Dat wordt afgekeurd.
@@0IER@@0 ISSCHIEN is er geen mooier symbool voor het individualisme van de renaissance dan de studeerkamer zoals die in de cultuur van het Itali van de vijftiende en zestiende eeuw aanwezig is en dat voornamelijk in de stad, al bleef men ook, naar klassiek voorbeeld natuurlijk, het ideaal van de villa koesteren. De kamer was een plaats van afzondering voor de enkeling, de heer des huizes. Ze was meestal hoog in het huis gelegen, boven de drukte van de gemeenschappelijke ruimtes, vaak verbonden met een slaapkamer. Twee oorden van rust naast elkaar. Maar de combinatie had ook een idealistische trek: Plinius - daar is een van de gezagvollen hierboven genoemd - adviseerde de nachtelijke studie; de geest werkt het best in de volmaakte rust van de stilte. De geestelijke rust van de studeren kon moeiteloos overgaan in de rust van de slaap.
De studeerkamer was er voor de behoefte van de geest - zich bezig te houden met de schone letteren - maar ze was ook een bewijs van de grootte van de geest van de bewoner en zo werd ze ook een zaak van stand, uitdrukking van geestelijke en materile rijkdom. Een verborgen vertrek maakt de elite zichtbaar!
Talloze schilderijen en miniaturen geven een beeld van de al of niet ideale studeerkamer. De meest afgebeelde studerende is de heilige Hironymus, voorbeeld en ideaal van de renaissance-geleerde, natuurlijk juist in het samengaan bij hem van de klassieke en de christelijke wereld. (Hij was ook het model waarnaar Erasmus zich vormde; die gaf trouwens zijn hele oeuvre uit, zijn levenswerk.) Waarschijnlijk de bekendste is de Hironymus van Antonello da Messina, nu in de National Gallery in Londen. De studeerkamer is geplaatst in een fictief gotisch decor naar het model van de toen in Veneti zo bewonderde Vlaamse schilderkunst. Studeertafel, boekenruimten en vloer zijn n geheel. Het grote totaalmeubel staat dus iets boven de grond, wat ook ook voorkwam dat de lezer koude voeten kreeg. Men zit als het ware op een toneel in eigen kamer. Op het schilderij is een wand van de kamer weggelaten - daardoor kunnen wij naar binnen kijken. Hironymus zit in kardinaalskledij, bijna ascetisch recht op zijn stoel, vrij ver van de tafel, waarop boeken liggen (hij moet vergelijkend lezen, dat is studeren). Het boek ligt op de schuin aflopende voorkant van de tafel; die ziet er dus uit als een lessenaar. Er gaat een grote rust en stilte uit van het schilderij.
Tot nu heb ik gedacht dat dat totaalmeubel een fantasie was van de schilder. Ik ken er geen andere voorbeelden van. Maar het blijkt veel voorkomend te zijn geweest. Ik las dat in een mooie en adembenemend mooi uitgegeven studie The scholar in his study, ownership and experience in renaissance Italy van Dora Thornton, die verbonden is aan het British Museum. Haar bronnen voor de inrichting van de studeerkamers zijn bewaard gebleven inventarislijsten van huizen, in testamenten en andere wat ik nu maar noem notarile geschriften. Dat materiaal is aangevuld - en vanuit welke grote belezenheid - met teksten uit boeken, brieven, andere documenten. De beeldende kunst en de historische werkelijkheid sluiten precies bij elkaar aan. Wat beschreven wordt, zien we op talrijke afbeeldingen van schilderijen, houtsneden, miniaturen, portretten als een haast volkomen eenheid.
In het boek vond ik een tweede voorbeeld van zo'n ingebouwde schrijftafel. Ook hier gaat het om een Hironymus, geschilderd door Domenico Ghirlandaio in 1480. Een groots schilderij is het niet, meer een zeer educatieve illustratie. Het gordijn dat de ruimte afsluit is aan de achterzijde opzij geschoven; we kunnen de boekenkasten zien (die werden vaak voor het stof met gordijnen afgesloten). Over het tafelblad ligt een Turks tapijt; er staan twee inktpotjes op, een voor zwarte en een voor rode inkt, aan het lessenaartje op de tafel hangt een bril, er tegenaan staat een schaar, boven op het bureau staat - op een poot - een lessenaar waarop een groot boek past. Ook boekenmolens kwamen voor; zij maakten het de geleerde mogelijk vele boeken tegelijk geopend bij de hand te hebben. De geleerde is niet alleen een lezer, maar vaak ook een schrijver. Het mooie is natuurlijk dat veel van de voorwerpen op de schilderijen in de loop van de tijd een emblematische betekenis krijgen, die de grootheid of de ijdelheid van de bezigheden van de geleerden laten zien (Op de onderrand van de doorgebroken muur bij Messina staat onder andere een pauw).
@@0IER@@0 IERONYMUS ZIET er in zijn kardinaalskleding voornaam uit. Machiavelli schrijft in zijn beroemde brief dat hij zich, na de beuzelingen van de dag, 's avonds voornaam aankleedt voor de ontmoeting - in eenzaamheid - met de grote schrijvers uit het verleden. De op portretten en miniaturen afgebeelde geleerden zijn altijd zeer rijk gekleed, ze lijken in de geest van Machiavelli te handelen. Maar hun kleding moet ook hun rijkdom, naar geest en stof, laten uitkomen. En de hoogheid van de bezigheid in de studeerkamer werd ermee benadrukt.
Op de planken staan bij Messina allerlei voorwerpen, nog bescheiden en misschien hebben enkele een symbolische betekenis. Op werkelijk superieure wijze wordt door Dora Thornton de ontwikkeling van de studeerkamer tot een klein museum beschreven. Staan er aanvankelijk enkele borstbeelden op de kasten, geleidelijk vult de kamer zich met vele voorwerpen en verzamelingen (die alle in de inventarislijsten staan beschreven). Munten werden zeer veel verzameld; daarvoor werden aparte kabinetten gemaakt (een prachtige passage over de ontwikkeling van dat vaak architectonische meubelstuk staat in het boek). Schilderijen kwamen in de studeerkamer, wapens al evenzeer. De studeerkamer werd pronkkamer. Want de geleerde welgestelde leefde niet alleen met zijn verzameling; hij toonde die ook. Hij ging, o ijdelheid, anderen in zijn eenzaamheid ontvangen. En er ontstond een druk verkeer van wat men 'kunsthandel' kan noemen. Het allermooiste document over zo'n volle studeerkamer komt uit de Rocordi van de zestiende-eeuwse Fra Sabba di Castiglione. In een hoofdstuk beschrijft deze allerinnemendste man (hij wordt veel in het boek geciteerd) de voorwerpen in zijn kamer en dat met liefde en in aandoenlijk literaire taal. Het is niet gering wat hij - hij moet een onfeilbare smaak hebben gehad - dagelijks om zich heen heeft. Ik citeer enkele regels:
'Zelfs al ben ik maar een arme ridder, ik heb mijn kleine studeerkamer (de verkleining is eerder een uiting van genegenheid dan een informatie over de maten, F.) versierd met een buste van Johannes de Doper op de leeftijd van ongeveer veertien jaar, gebeeldhouwd uit Carrara-marmer door de hand van Donatello; hij is heel mooi. De kwaliteit is zodanig, dat, als men geen ander werk van hem kon vinden, dit alleen voldoende zou zijn om hem eeuwig en onsterfelijk te maken in de ogen van de wereld. Ik heb mijn kamer versierd met een afbeelding van de heilige Hironymus, van terracotta maar zo afgewerkt dat het brons lijkt; het is in driekwart relif en ongeveer een cubit hoog; het is van de hand van Alfonso di Ferrara.'
De voorwerpen hebben betekenis: Johannes de Doper, die al jong de woestijn introk, was onder de humanisten voorbeeldig om zijn eenzaamheidsverlangen; Hironymus' aanwezigheid is haast vanzelfsprekend. Als hij, naar hij schrijft, zou moeten zeggen wat hij het minst missen wil, dan zijn dat de wapens en zijn boeken. Maar het gelukkigste is hij met een stalen spiegel.
@@0IER@@0 OORAL BOLLE spiegels komen in veel inventarissen van studeerkamers voor. Ze werden gebruikt als vergrootglas (dat spiegelschrift opleverde), maar men meende ook dat ze het licht helderder maakten. Alles over de spiegels staat in de hoofdstukken over de gebruiksvoorwerpen in de studeerkamer. Het uitvoerigst wordt over de inktstellen geschreven, op zich een kleine kunsthistorische studie. Alle voorwerpen ontwikkelen zich van eenvoud naar kostbaarheid, van louter functioneel naar gedecoreerd. Uit de historie van de boeken - de banden vooral -, de planken, pennemessen, zandstrooiers, zegels, inkpotten en spiegels laat zich een groei naar steeds grotere rijkdom en pronkzucht aflezen. De voorwerpen krijgen een waarde buiten het gebruiksbelang om. De ruimte van de vrijheid en de ontlediging wordt er steeds meer een van gebondenheid. Het geestelijk doel - de studie der letteren om zo een beter mens te worden - lijkt te verdwijnen achter alle uitgestalde bezit. De relatie met de cel, bij Petrarca nog aanwezig, is helemaal verdwenen, de afbeeldingen van heiligen ten spijt. Het esthetische lijkt het van het morele karakter van de ruimte te hebben gewonnen.
Een kamer voor jezelf - het blijkt en blijft het hoogste ideaal (Er zijn, gelukkig, ook enkele, uitzonderlijke, vrouwen met een studeerkamer). In de studeerkamer, die we na lezing van dit boek precies kennen, wordt de humanist, zijn relaties met de kunst en met de buitenwereld, zichtbaar, veel van zijn geest ook. Maar wat hij las, komen we niet te weten. We weten alles over de ziel van zijn huis, maar toch weinig over de zijne. Alle getuigenissen gaan over kunstvoorwerpen, nooit over de studie. Maar misschien zwijgen lezers graag. Met de lectuur viel, als met de kunstvoorwerpen, ook niet te pronken. Want iedereen las hetzelfde, denk ik.
Het mooiste portret is een tekening van Lorenzo Lotto uit 1530. Op de voorgrond zit een jonge geestelijke, in toog, een bonnet op. Hij leunt met de linkerarm op de tafel; in de hand houdt hij een open boek. Hij kijkt ons met zijn fraaie jongensgezicht recht in de ogen. Rondom hem staan vele voorwerpen - zijn verzameling. Op de achtergrond staat zijn bed; de gordijnen ervan zijn open. Een besloten wereld van een al vroeg geheel voldane jongeman, gelukkig alleen in zijn wereld. Straks leest hij weer verder. En dan wordt hij nog gelukkiger. En God is van verfijnde zijde.
Dora Thornton, The scholar in his study, ownership and experience in renaissance Italy. Yale University Press, New Haven & London, 126,75

Foto
	Lorenzo Attavante, initiaal uit een handschrift (circa 1480): een geleerde in zijn studeerkamer een tekst vertalend of kopirend. Uit de bibliotheek van Lorenzo de'Medici (Bibliotheca Braidense, Milaan).


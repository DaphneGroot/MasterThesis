	Druppel voor druppel in het glas
	Horatius' Ars Poetica is een brief, een 'leerbrief', maar het is ook een gedicht, een leerdicht. Het is natuurijk v¢¢r alles gewoon een schitterend gedicht: wat geleerd wordt, krijgt gestalte in het gedicht. Het is dus in dubbel opzicht een leerdicht: theorie en praktijk tegelijk. Het vers zelf is de proef op de som van de inhoud. Er zullen wel vele studies bestaan waarin onderzocht is hoezeer Horatius zich aan zijn eigen eisen houdt. Hij heeft ze natuurlijk overtroffen. En juist daarom is het een uitstekend leerdicht, want realisatie en onbereikbaar ideaal tegelijk. Een leerboek zoals het hoort dus. Maar het is natuurlijk verkeerd gebruikt: het werd een handboek, beschamend voor het gedicht als gedicht. Het ondraaglijke is altijd dragelijk te maken door het tot reglementen terug te brengen. Zie ook het christendom.
Uiteraard was Horatius' eigen praktijk als dichter van zeer groot belang voor het leerdicht. Maar in die praktijk hield hij zich aan toen vigerende ideen: waarnemingen en overleveringen van waarnemingen van de best geachte pozie. Nogal wat van die ideen hebben, als kritische norm bijvoorbeeld, haast een eeuwigheidswaarde gekregen. Wat hij en anderen aan goede pozie zagen, 'simplex et unum', eenvoudig en n, bijvoorbeeld, moeten universele trekken van 'de' pozie zijn. Wat is dan pozie? Wat aan al die ideen beantwoordt - maar dat natuurlijk verbergt! Pozie kan blijven bestaan doordat ze steeds nieuw lijkt.
De vraag naar wat pozie is, stelt hij niet. Misschien vond hij dat ondichterlijk, maar waarschijnlijk lag die vraag buiten de orde van de toenmalige zeer concrete potica's. Vestdijk is van alle Nederlandse essayisten een antwoord op die vraag het dichtst genaderd: in het begin van zijn Albert Verwey en de Idee en in het eerste hoofdstuk van De glanzende kiemcel. In beide gevallen is een metafoor het eindpunt: het sneeuwkristal en de kiemcel. Tenslotte kan de vraag dus alleen op dichterlijke wijze beantwoord worden.
Ook Harry Mulisch schreef een leerdicht over pozie. Het heet Wat pozie is en het verscheen in 1978. Er is nu een zeer fraaie heruitgave van verschenen. Natuurlijk valt er bij Mulisch niets te leren. Of wel: er valt alleen te leren dat er niets te leren valt, want er is alleen te zeggen dat er niets te zeggen is. Zijn gedicht is meer een afleervers. Meteen al bij het eerste vers of les krijgen we dat te horen:
Liefst zou ik nadenken
 over wat pozie is.
 Maar wat pozie is
 weet ik alleen
 Als ik pozie lees
 of pozie schrijf.
 Maar lees ik pozie
 of schrijf ik pozie
 Hoe denk ik dan na
 over wat pozie is?

Daarmee is de toon gegeven van het hele leerdicht, dat een negatieve potica is, in de betekenis van negatieve theologie, die van de onkenbaarheid van God uitgaat. Maar dat tegelijk in de verwoording van die onkenbaarheid zeer veel over hem zegt. In de tweede les wordt de onmogelijkheid tot verwoording van wat pozie is nog eens uitgelegd, in vergelijkingen, een andere mogelijkheid is er niet:
Het is als met pijn
 of met de lieve lust:
 Alleen als het er is
 weet ik wat het is.
 Of zoals de heilige zei
 over de tijd:
 'Vraagt niemand het mij
 dan weet ik wat het is,
 Vraagt iemand het mij
 dan weet ik het niet meer.'

Wat groot is, verdwijnt onder reflectie; wat binnen is, valt uiteen als het naar buiten moet worden gebracht. (Het laatste is ook de theorie van Vestijk, want de eigenlijke kiemcel is het gedicht in de dichter, volmaakt; uitgeschreven is het die volmaaktheid kwijt. Het gedicht lijkt nooit op de idee ervan.)
In een enkele les brengt Mulisch wat technische zaken ter sprake, om ze te verwerpen: ze zijn buitenkant. Misschien is dit het opvallendst: zijn verzet tegen de woordkarigheid of de zuinigheid die kenmerkend kan zijn voor de Nederlandse pozie. Hij verwoordt dat verzet onder meer zo:
Wat is dat voor een volk
 trots op lege sokkels?
 Saenredam is groot,
 maar n is genoeg.
 De mensen in zijn kale kerken
 kon hij zelf niet verven.
 Nee, de dichter heeft
 het hoogste woord.
 Hij zegt maar wat
 en spreekt de stilte uit.

Die lege sokkels verwijzen naar de beeldenstorm. Die heeft te lang geduurd. (Claus, de volste dichter van het ogenblik, klaagt ook altijd over die Nederlandse verbale schraperigheid). De theorie klopt hier niet met de praktijk. Mulisch' leerdicht zelf is van een uiterste zuinigheid: druppel voor druppel vullen de regels het glas van het gedicht. Als ik alleen weet wat pozie is als ik pozie lees, dan weet ik nu dat pozie bijna wit en dus onkenbaar is. Mulisch is zelf een Saenredam, bij wie God wit en dus onzichtbaar is. De praktijk klopt dus wel met de theorie! Wat pozie is (uitgeverij Cahier, Groningen) is dus een uitstekend leerdicht.


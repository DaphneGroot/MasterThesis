Jan Bols (schaatser).
Jan Bols (Hoogeveen, 27 augustus 1944) is een voormalig langebaanschaatser uit Nederland.
Biografie.
In 1972 eindigde Bols bij zowel de Europese, als de wereldkampioenschappen, op de derde plaats in de eindrangschikking. Tweemaal heeft hij een wereldrecord verbeterd. Hij was gespecialiseerd op de lange afstanden. Zo won hij op het wereldkampioenschap allround in 1969 de 10.000m. Een jaar later won hij op het WK de 5000m en de 10.000m. Bols nam tweemaal deel aan de Olympische Winterspelen.
Lange tijd was Bols achter Kees Verkerk en Ard Schenk de beste schaatser van Nederland. In 1971 werd hij Nederlands kampioen. In dat jaar was hij de grote kanshebber voor het Europees kampioenschap, maar door een foutieve wissel op de 5000 meter (Bols reed twee keer een buitenbaan) werd hij gediskwalificeerd. Hij startte toen niet meer op de 1500m.
Zijn laatste twee wedstrijdseizoenen reed Bols bij de profs, samen met Verkerk en Schenk. Na zijn schaatsloopbaan begon Bols een sportzaak in zijn geboorteplaats Hoogeveen. Deze werd later overgenomen door zijn zoon, Alexander Bols. De winkel, inmiddels een filiaal van de Intersport-keten, draagt nog wel Jan Bols' naam.
In juli 2017 werd Bols bestolen van zijn "Gouden Schaatsen" van Inzell, Veenoord en Viking, die Bols kreeg voor het vestigen van nieuwe wereldrecords. Daarnaast zijn de gewonnen medailles verdwenen.
Resultaten.
Jan Bols in 1968 tijdens de IJsselcup.

	Van cherubijn tot hooligan POLSSLAG REVOLUTIE KLOPT VOELBAAR IN ROMAN OVER SERGEJ JESENIN
	@@0IER@@0 A DE REVOLUTIE van oktober 1917 breekt in Rusland de burgeroorlog uit. De strijd woedt vooral op het platteland en in de verre buitengewesten. Afgezien van geregelde rode en witte gardes, die een nietsontziende strijd tegen elkaar voeren, duiken overal losgeslagen bendes op die met wellust plunderen, moorden en brandschatten.
Moskou en Petrograd zijn dan al in handen van Lenins bolsjewieken. Zoals wel vaker in een tijd van hevige woelingen, gaan de ingrijpende politieke gebeurtenissen vergezeld van heftige bijverschijnselen, symptomen van wat men achteraf wel 'decadentie' noemt. Terwijl de Russische provincie brandt, wordt in de hoofdstedelijke literaire cafs een andersoortige burgeroorlog uitgevochten, een waarin de ene schrijversbent over de andere buitelt: biocosmisten, emotionalisten, formlibristen, fousten, expressionisten en niemendalisten betwisten elkaar de literaire suprematie. Maar de meest baldadige facties zijn de futuristen en de imaginisten.
Die lijken op het eerste gezicht verwikkeld in een onderling gevecht om wie het hardst tekeer kan gaan, niet in de laatste plaats door het tumult tussen hun meest vooraanstaande leden: de futurist Vladimir Majakovski contra de imaginist Sergej Jesenin. Het vereist een zekere partijdigheid om te bepalen wie van de twee een luidere keel opzet, maar een feit is - zoals zo vaak tussen gelijkwaardige opponenten - dat de overeenkomsten tussen hen even opmerkelijk zijn als de verschillen.
Weliswaar vertegenwoordigen ze hun groepering met veel verve, maar ze zijn beiden egocentrisch in de absolute zin. Ze maken geen onderscheid tussen hun lyrisch 'ik' en hun overige alter ego's. Beiden zijn reeds bij hun leven een legende, beiden plegen zelfmoord, en beiden zullen onmiddellijk na hun dood transformeren tot icoon.
IJdel, hardvochtig, hypochondrisch, paranode, bekrompen, verdoemd. Tegelijkertijd aanbiddelijk, briljant, magnetiserend, toegewijd, teerhartig, onsterfelijk. Hoe tegenstrijdig ze ook mogen lijken, mits voorafgegaan door de precisering 'intens', geven deze eigenschappen aan hoe Sergej Jesenin geweest moet zijn. Want zo is hij in Roman zonder leugens van Anatoli Maringof, die een dieper inzicht verschaft in de drijfveren van Jesenin dan al zijn officile biografen bij elkaar.
Anatoli Maringof was, om het met enigszins ouderwetse woorden te zeggen, Jesenins boezemvriend en wapenbroeder. Van 1919 tot 1923 waren ze onafscheidelijk. Ze deelden dezelfde kamer en soms, alleen moest het dan wel erg hard vriezen, hetzelfde bed. Belangrijker was dat zij samen de stuwende krachten achter het imaginisme waren.
Niettemin hebben heel veel critici in en buiten de Sovjet-Unie moedwillig het verzinsel verspreid dat Maringof Jesenin aan de drank had geholpen om hem vervolgens in het verderf te storten. Volgens Lenin was hij een 'gestoorde knaap' en de schrijver Ivan Boenin, ook niet de eerste de beste, noemde hem een 'fielt'. Het zou de perfide Maringof zijn geweest die Jesenin 'in de netten van het imaginisme' had verstrikt. Door hem zou Jesenin zijn talent voor een aanzienlijk deel hebben verkwanseld aan de ongein waarmee dit pseudo-literaire genootschap zich bezighield.
Maar dat is allemaal onzin. Al vanaf zijn adolescentie werd Jesenin verteerd door obsessies, en cultiveerde hij het beeld van pote maudit en herrieschopper. Nadat men hem voor hooligan had uitgemaakt ('van cherubijn tot hooligan') annexeerde hij dit epitheton en maakte het tot zijn geuzennaam. Vanaf dat ogenblik was het ook onvervreemdbaar onderdeel van zijn lyrisch 'ik', zoals hij in De hooligan onder woorden brengt:
Wees niet bang, dwaze wind en blijf  verbolgen
 Over het veld je blaren spugen, zo hard  je kan.
 Dat ik 'dichter' heet, heeft verder geen  gevolgen.
 Ook in liedjes blijf ik net als jij - een  hooligan.

Uit niets blijkt dat Maringof mefistofeliaanse hoedanigheden had. Eerder was hij een kwajongensachtig soort Boswell. Want ondanks de titel is Roman zonder leugens gn geromantiseerde levensbeschrijving. En in weerwil van de waarschuwing dat in dit boek 'de polsslag van de Revolutie niet voelbaar is' ken ik maar weinig andere kronieken die zelf zo'n pulserende karakteristiek zijn van die troebele periode. Hoewel de imaginisten zich in tegenstelling tot de futuristen nooit hebben vereenzelvigd met het bolsjewisme, bezagen ze de Oktoberrevolutie met een dromerige verwachting.
Het waren vooral de 'cinematografische kwaliteiten' van de gebeurtenissen die tot hun verbeelding spraken. Jesenin zelf profeteerde aanvankelijk nog de komst van het boerenparadijs (bijvoorbeeld in zijn dichtwerk Inoni) en bezag vervolgens met afgrijzen de elektrificatie en de onstuitbare 'locomotorisering' van het platteland (De ijzeren gast).
De imaginisten presenteerden zichzelf graag als anarchisten, maar het is de vraag of ze enig politiek benul hadden. Hun rebellie was, als je het deftig wilt zeggen, gericht tegen de gevestigde orde als zodanig. Niet zodra was de ene voor de andere in de plaats gekomen, of ze begonnen die met allerlei kattekwaad te sarren ('Leve de scheiding van Staat en Kunst'; 'Oorlog aan de actieve kunst'; 'Imaginisten aller landen, verenigt u'; 'Algemene mobilisatie afgekondigd door de Opperste Sovjet der Imaginisten'; 'Leve de dictatuur van het imaginisme'). Bij het standbeeld van de ongenaakbare Poesjkin hingen ze een opschrift: 'Ik ben voor de imaginisten.'
In Roman zonder leugens vertelt Maringof hoe ze met een eigen wagon, onderweg locomotieven rekwirerend, duizenden kilometers ver naar Ruslands grensprovincies reizen om het imaginisme te verkondigen: de openbaring van het leven door middel van het beeld. Onwillekeurig bespotten ze de officile agitproptreinen waarmee Majakovski naar het front toog om aandacht te vragen voor het futurisme. Want tijdens deze excursies kopen ze ladingen meel, abrikozen en rozijnen op, contrabande die ze zonder scrupules maar met forse winst in het hongerende Moskou verhandelen.
Met list en bedrog richten ze een eigen uitgeverij op. (Een van hun tijdschriften draagt de onnavolgbare naam Hotel voor Reizigers in Schoonheid). Papiertekort is voor hen geen enkel beletsel. Langs de weg van bluf en flessentrekkerij bemachtigen ze winkelruimte en gaan zelf achter de toonbank staan om klanten die zo naef zijn naar dichtbundels van de futuristen te vragen, ruw de deur te wijzen.
'Ik weet niet wat Jesenin vaker heeft omgezet: leven in gedichten of gedichten in leven. Het masker werd bij hem gezicht en het gezicht masker', verklaart Maringof. In de kleumende straten van de geteisterde hoofdstad paraderen ze - wandelstok, hoge hoed, cape en lakschoenen - naar 'De Pegasusstal', hun eigen literaire etablissement. Aldaar declameren ze hun verzen, een evenement waarbij de talrijke gasten steevast aan Jesenins lippen hangen en na afloop op beledigingen dan wel rake klappen worden getrakteerd. 'De grootste bewonderaars van onze pozie zijn hoeren en bandieten. Wij zijn hun beste vrienden. De communisten zijn niet zo kapot van ons werk vanwege een of ander misverstand', snoeft Jesenin.
Maringof vertelt over Jesenins romance met Isadora Duncan, de wereldberoemde prima donna en balletlerares, 'de vrouw die voorbestemd was om in zijn leven zo'n grote, jammerlijke en, meer nog, funeste rol te spelen'. Jesenin, die helemaal geen Engels sprak, kon nauwelijks een woord met haar wisselen. Op een keer zit ze aan zijn voeten. Hij schopt haar weg. Verrukt laat Maringof haar uitroepen: 'Russische liefde'
Dit alles wekt onmiskenbaar de indruk van een satire die tot leven is gekomen. Tot op zekere hoogte zullen de imaginisten dat ook wel hebben beoogd. Maar om de realiteit te kunnen parodiren moeten ze de tijdgeest, of beter: de huiveringwekkende werkelijkheid hebben begrepen, bewust dan wel intutief.
Voor Jesenin was het bestaan onlosmakelijk met de kunst verweven. Leven en dichten deed je compromisloos, altijd op het scherp van de snede.
In een autobiografische notitie, opgetekend twintig jaar na Roman zonder leugens, verduidelijkte Maringof het nog eens ten overvloede: 'Dit is Jesenins paradox: gekunstelde liefde, gekunstelde biografie, gekunsteld leven. Waarom? Opdat zijn pozie niet gekunsteld was.'
Antar El-Mecky
Anatoli Maringof: Roman zonder leugens.
Vertaald uit het Russisch door Elena Pereverzeva en Robbert-Jan Henkes.
Perdu; 152 pagina's;  35,-.
ISBN 90 5188 073 1.

Foto
	Jesenin en Isadora Duncan in Veneti. FOTO UIT 'ESENIN: A LIFE' Jesenin (rechts) op schoot bij Maringof. FOTO UIT 'ESENIN: A LIFE'


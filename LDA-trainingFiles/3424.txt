	PLATEN: WERELDMUZIEK
	Ontdekkingsreis
door geschiedenis
Cubaanse muziek

Cuba, I am time. Blue Jackel Entertainment CD 5011/12/13/14-2.
Het antwoord op vrijwel alle vragen over Cubaanse muziek komt verpakt in een sigarendoosje. Welke Yoruba-god werd welke katholieke heilige? En wie was ook weer de uitvinder van de cha-cha-cha? Alan Boss ging voor het Amerikaanse platenlabel Blue Jackel Entertainment op onderzoek uit en doet in een 111 pagina's tellend boekwerkje verslag. En wat hij beschrijft is te horen in 57 muziekfragmenten op de meeverpakte vier cd's.
Het eerste schijfje heet Cuban invocations en is gewijd aan de rumba. Goden worden aangeroepen bij swingende Afro-Cubaanse drumritmes. In Santa B rbara verklapt de moeder van de rumba Celina Gonz lez dat Sint Barbara in Cuba dezelfde is als de orisha Chang¢, de god van donder en vruchtbaarheid. Supergroepen als Los Van Van en Sintsis laten horen hoe modern georkestreerde versies van orisha-liederen klinken.
Op Cantar en Cuba komen de son-orkesten uitgebreid aan bod. Zoevende trompetjes en een tinkelende trs (de kleine Cubaanse gitaar) klinken boven ontspannen swingende bongo's en conga's in een lied van de in 1965 overleden Maria Teresa Vera. Het orkest achter Celeste Mendoza klinkt al een stuk krachtiger, de band van Isaac Delgado vertegenwoordigt de moderne, rijk gearrangeerde variant.
Pedro Luis Ferrer en de zoetgevooisde Pablo Milanes zingen in de nueva trova-stijl, het nieuwe lied dat elders in Latijns Amerika nueva canci¢n (nieuwe lied) heet. In Chili, Nicaragua en Argentini moesten regimes bestreden worden, het gezongen protest hielp daarbij. Maar Cuba had Fidel Castro, destijds voor iedere eilandbewoner een held. De trova-zangers prezen hem de hemel in. Misschien dat zij daarom nooit een buitenlands publiek bereikten, zelfs niet toen hun teksten wat potischer werden zoals hier te horen is.
Orchesta Arag¢n, Isreal Lopez en Arca¤o y sus Maravillas hadden meer succes, hun muziek is dan ook om op te dansen. Op Bailar con Cuba klinkt naast meer beroemde son-sexteto's en -septeto's het charanga-orkest, afgeleid van het koloniale kamerensemble met violen en dwarsfluit. Arag¢n en consorten zijn de uitblinkers in het bijbehorende genre danz¢n, de van de Franse contradanza en Britse country dance afgeleide dans voor paren. De legendarische Beny Mor, uitvinder van de cha-cha-cha-variant ontbreekt hier evenmin.
Moderne Cubaanse groepen, zoals die van Mario Bauz , Irakere en Cachao, putten vrijelijk uit rumba-, son- en danz¢n-varianten, zij combineren de Cubaanse ritmes en stijlen met jazz en rock. Op Cubano jazz klinken scheurende gitaren en wild uithalende trompetten, spectaculaire breaks en razendsnelle blazerkoren. Met daaroverheen hemelbestormende solo's als die van pianist Gonzalo Rubalcaba in een dampende Cubaanse variant van Dizzy Gillespie's Woody'n you.
Als er in Cuba n ding goed geregeld is, dan is dat het muziekbedrijf. Muziek is Cuba's trots en om die overeind te houden kunnen muziekstudenten aan de conservatoria terecht voor alle stijlen, van Afrikaans drummen tot improviseren in een avant-garde jazzorkest. Wie afstudeert is verzekerd van een baan. En al is ongetwijfeld niet iedereen gelukkig als muzikant in overheidsdienst, het stimulerende muzikale klimaat leverde wel een rijk arsenaal aan topmusici op.
Dat Ross in zijn enthousiasme vergat van veruit de meesten van hen de naam te vermelden is een onvergeeflijke slordigheid. Omdat hij er wel hoorbaar in slaagde de top van de top bij elkaar te sprokkelen, vergeven we het hem toch een beetje.
Peter van Amstel


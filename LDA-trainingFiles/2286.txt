	Ajax-leegloop?
	K. Postema, voormalig tv-presentator: 'Ik denk het niet. Ajax heeft een wereldberoemde jeugdopleiding en ook bij andere Nederlandse clubs is de opleiding van jonge voetballers goed. Het wordt tijd dat de topvoetbalclubs zich organiseren in een Europese superliga. Daarnaast zullen voetbalclubs naar de beurs moeten, aandelen uitgeven en kapitaal aantrekken, zodat ze de topvoetballers beter kunnen betalen. Bij mijn club Feyenoord heeft Taument aangekondigd voor een buitenlandse club te willen spelen, terwijl algemeen bekend is dat hij in Rotterdam zeer behoorlijk verdient. Komt die superliga er niet, en ga je topspelers niet meer betalen dan zal Nederland de permanente leverancier van voetballers aan Engelse, Spaanse en Italiaanse clubs worden.'
F. Barend, tv-presentator: 'Jawel, dat ziet er zorgelijk uit. Maar wat is zorgelijk in het leven? Het leuke van zorgen is dat je creatieve oplossingen moet zien te vinden en dat kunnen ze bij Ajax wel. Zorgen hebben Ajax altijd goed gedaan. Het zal niet gemakkelijk zijn het tij te keren. De club heeft wel geld, maar geen elftal meer. Vroeger was dat omgekeerd.'
Frieda, staat achter de tap in caf Meerzicht, tegenover het vroegere Ajax-stadion: 'Ajax is weg, de club moet weer van voren af aan beginnen. Wat de toekomst brengt, weet ik niet. De club heeft zoveel geld en laat dan zulke goede spelers gaan. Ajax is gewoon te krenterig. Als Cruijff terug zou komen als trainer zou ik er wel vertrouwen in hebben. Als iemand het systeem van Ajax kent dan is het Cruijff wel. Die Olsen, die nu is aangetrokken, ken ik niet, maar ik zie er niet veel in.'
M. Spier, ex-scheidsrechter betaald voetbal: 'Ik geloof niet dat het een kwestie van geld is: de leegloop van Ajax. De voetballers bij Ajax hebben het bepaald niet slecht en de club is ook nog altijd in staat topvoetballers uit het buitenland aan te trekken. Op uw vraag moet ik helaas het antwoord schuldig blijven. Ik ben maar een scheidsrechter, en ook nog een ex. Ik ben opgehouden met fluiten omdat ik niets met de instantie KNVB te maken wil hebben. Ook al ben ik Rotterdammer, ik heb met lede ogen moeten aanzien hoe slecht het met de club dit seizoen is gegaan. Ik wens Ajax veel succes. Het is een prettige club om voor te fluiten, gastvrij en professioneel. Door dat commercile gedoe in de Arena heeft de club veel supporters van zich vervreemd. Maar ik weet zeker dat daaraan iets wordt gedaan.'
L. Huizing, Ajax-supporter: 'Ajax gaat nooit stuk. De leegloop is niet iets van dit jaar. De club is nou eenmaal het opleidingsinstituut van voetballers in Europa, of Ajax dat nu leuk vindt of niet. Wedijveren met de Europese topclubs op het gebied van salarissen is niet op te brengen, ook voor Ajax niet. Nog los van de financin: bij Ajax komen de prestaties uit het collectief en grote salarisverschillen tussen de spelers zijn dan niet wenselijk. In het buitenland worden kapitalen neergelegd voor topspelers, maar die spelen dan ook onder zware druk. Zij moeten waar voor hun geld bieden en doelpunten maken.'
J. Leerkes, redacteur bij Voetbal International: 'Het is allemaal niet zo dramatisch. Het is heel normaal in de geschiedenis van Ajax dat spelers vertrekken na een periode van successen. Telkens zie je weer nieuwe spelers opkomen en waren er nieuwe successen. Iedere club kent periodes van terugval. Wellicht zal Ajax in deze moeilijke periode spelers aankopen en ik denk dat volgend seizoen er weer een sterke ploeg staat. Het is onmogelijk dat Nederlandse clubs dezelfde salarissen betalen als in de grote voetballanden worden betaald. De bedragen die in Duitsland, Spanje en Itali worden betaald, zijn een veelvoud bij wat er in Nederland in het voetbal omgaat. Daarbij telt niet alleen het geld, Nederlandse spelers willen nu eenmaal graag in het buitenland voetballen.'
H. Poos, woordvoerder van de Koninklijke Nederlandsche Voetbalbond: 'Ajax heeft een prima jeugdopleiding, uitstraling en organisatie. Ik acht de club en zijn technische staf in staat oplossingen te vinden. Het is jammer dat Nederlandse voetballers naar het buitenland vertrekken. We zijn erbij gebaat dat ze hier blijven. De topvoetballers vertrekken niet alleen om financile redenen. Allerlei zaken om het voetbal heen zijn ook van belang. Het komt trouwens voor dat spelers teleurgesteld zijn over het niveau van de buitenlandse competitie. Als bond gaan we niet over de hoogte van de salarissen van profvoetballers. Dat is de verantwoordelijkheid van de clubs. Het transfersysteem kunnen we niet terugdraaien, dat is maatschappelijk onaanvaardbaar gebleken. Wel onderzoekt de UEFA de mogelijkheden van een vergoeding voor de investeringen die de clubs doen in de opleiding van spelers die van club verwisselen.'
Henk Thomas


	Eijkelkamp mag van PSV op zoek naar nieuwe club
Ren√© Eijkelkamp komt bij PSV niet in aanmerking voor contractverlenging. De 32-jarige aanvaller wil eerst fit worden voor hij op zoek gaat naar een nieuwe werkgever.
Het naderende afscheid van Eijkelkamp heeft niets te maken met zijn huidige blessure. De spits ondergaat op 3 februari een operatie aan een versleten achillespees in het linkerbeen. Het is maar de vraag of hij dit seizoen nog in actie komt.
Eijkelkamp had al eerder te horen gekregen dat hij op zoek mocht naar een nieuwe club. Manager Frank Arnesen vertelde de aanvaller dat PSV verder wil met jongere spelers. 'Jammer, want ik denk dat PSV aan een fitte Eijkelkamp nog heel veel plezier had kunnen beleven. Ik had volgend seizoen graag eens Champions League gespeeld.'


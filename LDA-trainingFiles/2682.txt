	Boomende economie zal zich vertalen in hogere lonen
	LOONMATIGING is niet de verdienste van de FNV of de werkgeversvereniging VNO-NCW. 'De armlengte van Lodewijk de Waal en Hans Blankert wordt schromelijk overschat. Zonder hn was de loonstijging ook wel beperkt gebleven.' Aan het woord is Coen Teulings, die woensdag zijn oratie hield als bijzonder hoogleraar Arbeidseconomie en arbeidsmarktbeleid aan de Universiteit van Amsterdam.
Sinds de jaren tachtig zijn de rele lonen in Nederland niet of nauwelijks gestegen. Daarmee zijn we in Europa een buitenbeentje. Ten opzichte van de Duiters zijn onze lonen zelfs met 20 procent achtergebleven. Dat wordt doorgaans gezien als een hele 'prestatie' van de sociale partners, want loonmatiging geldt immers als ht medicijn voor een kwakkelende economie.
Teulings stelt nu dat de tucht van de markt de loonstijging sowieso aan banden zou hebben gelegd. 'Het is een illusie te denken dat je door louter praten de lonen 20 procent onder de marktwaarde krijgt', aldus de kersverse hoogleraar.
Volgens Teulings is de stagnatie van de lonen vooral het gevolg van de groei van het aantal werkzoekenden. 'Het is gewoon een kwestie van vraag en aanbod geweest. De prijs voor arbeid zakt, zodra het aantal mensen dat zich voor een baan aanmeldt, groeit.'
De groei van het arbeidsaanbod zit deels in vrouwen die de arbeidsmarkt hebben ontdekt, maar ook in de versobering van de sociale voorzieningen. 'De uitkeringen zijn het afgelopen decennium met pakweg 15 procent gedaald. Hoe lager de uitkering des te aantrekkelijker het alternatief: een betaalde baan.'
Hoewel de invloed van de sociale partners op de loonontwikkeling beperkt is, juicht Teulings hun bemoeienis toe. De overlegcultuur werkt als smeerolie, waardoor de markt optimaal haar werk kan doen.
'Wij zijn geneigd te denken dat al die belangenorganisaties verstarrend werken. Maar op het terrein van de lonen is er juist wereldwijd een zekere behoefte aan starheid. Het is heel onhandig als je bij wijze van spreken iedere dag over je loon moet steggelen. Dat hebben we in Nederland uitbesteed aan vergadertijgers als Blankert, de Waal en Westerlaken. Zij zorgen ervoor dat onze lonen, als de economie het toelaat, beetje bij beetje omhoog gaan.
'In de VS bestaat zo'n vergadercircuit niet. Dat werkt juist verstarrend. Daar is de stilzwijgende afspraak gewoon: het loon dat je gisteren verdiende, is het loon van vandaag en het loon van morgen. Op het moment dat die stelling onhoudbaar wordt - bijvoorbeeld omdat de prijzen de pan uitrijzen - moeten werknemers en werkgevers op eigen houtje gaan onderhandelen. Dit is inefficint. Bovendien gaat de aanpassing van de lonen dan schoksgewijs.'
Teulings, in het dagelijkse leven ambtenaar op het ministerie van Sociale Zaken, vindt dat de VS ten onrechte worden gezien als het paradijs van flexibiliteit. 'Als je iedere keer zelf een hoger loon moet uitonderhandelen, kan dat grote gevolgen hebben. Mensen richten hun acties dan op het verkrijgen van hoger loon.
'Als ze daarvoor wat harder gaan werken, vind ik dat niet erg. Maar mensen bedenken zich in zo'n situatie wel twee keer om zich te binden aan n bedrijf. Ze steken veel energie in het opbouwen van netwerken om eventueel elders een baan te vinden met een hoger loon. Dat is, maatschappelijk gezien, hoogst inefficint.'

- Wat zou er zijn gebeurd als de vakbonden in de jaren tachtig gewoon waren doorgegaan met het stellen van looneisen?

'De werkloosheid zou nog hoger zijn opgelopen. De druk aan de poort om een baan te bemachtigen, zou zijn opgevoerd. De positie van de vakbeweging zou ondergraven zijn, zoals je dat ook in de VS hebt gezien. En uiteindelijk zou de loongroei ook tot stilstand zijn gekomen, zoals we eveneens in de VS hebben gezien.'
 
- In uw visie hebben de vakbonden eieren voor hun geld gekozen?

'Zonder enige twijfel. Dat is me wel gebleken in gesprekken met onder anderen de toenmalige FNV-voorzitter Hans Pont. Begin jaren tachtig stond de vakbeweging voor een cruciale keuze. Ze hadden hoge looneisen kunnen afdwingen in de bedrijven waar ze sterk waren. Maar ze hebben voor een brede aanpak gekozen, waarbij ze voor grote delen van de beroepsbevolking opkomen met relatief lage looneisen.'
- Is dat een slimme strategie geweest?

'Beslist. Ze sluiten voor drie van de vier werknemers cao's af, terwijl slechts n op de vier werknemers lid van een vakbond is. Met een minimum aan leden hebben ze zich een maximale invloed verworven.'
Het is ook een strategie waarbij de maatschappij in zijn geheel baat heeft, klinkt in de oratie van Teulings door. 'Als je hoge lonen afdwingt in sectoren waar je machtig bent dan verschuift de werkgelegenheid. De goedbetalende, doorgaans hoog-productieve sectoren gaan het werk doen met zo min mogelijk mensen. Terwijl je de werkgelegenheid in de laag-produktieve sectoren ongewild een impuls geeft. Je krijgt een verkeerde mix van banen.'
Met onze karige loonsverhogingen zijn we een buitenbeentje in Europa. Maar blijven we dat ook? Teulings aarzelt geen moment. 'Nee, het was een inhaalslag. De economie groeit weer als een tierelier en op een gegeven moment vertaalt zich dat in hogere lonen. En dan is het de beurt aan Duitsland om de lonen een tijdje passen op de plaats te laten maken.'
- Doelt u op een loongolf?

'Ach, dat is alleen maar een bezweringsformule om iedereen in zijn hok te krijgen. De vakbeweging hier is zeer gematigd. In mijn oratie citeer ik een vakbondsleider die zei: Ik kan toch niet hebben dat als wij met zijn allen 2 procent afspreken, dat dan de eerste de beste bestuurder met 4 procent terugkomt. Als ik dat in de VS vertel, staan ze echt met hun oren te klapperen.'

Foto
	Coen Teulings: 'De armlengte van Lodewijk de Waal en Hans Blankert wordt schromelijk overschat'. FOTO GUUS DUBBELMAN - DE VOLKSKRANT


Elegance.
Elegance is een maandblad voor dames dat in 1937 werd opgericht door Jules Perel. Het is de eerste Nederlandse glossy. Nederland was een van de laatste (Westerse) landen die een glossy tijdschrift kregen.
Tijdens de Tweede Wereldoorlog staakte Perel de uitgave van het tijdschrift omdat hij het oneens was met de bezettingsregime. In 1946 werd het blad weer uitgegeven. Nadat Perel in de jaren zestig overleed zette zijn vrouw zijn werk als hoofdredacteur van "Elegance" voort.
"Elegance" groeide in die tijd uit tot een voornaam damesmagazine. De lezers van "Elegance" zijn voornamelijk vrouwen die zich interesseren voor mode, reizen, cosmetica en culinaire bezigheden, maar ook voor kunst en cultuur en interviews met bekende of minder bekende personen.
In 2003 vierde het blad haar zestigjarig jubileum. Hoofdredactrice van "Elegance" was toen Anita Willemars.
In juni 2013 bleek de uitgever failliet te zijn en werd de Elegance niet langer uitgegeven. In 2014 maakte de uitgeverij een doorstart en verscheen het tijdschrift weer. Coen Wulms is dat jaar benoemd tot hoofdredacteur. Eind 2016 werd het blad overgenomen door Pijper Media.
Oplagecijfers.
Totaal betaalde gerichte oplage volgens HOI, Instituut voor Media Auditing.

Kampioenschap van Zürich.
Het Kampioenschap van Zürich (Duits: "Züri Metzgete" en "Meisterschaft von Zürich") was een eendaagse wielerwedstrijd in de omgeving van het Zwitserse Zürich. De wedstrijd werd voor het eerst in 1914 georganiseerd en vanaf 1917 onafgebroken tot en met de laatste verreden editie in 2006.
In april 2007 besliste de organisatie van het Kampioenschap van Zürich om de wedstrijd dat jaar af te gelasten. Deze beslissing kwam er nadat de hoofdsponsors van het kampioenschap waren afgehaakt.
De wedstrijd maakte vroeger deel uit van de wereldbeker en werd in 2005 onderdeel van de UCI ProTour.

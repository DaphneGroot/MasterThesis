	Keepers gaan nu eenmaal lang mee
	DE STEM van Edward Metgod galmt door de huiskamer, alsof er tussen bank en eettafel een verdediging moet worden neergezet. Een luide stem verkondigt uitgesproken meningen, vaak gevolgd door de toevoeging dat het ook maar zijn mening is. 'En als anderen een andere mening hebben, vind ik het ook goed.'
Slechts n keer aarzelt die stem en dat is bij de vraag of er in die zeventien jaar betaald voetbal veel is veranderd. Daar heb ik nooit zo bij stilgestaan, zegt Edward Metgod. Hij zag laatst Louis van Gaal op zijn tv-scherm waggelen en bedacht toen dat je zulke voetballers eigenlijk niet meer ziet op de velden. Maar voor de rest?
'Ik denk dat er vooral buiten het veld dingen zijn veranderd, dingen die voorbijgaan aan het echte spel. Al die zaken die er bijgekomen zijn, de druk die alleen maar is toegenomen. Maar goed, de jonge spelers weten het verschil niet en de oudere jongens kunnen er wel mee overweg.'
Edward Metgod is een oudere jongen, eigenlijk is hij de oudste jongen. In 1959 geboren, in 1980 bij Haarlem gedebuteerd als keeper, in 1990 naar Sparta verhuisd en in 1997 gestopt.
Edward Metgod staat vijfde in het klassement van voetballers met de meeste eredivisiewedstrijden in de benen. Achter Pim Doesburg (687), Jan Jongbloed (677), Piet Schrijvers (576) en Eddy Treytel (556) is hij de vijfde keeper in het rijtje, maar dat is logisch, want keepers gaan het langst mee. Zondag speelt Edward Metgod tegen RKC zijn 548ste eredivisiewedstrijd. Twee dagen later is er nog een potje in Moerkapelle en dan is het afgelopen.
Het wordt een afscheid zonder tranen en zonder tromgeroffel. 'Zo begin je en zo is het afgelopen. Ik heb er niet zoveel problemen mee. Daar ben ik heel realistisch in. Ik ben geen Koeman. Ik ben ook niet bepaald een doorsnee-voetballer geweest, maar toch ook niet van het niveau waarvan je zegt: voor die Metgod gaan we eens wat bijzonders doen.'
Het is mooi geweest zo, in alle opzichten. Als een behoorlijke club het in haar hoofd haalt het doel vrij te maken voor de oude Metgod, valt er best te praten in Haarlem-Noord. Maar voor clubs die hem als stand-in wensen, blijft de deur dicht. 'Ik train alleen om te spelen.'
Niets in het huis herinnert aan voetbal. Geen bekers, geen foto's en in de papierbak zul je tevergeefs naar Voetbal Internationals zoeken. Edward Metgod kan zich na al die jaren nog steeds geen leukere sport dan voetbal voorstellen, maar hij wordt ziek van dat gezeur eromheen en Voetbal International staat symbool voor gezeur.
Zo had hij dit seizoen nog een akkefietje met interim-trainer Joop Brand. Niet meer dan dat, bezweert Edward Metgod. 'Maar dat wordt dan weer zo opgeblazen. Echt te gek voor woorden. Kijk, als een trainer vindt dat ik slecht heb gespeeld, moet-ie het gewoon zeggen. En dan moet-ie zeker niet achteraf in de krant gaan zeggen dat hij dingen tegen mij heeft gezegd die hij niet heeft gezegd. Als een trainer in de nabespreking niks zegt, heeft-ie zijn recht verloren. En dat heb ik hem gezegd. Brand was het nog met me eens ook.
'Ik werd daarover dus gebeld door Voetbal International, maar ik had helemaal geen behoefte om daarop in te gaan. Ik begrijp de nieuwswaarde wel, maar ik heb geen zin om aan die nieuwswaarde mee te werken.'
Nogmaals, galmt het door de kamer, hij snapt het allemaal best. Ook dat de televisie rond een wedstrijd van alles bedenkt. De belangen zijn groot geworden en de reclame-inkomsten steeds aantrekkelijker, maar hem doen ze er geen plezier mee. 'Voetballen is het mooiste dat er is, maar zodra ik de commentaren van Hans Kraay en Wim Kieft moet aanhoren, haak ik af. Misschien is het leuk voor mensen die een probleem hebben met het vormen van een mening en wat ze vertellen is meestal geen onzin, maar ik ben niet genteresseerd. Ik zie een voetbalwedstrijd en dan hoef ik niet te horen wat zij ervan vinden.
'Je hoort ook altijd hetzelfde, je hoort nooit eens een kritisch verhaal over spelers die ze misschien goed kennen. Altijd wordt alles met de mantel der liefde bedekt. Goede, positieve kritiek hoor je niet. Dan hoor ik liever zo'n Ben de Graaf. Die gaat tenminste een keer tegen de stroom in.'
Zelf heeft hij de media nooit opgezocht, maar evenmin ontweken. 'Ik ga niet na afloop van de wedstrijd een bepaalde kant oplopen omdat de journalisten daar staan. Maar als mensen wat willen weten, geef ik daar op een professionele manier antwoord op.'
Hij is wel wat soepeler geworden in de omgang, minder zwart-wit dan vroeger toen hij zich slechts wilde bemoeien met mensen die hem aanstonden. Als hij iets van oud-trainer Rob Jacobs heeft geleerd, dan is het wel de omgang met geldschieters, ook al zijn het 'interessant doenerige types'.
Dat moet ook wel, want hij gaat nu zelf het trainerspad op, om te beginnen komend seizoen bij de locale amateurclub EDO. Van het elftal trainers in zijn professionele loopbaan heeft Edward Metgod het meest geleerd van Dick Advocaat, een man naar zijn hart. Barry Hughes geldt als zijn ontdekker, als de man die hem destijds naar Haarlem haalde. Zoals eerder John Metgod, Edwards anderhalf jaar oudere broer, vanuit het Amsterdamse Osdorp westwaarts trok.
Bij de familie Metgod draaide het met drie zoons allemaal om voetbal. Als er op zaterdagmiddag gespeeld moest worden, dan draaide vader Metgod de deur van de kapperszaak op slot en hing een bordje op: wegens omstandigheden gesloten.
Voetballen deden de Metgoden bij DWS. John speelde er, vader deed er allerlei klusjes, dus Edward ging ook naar DWS. 'Dat was nog in de tijd dat je een proefwedstrijd moest spelen. Ze hadden geen keeper en ik zei: dan ga ik wel op de goal.' En dat is hij altijd gebleven. 'Het was geen passie of zo van me, maar ik kan me ook niet herinneren dat ik per se wat anders wilde.'
Het doel werd op een gegeven moment zijn territorium. 'Er was eens een jongen, het zoontje van een bestuurslid, die wilde ook een keer op goal staan, maar dat wou ik niet hebben. Ik ben zelfs weggelopen. Hup, spullen in de tas en naar ADO '20 bij Heemskerk. Mijn moeder achter me aan, Edw  rd. Moest ik bij het bestuur op het matje komen. Ik vond het z¢ onrechtvaardig. Hij wilde het alleen een keer voor de leut doen. Ja, dan moest-ie ook maar keeper worden. Als ik niet mag voetballen, mag hij niet keepen.'
Het keepen ging Edward Metgod steeds beter af, zeker toen hij op zijn vijftiende doorstootte naar de 1 meter 88 die hij nu meet. Eerzucht was zijn voornaamste drijfveer. 'Toen ik een stuk jonger was, kon ik echt drie, vier dagen doodziek zijn van een nederlaag. Dan moest niemand iets zeggen, want anders brak de oorlog uit. Pas als je ouder wordt, weet je: het heeft weinig zin. Je kunt je beter op iets nieuws richten.'
Vader en moeder steunden hem volop in zijn grote streven beroepsvoetballer te worden. 'Als je iets graag wilde, dan moest je er alles voor doen. Dat kregen we mee van huis.' Dat is altijd zo gebleven. Nooit gerookt, nooit gedronken, zelden naar het caf. 'Alles gefocust op het voetbal.'
Het werd op jonge leeftijd al beloond. Na zijn juniorentijd kwam Edward Metgod vrijwel meteen in het eerste van Haarlem terecht. 'Hughes belde op. Volgende week keep jij, zei hij. Rob Boersma voldeed kennelijk niet meer. Hij wilde een schokeffect.'
Een talent leek geboren. Edward Metgod werd twaalf keer gekozen voor Jong Oranje. 'Dat zegt niets, hoor. Iedereen die jong is, wordt bij wijze van spreken voor Jong Oranje gevraagd. Maar er zijn er maar weinig die een topper worden.
'En zo moeilijk is het niet om een talent te zijn. Alles wat je doet, is geweldig. Pas als ze dingen van je verwachten, dan wordt het moeilijk. Dan begint je carrire pas echt en moet je heel goed zijn of een keer een mazzeltje hebben.'
Dat had Edward Metgod niet. 'Ik zat op een gegeven moment bij de selectie van het Nederlands elftal en het was vlak voor een interland tegen Ierland. We spelen vlak daarvoor tegen Feyenoord en Gullit speelt de bal iets te kort terug. Ik duik ervoor en ik breek mijn arm.
'Vanaf dat moment ben ik niet meer bij het Nederlands elftal geweest. Ik was toen in de slag met Van Breukelen, Schrijvers en Hiele, en ik had eigenlijk langzaam maar zeker de plaats van Joop overgenomen. Het blijft een als-verhaal natuurlijk, maar ik zal nooit weten hoe zich dat verder ontwikkeld zou hebben.'
Nu staat er slechts n kruisje achter zijn naam: 10 november 1982, thuis tegen Frankrijk, 1-2 nederlaag. 'Toch heb ik niet het gevoel dat dat een breekpunt in mijn carrire was. Als ik een topper was geweest, dan was ik na het breken van mijn arm wel weer ergens terecht gekomen. Aan de andere kant moest ik wel concurreren met de keepers van Ajax, Feyenoord en PSV. En als keeper kun je maar op n plek concurreren. Numan is begonnen als midddenvelder en staat nu als linksback in het Nederlands elftal.'
Edward Metgod ziet niet om in wrok. Hij heeft vrede met de zeventien jaar die hem in het profvoetbal gegeven waren. 'In die zeventien jaar ben ik een degelijke, betrouwbare keeper geweest en dat is de eerste prioriteit die je aaan een keeper stelt. Ik ben mijn geld waard geweest. Dat is althans mijn mening. Maar die is niet toonaangevend voor de rest. Gelukkig maar.'

Foto
	Edward Metgod GOTO GUUS DUBBELMAN - DE VOLKSKRANT


Cercanías.
Cercanías (Spaans), Rodalies (Catalaans en Valenciaans) of Aldiriak (Baskisch) is de productformule van de Spaanse spoorwegen (RENFE) voor stadsgewestelijk vervoer in de stedelijke agglomeraties van Spanje. Cercanías is tevens één van de bedrijfstakken van RENFE. Er zijn Cercanías in 12 stedelijk gebieden en deze worden alle geheel of gedeeltelijk beheerd door de nationale spoormaatschappij RENFE. In de steden Madrid, Barcelona, Valencia en Bilbao is er een goede aansluiting op de daar aanwezige metrosystemen. In sommige gevallen, zoals in Madrid, kan de Cercanías een zeer effectieve manier zijn om binnen bepaalde gebieden van de stad te reizen.
Het netwerk in Madrid was in 2004 toneel van terroristische aanslagen. De aanval, waarbij 191 mensen omkwamen op de stations Santa Eugenia, El Pozo en Atocha, waren de bloedigste terroristische aanslagen ooit in Spanje.
Overdracht.
Renfe Cercanías gaat in de toekomst beheerd worden door de Spaanse autonome gebieden, in Catalonië heeft deze overdracht reeds plaatsgevonden.

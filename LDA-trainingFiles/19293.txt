Dulciaan.
De dulciaan of curtal is een blaasinstrument uit de renaissance en de rechtstreekse voorloper van de huidige fagot. De dulciaan, een dubbelriet-instrument, wordt, net als de blokfluit, in consorts gebouwd, van klein tot groot, en dus van hoog naar laag, in vele grootten en vormen.
Kenmerkend is de gevouwen conische buis met de voor blaasinstrumenten afwijkende vingerzettingen (gaten op de beide helften van de gebogen buis!). Dit bouwprincipe maakte grote exemplaren mogelijk (de voorlopers van de fagot), die voor die tijd (de renaissance) extreem lage tonen produceerden.
Orgelregister.
Heden ten dage komt de term "dulciaan" nog steeds voor als benaming van een qua klank enigszins vergelijkbaar register in het orgel.

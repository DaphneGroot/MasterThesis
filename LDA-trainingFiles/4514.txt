	Chinese varkens en foporen in Breda
	Catherine David, de artistiek directeur van de Documenta in Kassel, beloofde het maanden geleden, voordat de Documenta openging voor publiek. In dit tijdperk van toenemende mondialisering zou de Documenta een documenta van het wegvallen van grenzen worden: die tussen landen, werelddelen, disciplines en tussen kunstenaars. David zou een Documenta samenstellen waarin de 'culturele praktijken' van niet-westerse kunstenaars veel aan bod zouden komen.
Dat 'veel' valt bar tegen in Kassel. Er zijn enkele zwarte kunstenaars aanwezig, maar die leven in Londen, n Chinese, n Zuid-Amerikaanse en n Russische. Het gros van de participanten is westers.
Voor een discussie over avantgarde-kunst in bijvoorbeeld het huidige China, kan men deze zomer daarom beter naar Breda afreizen, naar de Chass Kazerne, waar in oude hangars achttien Chinese kunstenaars installaties, video's en computeranimaties laten zien. Initiatiefnemers van 'Another Long March. Chinese Conceptual Art 1997' zijn Marianne Brouwer (van museum Krller-Mller) en Chris Driessen (van de beeldententoonstellingen in het Bredase park Wolfslaar).
In de inleiding tot de catalogus signaleren de twee scherp de problemen rondom de perceptie van niet-westerse kunst in het Westen. Er is de herkenning van het identiek gebruik van materialen en technieken, een herkenning die vaak tot de kritiek leidt dat niet-westerse contemporaine kunst niet meer is dan een karakterloze adaptatie. En daarnaast is er de controversile wens in het Westen om: 'vooral dissidente kunst te willen zien - zonder een duidelijke voorstelling van wat dat in het land zelf inhoudt.' Het is een wens, 'die aansluit bij westerse clichs over regimes die (nog) niet democratisch, (nog) niet zoals wij zijn.'
De tentoonstelling die de twee hebben samengesteld bevat werk van hier in het Westen nauwelijks bekende kunstenaars die in China haast geen mogelijkheid tot exposeren hebben. Hun domein is dat van de clandestiene performance, de videokunst en installaties.
In de Chasskazerne is te zien hoe subtiel Zhang Peili op drie
videomonitoren en dubbelwandige spiegels het verschil tussen naar jezelf en naar een ander kijken langzaam opheft. Hier combineert Xu Tan de varkensdroom van de Chinese filosoof Zhuang Tzu met Francis Bacons 'Kennis-is-macht'-these. Hier 'bestraft' Chen Shaoxiong met zijn 'Sight adjuster IV' de door een gat loerende voyeur. Het sterke van deze kunstwerken is dat ze totaal zijn losgezongen van de politieke context waaruit ze voortkomen.
Daarom is des te merkwaardiger dat Brouwer en Driessen op de tekstbordjes bij de tentoonstelling juist rigide vasthouden aan het westerse interpretatiekader dat ze in de catalogus bekritiseren. Bij de fop
oren die Wang Jianwei wil ruilen tegen persoonlijke bezittingen van de toeschouwer, leggen ze bijvoorbeeld uit: 'In China is de macht van de buitenwereld heel sterk.' Zulke woorden banaliseren de kunst en dwingen haar terug in een keurslijf waar ze niet thuishoort.
Lucette ter Borg
Another Long March. Chinese conceptuele kunst. Chass Kazerne, Keizerstraat, Breda. T/m 3 aug. Di t/m za 10-17u, zo 11-17u.


	Typisch PvdA natuurlijk: ondernemerschap
	NETWERKEN is een kunst die de Wiardi Beckman Stichting beter lijkt te verstaan dan de wetenschappelijke bureaus van de andere politieke partijen. Iedere academicus met een fris idee (of twee) en het hart links van het midden, raakt vroeg of laat verstrikt in het fijnmazige web van directeur Paul Kalma en zijn adjunct Frans Becker - partijloosheid geen bezwaar. Er wordt gebeld, geschreven, gediscussieerd, herschreven, geredigeerd en ploep!, daar ligt weer een bundel artikelen, in het onderhavige geval over economisch beleid. Of het beter kan misschien.
De ideen die de linksdragende academici opwerpen, worden, overgoten met een sociaal-democratisch sausje, razendsnel over de partij uitgestort.
Berichtten niet de kranten onlangs dat Kalma en Becker vinden dat de overheid ondernemender moet worden? En dat het economisch beleid de ondernemerscultuur moet versterken? Die ideen komen uit dit boek. In n moeite door verweet het duo partijleider Kok zich blind te staren op de zegeningen van investeringen in de infrastructuur.
De snelheid waarmee de WBS ideen omzet in politiek is bijna beangstigend. Bij zoveel doortastendheid bestaat het risico dat de partij zich ook de zwak gefundeerde ideen eigen maakt. Dat is hier ten dele het geval.
Sociaal-democratisch economisch beleid: wat is dat eigenlijk? De redacteuren van de bundel, Becker en de Nijmeegse bedrijfseconoom Ben Dankbaar, constateren in hun openingsartikel dat de sociaal-democratie sinds de jaren zeventig in het defensief gedrongen is. Het macro-economisch sturingsbeleid van voor die tijd droeg een links stempel. De aanbod-economie van de jaren tachtig, die de overheid voorstelde als probleem, niet als oplossing, was rechts. De opvatting dat de markt en de overheid elkaar nodig hebben, het denken van nu, is links noch rechts: paars.
Ondernemerschap is het thema dat Becker en Dankbaar binnen de nieuwe consensus voor de sociaal-democratie reserveren. Creatieve, innovatie-gerichte ondernemers in de markt, een 'ondernemende overheid' die 'partner is voor andere ondernemende krachten in de samenleving'.
Ondernemerschap onderscheidt zich volgens het duo van het paarse thema marktwerking. Marktwerking benadrukt de (statische) efficintie: lagere prijzen voor bestaande producten door meer concurrentie. Ondernemerschap is gericht op dynamische efficintie: het vermogen te leren, nieuwe producten te verzinnen.
Hieraan kon de sociaal-democratie nog wel eens een harde dobber krijgen. 'Ondernemerschap laat zich niet eenvoudig tot voorwerp van overheidsbeleid maken', schrijft het redactie-duo, en je zou de rest van de bundel kunnen lezen als een bewijs dat deze stelling juist is. Geen van de auteurs weet duidelijk te maken hoe het ondernemerschapsbeleid er uit moet zien. Wat niet wil zeggen dat het geen leuk boek is.
Frits Prakke, ex-TNO en tegenwoordig technologie-adviseur, beoordeelt het huidige industrie- en technologiebeleid tegen de achtergrond van gewijzigde technologische en economische verhoudingen. We bevinden ons in wat Prakke noemt 'de moderne economie', ook wel het post-fordisme genoemd. De tijd voor grote, logge, productgerichte bedrijven  la Ford is voorbij. Schaalvoordelen in de productie zijn minder belangrijk geworden. De wispelturige consument heeft het in de economie voor het zeggen; bedrijven orinteerden zich op de vraag.
De overheid gaat de vraaggerichte bedrijven te lijf alsof het de productgerichte organisaties van de jaren zestig zijn. Dat kan niet goed gaan. Prakkes krachtige conclusie luidt: 'Het Nederlandse stimuleringsbeleid, industriebeleid en technologiebeleid is sinds de komst van ''de nieuwe economie'' op zijn best nagenoeg irrelevant geweest.' Hiermee gooit Prakke zonder genade het merendeel van de door Economische Zaken beheerde subsidiepotten aan gruzelementen.
Maar ook de rest van het boek krijgt door deze bijdrage een optater. Prakkes gruwelen duiken als feen vervormd weer op in de bijdrage van Jacqueline Cramer over milieubeleid. De overheid zou in haar optiek 'bestaande stimuleringsregelingen' niet alleen moeten handhaven, nee, zelfs 'aanzienlijk moeten uitbouwen'. Ook in de bijdrage van Bart Nooteboom over het midden- en kleinbedrijf wordt kwistig met subsidies en fiscale faciliteiten gestrooid. Deze inconsistentie is een belangrijke zwakte van het boek.
Prakke is spelbreker in nog een ander opzicht. Zijn analyse van de redding van vrachtwagenmaker Daf in 1993 is een ernstige waarschuwing aan het adres van zijn redacteuren. De 'ondernemende overheid' in de persoon van de toenmalige minister van Economische Zaken Andriessen was uit op het beschermen van de technologie, de doos van Koos. Daf moest blijven en Daf bleef. Met als winst- en verliesrekening dat de banken hun belangen veilig stelden ten koste van andere crediteuren; dat het falende management mocht blijven zitten; en dat de helft van de werknemers werd ontslagen. Zou 'de markt' de problemen asocialer hebben opgelost dan ondernemende Koos?
Tegenover de strenge beoordeling van de huidige beleidspraktijk steekt Prakkes beleidsagenda bleekjes af. Onuitgewerkte notities waarin, dat lijkt zeker, ondernemerschap geen prominente plaats inneemt. Hetzelfde geldt voor de bijdrage van Winfried Ruigrok en Rob van Tulder. Het duo zet zijn nuttige kruistocht tegen de ideologie van de globalisering voort - voor wie het nog niet wist: globalisering bestaat niet - , maar laat zijn lezers lelijk in de steek als de beleidsvragen worden gesteld.
Hans Schenk, specialist in industrile organisatie, schreef de meest evenwichtige bijdrage. Zijn analyse van het fusie- en overnamehoofdstuk in de nieuwe Mededingingswet is verontrustend.
Dat zit zo. Fusies van ondernemingen kunnen op (minstens) twee manieren worden bekeken. Gebruikelijk is, dat mededingingsautoriteiten fusies beoordelen op hun gevolgen voor de allocatieve efficintie. Een fusie wordt verboden als het fusie-product de concurrentie op de relevante markt belemmert. Een marktaandeel van meer dan 50 procent wordt als problematisch ervaren.
Schenk zegt: de gevolgen voor de productieve efficintie zijn veel belangrijker. Alleen als twee bedrijven samen veel efficinter produceren dan elk afzonderlijk, is zo'n fusie vanuit algemeen economisch standpunt gezien aantrekkelijk. Efficintere productie impliceert groei.
In de praktijk, Schenk haalt tientallen studies aan, blijken fusies en overnames zelden een groot effect te hebben op de productieve efficintie. De concentraties die zoveel kostbare managementtijd opslokken, zijn dus maatschappelijk ongewenst. De mededingingsautoriteiten beoordelen fusies en overnames dus aan de hand van een foute maatstaf.
Schenk is de enige auteur die een harde beleidsnoot kraakt, die met een beetje goede wil het stempel sociaal-democratisch kan worden gegeven. Hij legt immers de nadruk op de maatschappelijke effecten van concentraties. Hij zegt impliciet ook iets over ondernemerschap. Bestuurders van ondernemingen doen er verstandig aan kritischer naar acquisities te kijken. Zelf investeren is misschien verstandiger.
Op basis van deze bundel lijkt het onverstandig als de PvdA van ondernemerschap een hard thema zou maken: Kalma en Becker waren veel te gretig. Een aardig boekje is het wel.
Frank Kalshoven
Frans Becker en Ben Dankbaar (red.): Economisch beleid in een ondernemende samenleving.
Bohn Stafleu Van Loghum;  37,50.
ISBN 90 313 1817 X.

Foto
	Ook socialisten draven voor dynamisch beleid.


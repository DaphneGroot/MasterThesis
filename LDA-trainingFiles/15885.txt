Variëteit (biologie).
In de plantkunde is variëteit een taxonomische rang lager dan "soort". Als alle taxonomische rangen heeft een variëteit betrekking op een taxonomische groep, dus een groep die vanuit taxonomisch oogpunt (dus wetenschappelijk) een eenheid is. De term "variëteit" (soms ook wel "botanische variëteit") is de Nederlandse term voor wat in de "ICBN" een "variety" of "varietas" is. Veelal zal het om een in het wild gevonden plant gaan.
"Escobaria vivipara" (Nutt.) Buxb. is een cactus soort die voorkomt van Canada tot in Mexico. Er zijn negen variëteiten beschreven (waar de variëteiten van de "pincushion cactus" samen voorkomen, ontstaan hybriden). De "Escobaria vivipara" var. "arizonica" komt voor in Arizona terwijl de "Escobaria vivipara" var. "neo-mexicana" naar Nieuw Mexico vernoemd is.

Samuel Pierpont Langley.
Een poging de bemande Langley Aerodrome te vliegen op 7 october 1903 mislukte
Samuel Pierpont Langley (Roxbury (Massachusetts), 22 augustus 1834 â€“ Aiken (South Carolina), 27 februari 1906) was een Amerikaans astronoom en natuurkundige. Hij is de uitvinder van de bolometer.
Zijn infrarood-waarnemingen van de maan werden door Svante Arrhenius gebruikt om het effect van kooldioxide op de temperatuur van de aarde te berekenen. In 1947 werd de niet SI-eenheid Langley naar hem vernoemd.
Hij was secretaris van het Smithsonian Institution. Zijn laatste jaren hield hij zich bezig met vliegtuigen.

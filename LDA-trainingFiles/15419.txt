Menen.
Menen (Frans: "Menin") is een plaats en stad in de Belgische provincie West-Vlaanderen. De stad telt ruim 33.000 inwoners. In de streek zelf wordt de stad "Mjinnde" of "Meende" genoemd, in de rest van de provincie wordt de naam "Mjeenn" gebruikt.
Geschiedenis.
De stad is ontstaan aan de Leie, op de handelsweg Brugge-Rijsel. De Leie speelde een belangrijke rol in de ontwikkeling tot een belangrijk lakencentrum. De oudste naamsvermelding stamt uit 1087. In de 16e eeuw was de stad beroemd om zijn bier en telde toen 104 meester-brouwers. In 1548 werd een groot deel van de stad door brand verwoest. Als grensstad werd Menen al vroeg versterkt. De eerste omwallingen dateren uit 1578, nog tijdens de aanleg ervan werd Menen ingenomen door Malcontenten. Tussen 1579 en 1830 werd Menen tweeÃ«ntwintig maal belegerd. De belegeringen drukte zwaar op de welvaart van de stad, de bevolking was sinds 1578 massaal vertrokken naar Haarlem, de weefindustrie zou de komende tien jaren zelfs halveren.
Kernen en buurgemeenten.
Naast Menen-centrum liggen binnen de gemeente ook nog de deelgemeentes Lauwe en Rekkem. In Rekkem ligt ook nog het dorp Paradijs, dat door de A14/E17 van Rekkem gescheiden is. Binnen Menen zelf liggen in het centrum ook nog twee aparte wijken en parochies, namelijk De Barakken en Ons Dorp. Menen zelf bevindt zich grotendeels ten noorden van de Leie, Lauwe en Rekkem meer oostwaarts ten zuiden van die rivier. De bebouwing in de stadskern van Menen, meer bepaald de wijk De Barakken ten zuiden van de Leie, sluit over de Franse grens aan op die van Halewijn ("Halluin").
Kaart.
Menen, deelgemeenten en buurgemeenten. De gele gebieden zijn bebouwde kernen.
2013-2018.
Burgemeester is Martine Fournier (CD&V). Zij leidt een coalitie bestaande uit CD&V, N-VA en Open Vld. Samen vormen ze de meerderheid met 19 op 31 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Demografische evolutie.
Bron:NIS - Opm:1806 t/m 1970=volkstellingen op 31 december; vanaf 1977= inwoneraantal per 1 januari
Fusie 1977: aanhechting van Lauwe en Rekkem (+12.616 inwoners)
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.

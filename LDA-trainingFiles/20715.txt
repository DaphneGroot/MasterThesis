Matthias Reim.
Matthias Reim (Korbach, 26 november 1957) is een Duitse zanger en gitarist.
Biografie.
Matthias Reim is vooral bekend van de grote hit "Verdammt ich lieb' Dich" uit 1990, een nummer voor zijn geliefde Margaux waarmee hij in verschillenden landen (waaronder Duitsland, België en Nederland) een nummer 1-hit had. Hij schreef het nummer "Verdammt, ich lieb' Dich" zelf. Omdat niemand het lied wilde zingen, besloot hij het zelf maar het lied in te zingen en uit te brengen. Van de single werden wereldwijd meer dan 2,5 miljoen exemplaren verkocht. Zijn volgende single "Ich Hab Geträumt Von Dir", werd nog een kleine hit in Nederland en België. In Duitsland bleef hij onverminderd populair. Het eerste album dat van Reim werd uitgebracht in Nederland was "Reim", met daarop tien nummers waaronder zijn grootste hit. Hierna werd in Nederland ook nog Reim II uitgebracht, maar dit heeft geen hoge ogen gegooid.

Marum (gemeente).
Topografische gemeentekaart van Marum, oktober 2016
Marum () (Gronings: "Moarem", Fries: "Mearum") (inwoners per:, bron: CBS) is een gemeente in Noord-Nederland, in de provincie Groningen. De gemeente beslaat een oppervlakte van 64,9 km² (waarvan 0,3 km² water). Ze bestrijkt de zuidwesthoek van het Westerkwartier en ligt aan de A7, nabij het punt waar de drie noordelijke provincies elkaar ontmoeten.
Indeling.
De gemeente Marum omvat naast de hoofdplaats Marum de plaatsen Boerakker, Jonkersvaart, Lucaswolde, Niebert, Noordwijk, Nuis, De Wilp.
Twee talen en een dialect.
In de gemeente Marum spreekt een deel van de bevolking, met name de ouderen Westerkwartiers. Dit is het Gronings dialect dat het meest lijkt op de Friese taal.
De gemeente ligt tegen de grens tussen Groningen en Friesland. Daardoor wordt er in de dorpen Marum (Fries: Mearum) en De Wilp (Fries: De Wylp) ook Fries gesproken. Bij De Wilp wordt overigens aangenomen dat het Fries van de inwoners mede een gevolg is van het feit dat dit dorp is ontstaan als kolonie van Friese veenarbeiders. Deze Friese invloed is terug te zien op de vlag van de gemeente in de vorm van het pompeblêd links onder op de vlag.
Media.
De gemeente Marum heeft samen met de gemeente Grootegast een lokale omroep.
Hier worden de raadsuitzendingen van beide gemeente live uitgezonden.
De lokale omroep heet Radio Westerkwartier.
Openbaar vervoer.
Het openbaar vervoer in de gemeente Marum wordt verzorgd door vervoersmaatschappij Qbuzz, en omvat de volgende lijnen
Lijn 89 in Boerakker en respectievelijk lijn 304, 404 en lijn 504 in Boerakker en Marum komen niet in de dorpen zelf, maar hebben een halte aan de oprit van de A7.

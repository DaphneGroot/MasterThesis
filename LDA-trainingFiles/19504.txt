Eddy Annys.
Eddy Annys (-Campstein) (Wilrijk, 15 december 1958) is een voormalige Belgische hoogspringer. Hij is nog steeds Belgisch recordhouder, zowel outdoor (2,36 m) als in zaal (2,31 m). Hij nam eenmaal deel aan de Olympische Spelen, maar won hierbij geen medailles.
Loopbaan.
Met zijn persoonlijk record van 2,36 zou Annys nog altijd tot de wereldtop behoren. Typerend voor hem was dat hij dit record vestigde op een kleine meeting in Gent, terwijl het hem op grote kampioenschappen niet zo goed verging. Nadeel was natuurlijk dat hij als amateur moest opboksen tegen echte professionele atleten.
Eddy Annys werd in 1983 uitgeroepen tot Belgisch sportman van het jaar. In 1984 vertegenwoordigde hij BelgiÃ« op de Olympische Spelen. Met een sprong van 2,21 werd hij uitgeschakeld in de kwalificatieronde. Twee jaar later behaalde hij met 2,28 een bronzen medaille op de Europese indoorkampioenschappen in Madrid.
Eddy Annys was in 1987 ook te zien in de legendarische eerste aflevering van Pak de poen, de show van 1 miljoen.
In de "Man bijt hond" aflevering van 15/03/2011 was hij te zien bij de rubriek "Op rust".
Momenteel werkt hij bij Randstad als Managing Director.

 STEWART INTR WAARDE STEEG 34 PCT IN 1996. 
 AMSTERDAM, 24 jan (Reuter) - Beleggingsfonds W.P. Stewart Holdings NV heeft meegedeeld dat haar intrinsieke waarde per aandeel in 1996 met 34 procent is gestegen van $563,21 tot $754,59. 
 "Hiermee overtrof het fonds de Dow Jones met acht procent en de S&P500 met 13,8 procent," aldus de in aandelen van grote Amerikaanse non-cyclische bedrijven beleggende W.P. Stewart. 
 In Nederlandse guldens bedroeg de stijging van de intrinsieke waarde het afgelopen jaar zelfs 45,2 procent. 
 Het eigen vermogen van het in juni vorig jaar op de Amsterdamse beurs geintroduceerde fonds groeide met ruim 78 procent van 79 miljoen dollar tot 141 miljoen eind 1996. 
 Stewart signaleert dat de Amerikaanse beurzen het nu lopende jaar onrustig zijn begonnen maar zegt te verwachten dat kwaliteitsaandelen met een consistente winstgroei zich nog meer dan in 1996 in positieve zin zullen onderscheiden. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

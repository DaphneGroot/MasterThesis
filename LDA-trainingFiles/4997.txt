	In het stempelhokje brandde geen lamp
Het stempelhokje van Hindeloopen was in de ochtenschemering onverlicht toen de koplopers, onder wie Piet Kleine, passeerden. Kleine en Ren√© Ruitenberg misten de controlepost en werd naderhand gediskwalificeerd. De Drent was als vijfde over de finish gegaan, Ruitenbherg als dertiende.
Stempelaar Sietse Sijtsma heeft gisteren bevestigd dat er geen verlichting was op het moment dat Kleine het stempelhokje passeerde. Sijtsma: 'Er hingen lampen in het stempelhokje. We hebben daar nooit acht op geslagen. Pas bij de tweede groep hebben we de lampen ontstoken.'
Het bestuur heroverweegt de diskwalificatie van Kleine en Ruitenberg. Het tweetal zal naar alle waarschijnlijkheid zaterdag worden gerehabiliteerd. Voor Boukje Bron had het Elfstedenbestuur dinsdag al goed nieuws. De Friezin kreeg de derde plaats toegewezen. Jenita Smit zakte een plek en eindigde als vierde.


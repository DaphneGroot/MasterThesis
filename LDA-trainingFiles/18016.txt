 SLIGRO VERWACHT WINSTGROEI VAN 20,9 PCT. 
 VEGHEL, 15 jan (Reuter) - Levensmiddelengroothandel Sligro Beheer NV heeft meegedeeld dat zij over 1996 een voorlopige netto winst verwacht van 19,7 miljoen gulden, 20,9 procent meer dan de 16,3 miljoen die in 1995 werd geboekt. 
 De omzet is met 10,1 procent gestegen tot 952,8 miljoen gulden hetgeen voor een groot deel het gevolg was van overnemingen. Autonoom bedroeg de omzetgroei 2,2 procent. 
 Per aandeel steeg de winst met 13,3 procent van 5,32 gulden tot 6,03 gulden, hetgeen in lijn is met eerdere prognoses. 
 Sligro zal haar definitieve cijfers, het dividendvoorstel en de vooruitzichten publiceren op 3 februari. 
 (c) Reuters Limited 1997. 

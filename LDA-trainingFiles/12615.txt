Akiba Rubinstein.
Akiba Kiwelowicz Rubinstein (Stawiski, 12 december 1882 – Antwerpen, 15 maart 1961) was een Joods-Poolse schaakgrootmeester (Stawiski viel toentertijd onder Rusland).
Oorspronkelijk zou hij rabbijn worden, maar omdat hij in 1903 in een schaaktoernooi in Kiev vijfde werd besloot hij professioneel schaker te worden.
Hij was behalve een groot theoreticus ook een bekwaam schaker in de praktijk: in 1907 was hij kampioen van Rusland.
Door de beide wereldoorlogen heeft het schaken hem financieel niet veel opgebracht.
Hij kwam niet graag onder de mensen, werd op den duur mensenschuw en eindigde zijn leven in 1961 in een sanatorium in België waarvoor hij de kosten niet zelf kon opbrengen: er werd een fonds voor hem opgericht. België was ook het land waar hij tijdens de Tweede Wereldoorlog verbleef.
Rubinsteinvarianten.
1. d4 d5 2. c4 dc 3. Pf3 Pf6 4. e3 e6 5. Lc4 c5 6. 0-0 a6 7. a4 ("zie diagram")
Een andere Rubinsteinvariant, die uit het Nimzo-Indisch, ontstaat na de zetten:1. d4 Pf6 2. c4 e6 3. Pc3 Lb4 4. e3 0-0 5. Pe2 ("zie diagram").Kenmerkend voor deze Rubinsteinvariant is de zet e3.

Philippeville.
Philippeville is een stad in de Belgische provincie Namen, aan de noordkant van de Fagne. De stad telt zo'n 9000 inwoners en ligt op een hoogte van 269 meter.
Overige kernen.
Fagnolle, Franchimont, Jamagne, Jamiolle, Merlemont, Neuville, Omezée, Roly, Romedenne, Samart, Sart-en-Fagne, Sautour, Surice, Villers-en-Fagne, Villers-le-Gambon en Vodecée.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Geschiedenis.
Na de val van de vesting Mariembourg in 1554 zag keizer Karel V zich genoodzaakt een nieuwe vestingstad te bouwen, die de grens met Frankrijk in het oog moest houden. Omdat Karel in 1555 abdiqueerde, noemde hij het nieuwe stadje naar zijn zoon, de toekomstige Filips II: "Philippopolis", "Philippeville".Het werd aangelegd volgens precies dezelfde principes als Mariembourg, met stervormig aangelegde straten rond een centraal plein. Op de plaats van de vestingwerken, die in 1860 ontmanteld werden, zijn ringlanen aangelegd.
Onder de stad bevinden zich 10 km lange onderaardse gangen uit de zeventiende eeuw, die ooit de buitenposten met de centrale vesting verbonden. Een deel van deze gangen is open voor toeristen.
Bij het Tweede verdrag van Parijs van 20 november 1815 werd Philippeville, samen met Mariembourg, Bouillon en Chimay, alsnog gevoegd bij het Verenigd Koninkrijk der Nederlanden.
Bestuur.
Het bestuur voor 2007-2012 bestaat uit een coalitie van PS en de kartellijst IC-cdH.

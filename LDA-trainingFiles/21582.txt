Calvados (drank).
Calvados is een op cognac gelijkende sterke alcoholische drank (40% - 45%) verkregen door het destilleren van appelcider. De drank is afkomstig uit het gelijknamige departement (Calvados) in Normandië.
Bereiding.
De appelcider wordt tweemaal gedestilleerd, wat resulteert in een destillaat met een alcoholpercentage van 69% tot 72%. Hierna volgt een rijping op eikenhouten vaten. De rijptijd kan variëren van 1 tot 5 jaar. Tijdens het rijpingsproces verliest het destillaat een deel van zijn alcohol. Voordat de calvados verkocht wordt, wordt hij met een kleine hoeveelheid karamel gekleurd, maar niet gezoet, zodat de droge smaak behouden blijft.

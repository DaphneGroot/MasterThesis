Fedde Schurerpriis.
De Fedde Schurerpriis was een debutantenprijs voor Friese schrijvers en dichters en is vernoemd naar de Friese dichter Fedde Schurer. Deze literatuurprijs bestond sinds 1984 en werd elke drie jaar ter beschikking gesteld door Gedeputeerde Staten van Friesland. De prijs bestond in 2002 uit een oorkonde en een bedrag van 2000 euro. In 2005 werd er voor de eerste keer ook een "Fedde Schurerpublykspriis" uitgereikt. De prijs werd altijd gelijk uitgereikt met de dr Obe Postmaprijs.
De winnaar werd bepaald door Gedeputeerde Staten van Friesland, op voordracht van een vakjury.
In 2012 is de prijs opgeheven en vanaf 2014 heeft de Douwe Tammingapriis de functie van debuutprijs overgenomen.

Nieuwmondigen.
Nieuwmondigen (Deuterostomia) is een superstam binnen het onderrijk Eumetazoa. Het belangrijkste onderscheidend kenmerk van deze diergroep ten opzichte van andere soorten is dat bij de ontwikkeling uit het embryo zich een spijsverteringkanaal met twee openingen vormt. In een embryo van een nieuwmondige wordt de eerste opening de anus, de tweede de mond. Bij de Protostomia (oermondigen) is dit precies andersom. Andere dieren hebben óf één opening óf geen expliciet spijsverteringskanaal.
Taxonomie.
Vroeger werden hier ook de Chaetognatha (pijlwormen) bijgerekend, maar genetisch onderzoek heeft uitgewezen dat ze bij de Protostomia horen.

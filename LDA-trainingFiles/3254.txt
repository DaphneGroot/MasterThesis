	Nationale Ballet gaat op machotoer met de Rolling Stones
	Het Nationale Ballet: Rooster. Choreografie: Christopher Bruce. reprises: Collective Symphony en Violon Concerto. 25 april. Stadschouwburg Amsterdam. tournee: april en mei.
Hoe dans je op muziek van de Rolling Stones? En dan niet in de disco, maar op een keurig schouwburgpodium met een groep balletdansers. De Engelse Christopher Bruce draait er zijn hand niet voor om. Eerder maakte hij choreografien op songs van Bob Dylan (Moonshine) en op die van Billy Holliday. Rooster maakte hij in 1991 bij het Ballet du Grand Thtre de Genve. Hij koos acht bekende nummers van de Rolling Stones.
Het stuk opent met het melancholieke Little Red Rooster. Het opzwepende Sympathy bewaart hij voor het slot. Bruce associeert de Stones-nummers met machogedrag. Dat wordt ook nadrukkelijk gedemonstreerd. Met een ijdel, sensueel gebaar strijkt danser Robert Bell bij de opening van het stuk zijn gladde haren naar achteren, werpt een woeste blik richting zaal en trekt in een ruk zijn stropdas aan, alsof hij zijn gulp dichtritst. Zijn gebaren worden versterkt door een achtergrondkoortje van vier dansers dat hem imiteert.
Minder macho is Lady Jane. Vijf paren dansen een moderne variant op hofdans, met een gemanieerde revrence bij het begin en aan het slot. Op No fade away en Paint it black is het swingen geblazen, rock 'n rollen en shaken. Ruby Tuesday leent zich weer voor een lyrische benadering. In een melancholiek stemmende vrouwensolo komen de hippiegevoelens en -idealen van weleer tot uitdrukking.
Vaker is de dans fel en krachtig van aard. Lange en wijde sprongen voor de mannen peppen het dansstuk op en geven er het expressieve karakter aan dat Bruce' werk uit de jaren zeventig typeert. In Nederland werd dat vooral bekend door het Nederlands Dans Theater, dat onder meer zijn markante, politiek gengageerde Ghostdances - over de onderdrukking van het Chileense volk - op het repertoire had staan.
Rooster is juist een ongecompliceerd, puur onderhoudend stuk. Bij Het Nationale Ballet zorgt dat overigens wel voor afwisseling. Het moderne repertoire van dit gezelschap is vaak serieus, ook in dit programma. Rooster zit ingeklemd tussen Balanchines Violin Concerto (1972) en Collective Symphony (1975). Dat laatste stuk is gemaakt door Rudi van Dantzig, Toer van Schayk en Hans van Manen, in de periode zij d toonaangevende huischoreografen waren. Collectief is het werk in de zin dat Stravinsky's Symphony in C de basis vormde en Balanchine als inspirator gold.
Dat uitganspunt ligt het meest in de lijn van Van Manen. Zijn aandeel is het best overeind gebleven. Mede omdat hij zich beperkte tot zeven dansers waarmee hij onder meer een mannenkwartet, een trio en een duet maakte. Eenvoud en helderheid doen hun werk, ook twintig jaar na dato. Het minst Balanchinesk is Van Schayks aandeel, herkenbaar aan de grillige signatuur. Alleen hij kan op het bizarre idee komen om ineens de dansers als schaapjes af te laten gaan. Van Dantzig heeft zich in deze gezamenlijke formule het meest moeten forceren: abstract neo-klasiek ballet was nooit zijn stijl. Je krijgt de indruk dat hij zich pas kon uitleven bij het creren van een mannensolo, nu gedanst door Boris de Leeuw.
Regelmatiger wordt Violin Concerto uitgevoerd, hier met het sterke solistenpaar Nathalie Caris en Wim Broeckx. Het tweede duo (Jeanet Vondersaar en Clint Farha) werkte zich met meer moeite door de materie heen. Relaxter was het te kijken naar het ensemble, dat vlot door de syncope ritmes heenswingde.
Isabella Lanz


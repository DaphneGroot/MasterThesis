 GIESSEN STOPT GESPREKKEN MET WILTON-F. 
 KRIMPEN AAN DEN IJSSEL, 7 okt (Reuter) - Scheepswerf Van der Giessen-De Noord NV heeft meegedeeld dat haar gesprekken met Wilton Fijenoord Holding over samenwerking niet verder zullen worden vervolgd. 
 Over "enkele condities" kon geen overeenstemming worden bereikt, aldus Van der Giessen in een kort persbericht. 
 Over welke voorwaarden geen akkoord kon worden bereikt doet het bedrijf geen verdere mededeling. 
 Van der Giessen zei in augustus dat zij met Wilton Fijenoord zou gaan onderzoeken of er mogelijkheden tot samenwerking waren. Het was toen de bedoeling dat onderzoek uiterlijk begin november af te ronden. 
 Eerder zei Van der Giessen dat zij voor heel 1996 een netto winst verwachtte die op ongeveer de helft zou uitkomen van de 15,9 miljoen gulden die in 1995 werd verdiend. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

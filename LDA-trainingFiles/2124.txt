	Isralisch cordinator voor Libanon, Uri Lubrani, verzet zich tegen eenzijdige terugtrekking uit 'veiligheidszone' 'Het is helaas makkelijk rotzooi te trappen vanuit Zuid-Libanon'
	Van onze correspondent
Jan Keulen
 TEL AVIV
'We zijn niet gelukkig met de situatie in de veiligheidszone', zegt Uri Lubrani (70), cordinator op het Isralische ministerie van Defensie voor Libanese aangelegenheden. 'Niemand is er gelukkig mee. Maar het werkt. Er zijn sinds 1983-'84 maar zeven burgers omgekomen in het noorden van Isral. Als we niet in Zuid-Libanon aanwezig waren geweest, waren dat er veel meer geweest.'
Lubrani, die al veertien jaar geldt als een van de belangrijkste architecten van het Isralische Libanon-beleid, beaamt zuchtend dat er de afgelopen jaren wel veel burgers zijn gedood in Libanon waar de shi'itische beweging Hezbollah een guerrillastrijd tegen het Isralische leger voert. Na de grootscheepse militaire operatie in april 1996, 'Druiven der gramschap', werd een akkoord bereikt waarbij Isral beloofde de Libanese burgerbevolking niet langer te treffen.
Het comit bestaande uit vertegenwoordigers van de Verenigde Staten, Frankrijk, Syri, Libanon en Isral, dat de naleving van het akkoord moet controleren, heeft zich enkele malen zeer kritisch over Isralische militaire acties in Libanon uitgelaten.
Inderdaad, zegt Lubrani, er zijn klachten. 'Maar het is nu eenmaal niet altijd mogelijk met chirurgische precisie militaire operaties uit te voeren.' Hij wijst erop dat Hezbollah vanuit Zuid-Libanese dorpen opereert. 'Voortdurend hebben we tegen het comit gezegd dat Hezbollah zich verschuilt in bevolkingscentra. Wij zijn reguliere militaire strijdkrachten. Zij hebben geen bases, en ze gebruiken, met voorbedachten rade, de dorpen.'
Lubrani gelooft niet in een eenzijdige Isralische terugtrekking uit Libanon. 'Het zou het recept zijn voor hernieuwde grootscheepse Isralische militaire actie in Libanon, want we zouden geen ander middel tot onze beschikking hebben. Als Hezbollah door zou gaan met haar terreurdaden, over de grens heen, zouden we drastische stappen moeten nemen.
'We zouden in dat geval terug moeten slaan als gekken, zeggen de voorstanders van een unilaterale terugtrekking. Maar dat zou ons terugbrengen tot de Litani-rivier of Awali-rivier. Willen we dat? Je moet vooruit kijken. Wat gebeurt er als we ons terugtrekken? Wie geeft ons de garantie dat een van de leiders in Teheran niet zegt: we zijn erin geslaagd ze uit Libanon te gooien, laten we nu doorgaan met de strijd, want dit is het woord van God?
'Controleert premier Hariri (van Libanon, red.) Hezbollah soms? Hezbollah is een verlengstuk van de Iraanse buitenlandse politiek.' De in Iran geboren Lubrani, die voor de Islamitische revolutie van 1979 zeven jaar doorbracht in Teheran als Israls ambassadeur bij de sjah, gelooft heilig dat met de 'irrationele mullahs' geen overeenstemming mogelijk is.
'Ze zijn geobsedeerd door het idee hun revolutie te exporteren. Ze bouwen een infrastructuur in Bosni, ze hebben bases in Sudan. De belangrijke positie van Hezbollah binnen de shi'itische gemeenschap in Libanon is zonder enige twijfel te danken aan de steun die ze uit Iran ontvangen: meer dan honderd miljoen dollar per jaar.'
Maar kan, na een Isralische terugtrekking uit Libanon, Hezbollah op de steun rekenen die ze nu geniet bij een deel van de Libanese publieke opinie? Zou de beweging haar legitimiteit niet verliezen?
'Om rotzooi te trappen aan de Libanees-Isralische grens heb je maar een paar mensen nodig. Je hebt maar twee terroristen nodig die bijvoorbeeld vanuit Libanon op een schoolbus schieten in Noord-Isral. Wie geeft ons de garantie dat dit niet gebeurt? Alleen als Isral en Libanon het eens worden over veiligheidsregelingen zal het misschien niet gebeuren en zelfs dan heb je nog geen waterdichte garanties.'
Zelfs als de leiders van Hezbollah zouden zeggen dat ze de strijd niet voortzetten over de grens heen? Zelfs als ze niet meer zouden praten over de bevrijding van Jeruzalem?
'We kennen sjeik Fadlallah (de spirituele leider van Hezbollah, red.). We kennen de mensen die beslissingen nemen bij Hezbollah. Ze zeggen zoiets overdag en 's nachts vallen ze aan. . . En zelfs al zou Hezbollah de strijd staken, dan nog heb je de door Syri gesteunde radicale Palestijnse groepen van Jibril, Munir Maqdah, Hawathmeh. Die gaan door.'
In de Isralische pers is de afgelopen dagen gewezen op het feit dat Unifil, de VN-Vredesmacht die al sins 1978 in Zuid-Libanon is gelegerd, wellicht een rol zou kunnen spelen na een Isralische terugtrekking. Lubrani schudt zijn hoofd. 'Niet met het huidige mandaat van Unifil. Ze kunnen niet op tegen de terroristen. Unifil kan alleen de terroristen vriendelijk vragen hun wapens in te leveren, dat is alles. Ze kunnen geen terrorist voor het gerecht brengen of in de gevangenis stoppen.
'Ik zeg niet dat Unifil nergens goed voor is. De VN-soldaten zorgen voor enige stabiliteit in het gebied, maar niet genoeg. Ze zijn goed voor twintig procent stabiliteit, we hebben honderd procent nodig. Unifil is ook lastig voor ons. De vredesmacht bestaat uit contingenten van landen waarmee we goede relaties hebben. Als een Unifil-soldaat gewond raakt, hebben we een probleem met het bevriende land waar hij vandaan komt.'
Voor Lubrani ligt de sleutel van de oplossing van het probleem bij Syri. Smalend herinnert hij aan het bezoek dat de Libanees Hariri enige dagen geleden aan Parijs bracht. 'Na zijn gesprek met president Chirac verklaarde Hariri breed lachend dat Frankrijk geen plannen heeft troepen te legeren in Zuid-Libanon. Waarom? De Syrirs hadden tegen Hariri gezegd dat ze geen voorstanders zijn van Franse troepen in Libanon. Zo simpel is het.
'Libanon kan niets beslissen zonder de Syrirs. Daarom is een regeling met Beiroet, zonder dat de Syrirs er bij betrokken zijn, onmogelijk.' Lubrani heeft zijn hoop gevestigd op het bezoek dat premier Netanyahu dezer dagen brengt aan Washington en waar over een hervatting van de Isralisch-Syrische onderhandelingen wordt gepraat.
Dat Netanyahu's bezoek deze week werd voorafgegaan door een aantal Isralische luchtaanvallen diep in Libanon, bij Baalbek aan de Libanees-Syrische grens en Na'ameh vlakbij Beiroet, heeft volgens Lubrani geen politieke betekenis. 'We doen het de hele tijd. Als er een doel is dat geraakt of uitgeschakeld moet worden, slaan we toe.'
Bij een akkoord tussen Syri en Isral zal de Iraanse factor in Libanon minder belangrijk worden, denkt Lubrani. 'Ik ben er zeker van dat het dan moeilijk zal zijn voor Iran zijn hulp aan Hezbollah voort te zetten. Als Syri zegt ''Geen terreur meer'' is het afgelopen.'


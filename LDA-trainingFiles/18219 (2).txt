Herintroductie.
Wanneer een soort in een gebied is uitgestorven, de reden voor dat uitsterven is weggenomen en er geen kans is dat de soort zelfstandig terugkeert, dan kan tot herintroductie worden overgegaan.
Omdat er aan allerlei voorwaarden voldaan moet worden om tot een gezonde populatie te komen, dient een herintroductie samen te gaan met het monitoren van de voortgang. Een van de valkuilen is om te volstaan met het eenmalig vrijlaten van een groep dieren; inteelt is een factor die dan een grote rol kan spelen. Ook is het belangrijk dat het gebied niet te klein is omdat een gezonde veerkrachtige populatie niet te afhankelijk mag zijn van toevallige omstandigheden.

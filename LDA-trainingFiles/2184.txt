	Republiek?
	Piet Grijs in Vrij Nederland, 19 oktober 1996: 'Neen, mijnheer Vinken, nee mijnheer Knapen, nee meneer Van Vollenhoven, nee meneer Van Amerongen, nee meneer Van Linschoten, nee meneer van Heijningen, nee meneer Couwenbergen, nee meneer Staatsen, meneer Wintzen, meneer Verhoeven, nee, nee en nog eens nee! Ik doe niet mee.'
Emeritus-hoogleraar nieuwe geschiedenis A. van Deursen: 'We zijn een paar honderd jaar republiek geweest. Toen Philips II in 1581 werd afgezworen als graaf van Holland, werd Nederland een republiek. Overigens kwamen daarin wel de Oranjes steeds meer naar voren. Na de Franse overheersing kwamen de Oranjes aan het hoofd van de staat te staan.
'Van een krachtige republikeinse stroming is in Nederland nooit sprake geweest. Wel even bij de socialisten, maar daar begon de voorkeur voor die staatsvorm al in de jaren dertig te slijten. Ik zie niets in een hernieuwde discussie, het is nooit echt aan de orde geweest. En wat is de specifieke deskundigheid van deze mensen? Ze komen uit het bedrijfsleven, dient een republiek hun belangen? En deze discussie zou je toch via de politiek moeten voeren?'
Irne Diependaal, publiciste: 'Vroeger had je de herensociteiten, waar men diep weggezakt in een leren fauteuil met elkaar kon babbelen. Nu moet je iets arrangeren om bij elkaar te komen. De republiek is daar natuurlijk een mooi onderwerp voor, want daar heeft iedereen een mening over. Dit zijn heren van stand die samen willen dineren, het onderwerp doet er denk ik minder toe. Dat alleen autochtone mannen in aanmerking komen kan me niet zoveel schelen. Ik hoef er niet bij, ik ben geen captain of industry.
'Ik vind de Europese monarchie zo fascinerend, dat ik er een studie van maak, hoewel ik noch monarchist, noch republikein ben. Het leuke is dat het politiek gezien om een anachronisme gaat, maar dat het zozeer van gedaante is veranderd, dat het nog steeds een functie heeft. Ik denk zeker dat de monarchie een toekomst heeft, zolang zij zich maar aanpast aan de tijd en datgeen wat de bevolking wil.'
Prof. P. Maas, bijzonder hoogleraar parlementaire geschiedenis na 1945, oefende eerder kritiek uit op de te grote macht van Beatrix bij kabinetsformaties: 'Het is een storm in een overvol glas jenever. Er is op dit moment geen behoefte aan een discussie over onze staatsvorm. Het gaat hier voornamelijk om mensen in de luwte des levens, die destijds via hun pr-medewerkers alle mogelijke moeite deden om leden van het koninklijk huis op bezoek te krijgen.
'Ik neem het Republikeins Genootschap, in dit verband, absoluut niet serieus. De monarchie kan rekenen op heel brede steun onder het volk, en het bestaan van dit gezelschap zal eerder leiden tot meer dan tot minder steun voor de monarchie.
'Zelf ben ik heel pragmatisch. Zolang het erg goed gaat, is er geen enkele reden er vanaf te stappen. Bovendien kent de Grondwet voldoende waarborgen om in geval van nood de volkssoevereiniteit door te zetten. Stel, Willem-Alexander heeft banden met Dutroux, dan wordt hij echt geen koning. Dat valt tegen te houden, die garantie is er.'
Woordvoerder F. Lektimur van de Jonge Democraten, die hebben gepleit voor een referendum over de monarchie: 'We juichen het bestaan van dit gezelschap toe, want het zorgt voor een discussie over de monarchie. We zijn als democraten voorstander van een zo democratisch mogelijke staatsvorm. Overigens betwisten we het functioneren van het huidige staatshoofd niet, maar het zou goed zijn om als zij vertrekt, een referendum te houden over de vraag wat het volk wil.
'Besluit 4 van het Genootschap dat zegt dat alleen autochtone mannen lid mogen worden, is voor ons onacceptabel. Iemand zei: als het Genootschap zo denkt, is het nog conservatiever dan het koningshuis. Ik kan me voorstellen dat menig allochtoon dan nog liever de Koningin der Nederlanden heeft. Ik neem die opsteling serieus, gezien het elitaire karakter van het gezelschap. Hoge heren die in het geheim bezig zijn, daar past zo'n besluit wel bij.'
M. Rabbae, Tweede-Kamerlid voor GroenLinks: 'Ik heb helemaal geen moeite met het bestaan van zo'n groep grijze conservatieve heren. Als de koningin machtig zou zijn, zou ik hun denkbeelden delen. Dat is niet het geval, de macht ligt bij het parlement en het kabinet, dus ik heb geen moeite met het koningshuis.
'Wat Besluit 4 betreft: ieder initiatief in dit land dat niet gedragen wordt door vrouwen en allochtonen is gedoemd te mislukken. Ik wens de heren smakelijk eten.'
Piet Grijs in Vrij Nederland, 19 oktober vorig jaar: 'Heren! Verman u! Wat heeft u te verliezen? U heeft alle tien een schitterende carrire achter u. In Nederland kan een republikein niet vanwege zijn overtuiging gestraft worden. Zet het idiote idee dat uw genootschap geheim moet blijven, opzij. Betreed met open vizier het toernooiveld en gooi die Oranjes van hun paarden.'
Harmen Bockma


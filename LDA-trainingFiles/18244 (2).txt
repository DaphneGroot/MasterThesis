Sentosa (eiland).
Sentosa is het op drie na grootste eiland van Singapore. Het ligt aan de punt van de zuidkust. Het eiland heeft een strand van meer dan twee kilometer lengte aan de zuidkust. Ook ligt het meest zuidelijke punt van het Aziatische continent op het eiland. Het is tegenwoordig voornamelijk een vakantie eiland (en wandelpark voor dagjesmensen) en heeft accommodaties van kampeergronden tot luxe hotels. Het eiland heeft ook 2 golf courses en veel toeristische attracties. Ook liggen er nog de fortificaties van het Fort "Siloso" uit de Tweede Wereldoorlog, dit is Singapore's enige bewaard gebleven kustverdediging.
Bereikbaarheid.
Het eiland is bereikbaar via een dam en via een kabelbaan. Met de bus naar het eiland kost 1 dollar. Auto's en taxi's kost het 2 dollar om het eiland op te komen. Op het eiland zelf rijden meer bussen en is er een monorail. Er wordt ook gefietst.
Geschiedenis.
In de jaren 80 van de 19e eeuw werd het eiland door de Britten uitgekozen als een plaats voor fortificaties voor de verdediging van Singapore. In de jaren na de Tweede Wereldoorlog stond Sentose bekend als "Pulau Blakang Mati" wat vertaald in het Nederlands grofweg "het eiland van de dood van achteren" betekent. Het eiland kreeg deze bijnaam omdat de meeste verdedigingswerken op het zuiden gericht waren in de verwachting van een Japanse invasie vanuit de zee. De Japanners vielen Singapore en daarmee Sentosa echter van achteren aan en daardoor werden de verdedigingswerken snel overwonnen.
Toekomst.
Aan de oostkust van het eiland vindt landaanwinning plaats voor de aanleg van nieuwe hotels en luxe priv√© woningen. Ook worden er nieuwe stranden aangelegd. Deze herstructerering kost 10 miljard dollar. Ook wordt er een lightrail verbinding aangelegd van het metrostation "Harbourfront" van de North-East lijn op het vasteland naar het eiland om daar aan te sluiten op de monorail.
Attracties.
Zie ook Singapore van A tot Z

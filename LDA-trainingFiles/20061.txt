E-mailtoernooi.
Een e-mailtoernooi is een schaaktoernooi dat gespeeld wordt via internet, dus met de computer. Het is een vorm van correspondentieschaak, de spelers zitten dus niet achter hetzelfde bord en mogen de ontstane stellingen analyseren zo vaak ze dat maar willen. Het vervangt steeds vaker het traditionele correspondentieschaak waarbij de zetten per post worden verstuurd omdat e-mail sneller is en omdat steeds meer schakers over een PC kunnen beschikken. De NBC organiseert de laatste jaren regelmatig e-mail toernooien, niet alleen de kwalificatietoernooien, maar ook het toernooi om het kampioenschap van Nederland. Het grote toernooi "Kampioen der Wereldkampioenen" dat in 2001 door de ICCF georganiseerd werd, is ook een e-mail toernooi.Het vervangt ook het telefoonschaak.

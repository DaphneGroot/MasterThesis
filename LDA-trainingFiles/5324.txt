	Funaki in Innsbruck beste skispringer
De Japanner Kazuyoshi Funaki heeft zaterdag in Innsbruck de derde wedstrijd van de Vierschansen-tournee gewonnen. De Aziaat won met 254,1 punten (116,0+113,5 meter) voor de Sloveen Primoz Peterka (118,5+111 m, 253,1 punten). De derde plaats was voor de Fin Ari-Pekka Nikkola (114,0+112,5 m, 246,7 punt).
Peterka heeft met de wedstrijd in Bisschofshofen nog voor de boeg de leiding in het algemeen klassement, voor de Oostenrijker Andreas Goldberger en de Japanner Takanobu Okabe.


Kruishoutem.
Kruishoutem is een plaats en gemeente in de Belgische provincie Oost-Vlaanderen. De gemeente ligt tussen Deinze en Oudenaarde en telt ruim 8.000 inwoners, die Kruishoutemnaars worden genoemd.
Kernen.
Kruishoutem bestaat naast Kruishoutem-centrum en het gehucht Marolle nog uit de deelgemeenten Lozer, Nokere en Wannegem-Lede. Wannegem-Lede zelf bestaat uit het dorp Wannegem in het westen en het dorp Lede in het oosten.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Evenementen.
Kruishoutem staat vooral bekend als eiergemeente. Jaarlijks tijdens het paasweekend zijn er de "gulden eifeesten". Naast de verkiezingen van eierboer en eikoningin is er een eierworp vanop de kerktoren.
Structuur.
De gemeente Kruishoutem ligt in het kieskanton Kruishoutem in het provinciedistrict Oudenaarde, het kiesarrondissement Aalst-Oudenaarde en de kieskring Oost-Vlaanderen.
2013-2018.
Burgemeester is Joop Verzele van de CD&V. Deze partij heeft de meerderheid met 15 op 19 zetels.
Resultaten gemeenteraadsverkiezingen sinds 1976.
De zetels van de gevormde coalitie staan vetjes afgedrukt
Sport.
Het recreatiegebied de Kerkakkers, gelegen in het centrum van Kruishoutem, bezit terreinen voor verschillende sporten. Een aantal voetbalterreinen worden er gebruikt door voetbalclub KVC Nokere-Kruishoutem. Verschillende outdoor en indoor tennisvelden worden bespeeld door tennisclub TC Sportec en er is een beachvolleybalveld en een finse piste. Verder grenzen de lokalen van de scouts Inch Allah Kruishoutem ook aan de Kerkakkers. Het recreatiegebied werd in 2009 gerenoveerd en geÃ«galiseerd door de gemeente.

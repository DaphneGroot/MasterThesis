Treo.
Treo is de naam van een reeks smartphones die vanaf 2002 op de markt is gebracht. Het apparaat is een combinatie van een pda en een mobiele telefoon en is oorspronkelijk ontwikkeld door het Amerikaanse bedrijf Handspring. Sinds eind 2003 is Handspring overgenomen door Palm, Inc. Daardoor werd de Treo 600 door Palm, Inc. (toen tijdelijk PalmOne geheten) op de Nederlandse markt gelanceerd. De modellen vóór de Treo 600 worden niet meer geproduceerd.

Hoogezand-Sappemeer.
Topografische gemeentekaart van Hoogezand-Sappemeer, oktober 2016
Hoogezand-Sappemeer () (Gronings: "Hogezaand-Sapmeer", inwoners per:, bron: CBS; in 1960: 23.681; 1971: 30.675; 2000: 33.053; 2013: 34.532) is een gemeente in Noord-Nederland, in de provincie Groningen. De gemeente beslaat een oppervlakte van 73,05 km² (waarvan 5,05 km² water).
Geschiedenis.
De huidige gemeente Hoogezand-Sappemeer maakte oorspronkelijk deel uit van het gebied het Gorecht dat bestuurd werd door de stad Groningen. De dorpen Westerbroek en Kropswolde waren destijds al kerspelen in het Gorecht, de rest van de huidige gemeente bestond uit woeste gronden.
In de 17e eeuw werd begonnen met de ontginning van de veengronden. Tijdens deze ontginning ontstonden de dorpen (en gemeenten) Hoogezand en Sappemeer. Sappemeer was daarbij aanvankelijk de belangrijkste plaats, maar het werd later overvleugeld door Hoogezand. Per 1 april 1949 is door het samengaan van beide gemeenten de gemeente Hoogezand-Sappemeer ontstaan.
Viering 300-jarig bestaan Hoogezand en Sappemeer, Polygoonjournaal 1928
Winkelen.
Winkelen kan men onder meer in winkelcentrum De Hooge Meeren. Andere winkelcentra zijn te vinden in Martenshoek en Sappemeer. Sinds 2007 wordt een winkelcentrum ingericht in het zuiden van de stad onder de naam "Winkelpark".
Openbaar vervoer.
Aan de spoorlijn Groningen-Nieuweschans liggen 4 stations binnen de gemeente Hoogezand-Sappemeer: Kropswolde, Martenshoek, Hoogezand-Sappemeer en Sappemeer Oost. De treinen van Arriva rijden 2 x per uur tussen Groningen en Winschoten-Nieuweschans, en (sinds 1 mei 2011) 2 x per uur tussen Groningen en Veendam. Daarmee vertrekt vanaf alle vier de treinstations elk kwartier een trein naar Groningen.Qbuzz verzorgt sinds 13 december 2009 met streekbussen het busvervoer.

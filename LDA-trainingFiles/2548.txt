	'Hij is alles wat ik heb, hij is mijn waarde'
	'Het moest gewoon gebeuren dat mijn kind ter wereld kwam. Ik heb wel aan abortus gedacht, maar om eerlijk te zijn was ik bang: als ik dit kind weghaal, krijg ik misschien geen ander meer, ga ik kapot. Het maakt me niet uit om bij een tweede kind abortus te plegen, maar dit eerste kind wilde ik houden. Ik dacht: ik wil echt zien wie hij is, weet je. Ik was zo benieuwd.
'Een vakantieliefde, dat heb je wel eens h? Ik heb geen voorbehoedmiddel gebruikt. Ik dacht: laat maar gaan, ik word toch niet zwanger. Ik schrok me kapot toen het wel zo was. Ik was vijftien jaar oud. Ik was bang om het tegen mijn moeder te zeggen. Maar ze voelde het, zo'n babytje. ''Ik ben niet zwanger, helemaal niet'', zei ik. Ik heb haar voorgelogen. Dat heeft haar kwader gemaakt.
'Mijn moeder was het er niet mee eens dat ik zwanger was. Ze was boos, ze wilde dat ik abortus zou plegen. Maar ze meende niet wat ze zei, ik ken mijn moeder. Ze zei het uit kwaadheid. Ze heeft het toch geaccepteerd. Ik begreep haar, zij wilde dat haar dochter naar school ging om iets te bereiken. Ik kon haar dat niet kwalijk nemen.
'De bevalling ging niet echt goed. Altijd wanneer je ruzie maakt met je moeder tijdens de zwangerschap, of met de rest van je familie, krijg je een zware bevalling. Bij mij wou het kind er niet uit, terwijl ik er wel aan toe was. Toen moest ik gebaad worden, een Surinaams huismedicijn. Dat heeft mijn oom gedaan. Na een paar uurtjes ging het goed, het kind is gezond geboren. Hij was zo klein, het is echt lekker om een kleine baby in je hand te houden.
'Voordat ik negen maanden zwanger was, praatten mijn moeder en ik alweer. Ze zei zelfs: ''Straks zullen jullie zien wie hier gaat rondlopen. Chensinio Gabriel'' Mijn moeder heeft hem die naam gegeven. Het klinkt zo speciaal, vind ik. De naam paste ook bij zijn gezicht. Het ws Chensinio. Je hebt toch altijd een naam die bij je gezicht past? Mijn moeder had een paar maanden tevoren over zo iemand gedroomd. Een teken.
'Chensinio is nu drie, en we praten al als moeder en zoon. Hij leert snel, hij kan heel goed praten. Hij rapt, liever gezegd. Dit, dat, daar, waarom, alles wil hij weten. Ja man. ''Mama, ik heb verdriet'', zegt hij. Of: ''Gaan we vandaag naar het park?'' Ik: ''Nee.'' Hij: ''Dacht ik al.'' Hij is echt brutaal hoor. Soms denk ik: ''H, dit kind wilde ik laten weghalen?'' Ik zou het mezelf nooit vergeven. Hij is alles wat ik heb, hij is mijn waarde, hij is ook een troost voor mij.
'Toen ik in Nederland kwam, was ik precies een maand zwanger. Mijn moeder was eerst gegaan, toen heeft ze mijn twee broertjes uit Suriname laten halen, en ik ben in 1993 gearriveerd. Ik ben echt op tijd uit Suriname weggegaan, ik had geen goed leven daar. Mijn ouders zijn gescheiden toen ik heel jong was. Als je vader en moeder uit elkaar zijn, ga je heen en weer, slaap je hier en daar. Je ziel heeft geen vaste rustplaats. En er was ruzie en gedoe, oma en schoondochter praatten niet, vader en moeder praatten niet.
'Ik heb veel dingen op mijn hart gedragen toen ik klein was. Ik was altijd bang. Mijn ouders vertrouwden me niet, ze namen me niet serieus. Ik ben heel veel mishandeld, ook door de vrouw van mijn vader. Weet je wat mijn vader een keer tegen me zei? Ik had geen plek om te slapen, ik ging naar zijn huis. Hij zei:
''O sorry, zuster, maar je kan hier niet slapen, want mijn vrouw komt straks.''
'Als ik iets had gedaan, gelijk bambambam, gelijk een pak slaag, weet je. Ik had een keer een roos weggenomen, die wilde ik geven aan de moeder van mijn vriendje. Ik had een vriendje gevonden en toen dacht ik: h, ik ga zijn moeder verrassen. Mijn vader heeft me voor schut gezet. Om een roos! Ik moest bukken, zodat hij me kon slaan, met zo'n dikke stok. En mijn vader, die slaat heel hard. Ik kon niet op mijn billen zitten.
'Ik heb geen contact met hem. Ik zeg niet: nooit meer. Misschien later, wanneer het echt goed met me gaat. Maar er zal altijd een litteken in mij zijn. Mijn moeder heb ik inmiddels beter leren kennen. Ze is een vriendin. Als ik iets wil zeggen, of een geheim wil uiten, kan ik altijd naar haar toe. Ik moet eerlijk zeggen: sinds ik in Nederland ben gekomen, heb ik alles aan haar te danken.
'Toen Chensinio drie maanden oud was, ging mijn moeder naar Suriname. Wegens bepaalde omstandigheden moest ze daar blijven, en heb ik een paar maanden voor mijn kind en mijn twee broertjes gezorgd. Maar ze maakte geen grap met haar kinderen, hoor. Voordat ze wegging heeft ze hl veel boodschappen gedaan. Dat was slim van haar. Er was genoeg voor twee maanden. Toen de boodschappen nog niet op waren, belde ze vanuit Suriname naar vrienden in Nederland: of die een oogje in het zeil wilden houden. Zo is een moeder, echt trots.
'Maar ik had geen geld, niks, en we moesten het huis uit. Mijn tante zei tegen mij: laat Chensinio bij mij komen, dan kun je een plek zoeken om te rusten. Zo heb ik ook voor mijn broertjes een plek gezocht, bij vrienden van mijn moeder, en ik heb ze uitgelegd: ''Doe het maar, jullie komen later terug, als mama gekomen is.'' En mijn zoontje ging dus naar mijn tante. Nu denk ik soms: ''Waarom heb ik dat kind niet bij me gehouden?'' Ik heb er echt spijt van. Maar ja, we kunnen de klok niet terugdraaien.
'Hij is meer dan een jaar bij mijn tante geweest. Ik zag hem wel, maar het gebeurde ook dat ze zomaar weg was, dat mijn zoontje plotseling helemaal in Groningen zat, of in Rotterdam. Hij werd een jaar. Ik had een afspraak met mijn tante. Ze wist dat ik zou komen, en ze gaat weg. Hij werd twee jaar. Ik had een afspraak met haar. Ze wist dat ik zou komen, en ze gaat weg. Er was inmiddels een voogd van de kinderbescherming, voor mijn broertjes, mijn kind, en mij, en die heb ik ingeschakeld. Maar hij deed zijn werk slordig. Het bleef zo. Op haar manier heeft mijn tante het goed gedaan. Maar ze was onrechtvaardig bezig.
'Ik sliep zelf hier en daar en overal. Bij kennissen, of stel je voor, ik ontmoette een jongen en vond hem leuk, dan ging ik gebruik maken van die avond, weet je. Maar dat was niet gelijk van: met die jongen naar bed. Je weet hoe ver je kan gaan. En ik woonde vijf maanden samen met een man. Zo heb ik het overleefd. In die tijd deed ik een beroepsorintatie. Zo leerde ik een mentor kennen, en aan hem heb ik mijn situatie uitgelegd. Hij kende iemand bij de AFRA-stichting. ''Misschien is dat wat voor je met je kind'', zei hij. Ik wou zo graag mijn kind terug.
'Toen zei mijn voogd tegen me: ''Jenice, we hebben een probleem. Je tante heeft Chensinio's kleren ingepakt, hij kan daar niet meer wonen. We moeten denken aan een opvangtehuis.'' ''Geen sprake van'', heb ik gezegd, ''mijn kind komt bij mij. Ik heb nu de kans hem mee te nemen, ik ga weg met mijn kind.'' Ik ben eerst op de crisisafdeling van de AFRA-stichting terecht gekomen, en toen hier.
'Ik heb alles speciaal voor hem gedaan. Ik hoef niet in een opvangtehuis te zitten, maar ik doe alles voor hem. En voor een betere toekomst. Ik wil dat hij vastigheid kent, want ik hou van vastigheid. Hij moet weten: h, Jenice is mijn moeder. Dat moet hij weten. Dat ik van hem hou en dat ik hem nooit meer in de steek zal laten. Ik zeg elke dag tegen hem: ''Mama gaat je nooit meer in de steek laten, dat was een vergissing van mama, dat gebeurt niet meer.''
'Weet je wat hij laatst tegen me zei? Hij was bezig met kleuren, zegt hij met zo'n serieus gezicht: ''Mama, ik laat je niet in de steek, h.'' Ik zei het terug tegen hem, weet je. Toen moest hij lachen. Hij is gelukkig bij mij. Dat zie ik aan hem. Ja, ik heb hier veel resultaten geboekt. We hebben elke maandag thema. Dan komen alle moeders en de kinderen bijeen. We praten over hoe je je kind moet opvoeden, of hoe je het moet aanpakken wanneer je kind niet naar je luistert, hoe je met je geld moet omgaan. Over al die dingen.
'Ik wil wat bereiken. Als ik een eigen huis heb, wil ik niet van een uikering leven. Ik wil een vaste baan. Daarom ga ik een opleiding volgen. Ik wil bijvoorbeeld agent worden, of opsporingsambtenaar. Het zijn hoge dingen. Je moet er hard voor werken, maar zoiets wil ik doen. Daar ga ik al mijn energie voor geven. Ik doe het voor mezelf en voor mijn kind. Ik wil hem alles geven wat ik al die maanden niet heb gegeven toen hij bij mijn tante was.
'Ik wil mijn kind niet opvoeden zoals ik ben opgevoed. Ik heb geleerd van de fouten die er gemaakt zijn. Die moet ik nu gaan herstellen tegenover mijn kind. Ik kan mijn kind niet mishandelen, zoals ik werd mishandeld in Suriname. Ik heb gevoeld hoe pijnlijk dat is. Ik heb er nog steeds last van. Chensinio moet later kunnen zeggen: ''Weet je, ik heb een moeder, tsss, ik mag echt van geluk spreken met zo'n moeder.'' Hij mag geen criminele dingen doen, niet uit winkels jatten. Hij moet naar een goede school, en ik wil met hem in een rustige buurt wonen.
'Ja, een nieuwe vader. Er is geen nieuwe vader. Er is maar n vader. Dat wil ik Chensinio altijd duidelijk maken. Ik wil niet later op mijn kop krijgen: ''H, wie is eigenlijk mijn vader?'' Dus het belangrijkste is dat ik zijn vader ga zoeken. Als er geld binnen is, ga ik. Naar Frans-Guyana. Daar heb ik hem achtergelaten. Hij heeft me een adres gegeven, maar ja, het is zoveel jaren terug. Ik dacht toen: ik zie hem nooit meer. Maar ja, helaas moet ik terug. Hij heeft me een zoon gegeven.
'Maar weet je wat ik heb? Ik heb het gevoel dat hij voelt dat hij een kind heeft. ''H, je moet het voelen man.'' We zouden bevriend kunnen raken, maar geen relatie. Ik heb nu een hele leuke vriend, ik mag niet jokken, hij is echt een vader voor Chensinio. Hij neemt die jongen als zijn eigen kind. Soms denk ik nu: h Chensinio, het wordt tijd dat je een zusje of een broertje krijgt, om samen te spelen. Het kan dus zijn dat ik eerst zwanger raak en dan aan de slag ga met een opleiding. Misschien doe ik het ook andersom.'

Foto
	Foto Marcel Molle


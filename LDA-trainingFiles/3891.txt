	Zegetocht bejaarde Cubanen
	MUZIEK
Rubn Gonz lez. Bimhuis, Amsterdam, 28 september.
Hij had niet eens een piano meer in huis. Zijn oude instrument was door de termieten van binnen zo grondig uitgehold dat het, toen het een keer opzij geschoven moest worden, volledig in elkaar stortte. Hopelijk kan Rubn Gonz lez nu een nieuwe piano bekostigen, want de 77-jarige Cubaanse legende is, zowel wat zijn muziek als zijn carrire betreft, aan een tweede jeugd bezig.
De herontdekking van een van de grootmeesters van de son, in gang gezet met de door Ry Cooder geproduceerde cd Buena Vista Social Club, is omgeven door romantische verhalen. Gonz lez en de andere bejaarde sterren van die compilatie verdwenen na hun hoogtijdagen in de jaren '40 en '50 voor lange tijd in de schaduw.
Toen Cooder ze in Cuba op ging sporen, moest de 70-jarige sonero (improviserende zanger) Ibrahim Ferrer tijdens zijn vaste ochtendwandeling van de straat geplukt en naar de studio meegetroond worden. Gonz lez heette eerst dood te zijn, daarna door de jicht op nonactief gesteld, maar bleek uiteindelijk nog steeds prachtig te kunnen spelen.
Dankzij Cooder mocht hij in een paar dagen tijds aan drie cd's meewerken, waaronder zijn eigen Introducing Rubn Gonz lez op World Circuit, en toert hij nu door Europa met een octet waarin Ferrer naast hem de trekpleister is.
Deels gecharmeerd door al die romantiek stond het al weken van tevoren uitverkochte Bimhuis klaar om de oude heren in het hart te sluiten. Het werd niet teleurgesteld. Er was een fascinerend stuk levende historie te zien en te horen, want de uit Afrikaanse, Spaanse, Latijnsamerikaanse en Franse ingredinten samengestelde son vormt de basis van salsa en Afrocubaanse jazz.
En musici als Gonz lez en Ferrer spelen nog altijd in de stijl van grondleggers en vernieuwers als Arsenio Rodriguez, Enrique Jorrin die de cha-cha-cha uitvond, en Beny Mor, de barbarian of rhythm die Cubaanse percussiestijlen koppelde aan bigband-swing.
Gelukkig was het niet alleen in menselijk en historisch opzicht een gebeurtenis, er werd ook gewoon heerlijke muziek gemaakt. Al waren de tempo's wat statiger dan in de meer opgevoerde salsa, het complexe ritmische contrapunt werd zo raak en tegelijkertijd zo ontspannen uitgevoerd dat weer duidelijk werd hoeveel kracht er bij zaken als swing in de kleinste details schuilt. Vooral de eveneens pensioengerechtigde Amadito Valds imponeerde ondanks een professoraal uiterlijk met een gemeen zwiepende timing op de timbales.
Hij had wat moeite met moderne zaken als microfoonstandaards en een met monitoren volgezet podium, toch kon Ibrahim Ferrer zijn geluk niet op. Zijn mooi omfloerste stem en doorleefde voordracht van gevoelige boleros als Dos Gardenias werden stormachtig toegejuicht. Maar de grootste en oorspronkelijkste solist was Gonz lez zelf. Hij heeft een voorliefde voor Chico Marx-achtig komisch spektakel over de hele breedte van het klavier, maar de essentie van zijn stijl is een speels en sprankelend omspelen van ritme en melodie, vol onverwachte wendingen, citaten en geestige invallen, als een Cubaanse Jaki Byard.
Van stramheid was geen sprake, ook niet bij de andere heren. Helaas werd iedereen nogal kort gehouden door trombonist Jes£s Ramos, een opgefokte jongeman die om onduidelijke redenen muzikaal leider leek te zijn, en er niet voor terugschrok de handen van de gretige Gonz lez van het toetsenbord te trekken. Blijf van die oude glorie af, snotaap.
Frank van Herk

Foto
	R£ben Gonz lez in het Bimhuis. FOTO GUUS DUBBELMAN - DE VOLKSKRANT


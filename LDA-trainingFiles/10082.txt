Saab.
Saab AB is een Zweedse vliegtuigfabrikant en een fabrikant van militaire systemen. Het is sinds 1990 volledig onafhankelijk van de gelijknamige autofabrikant Saab Automobile.
Geschiedenis.
In 1937 start Svenska Aeroplan Aktiebolaget (SAAB) in Trollhättan als fabrikant van militaire vliegtuigen. Na de Tweede Wereldoorlog lag de keuze voor het maken van auto's voor de hand. Met de in de vliegtuigbouw opgedane expertise op het gebied van de luchtweerstand had SAAB een goede uitgangspositie voor de auto-industrie.
In 1969 fuseerde Saab met de Zweedse vrachtwagenfabrikant Scania en in 1990 werd het bedrijf in twee onderdelen gesplitst: de vliegtuigbouw (Saab) en de autofabrikant (Saab Automobile), de namen worden sindsdien met kleine letters gespeld. Van het laatste onderdeel was 50% in handen van de familie Wallenberg en 50% van General Motors. Tussen 2000 en 2010 was Saab Automobile een volle dochter van General Motors.
Saab AB is ook mede-eigenaar van het Zweedse internationale luchthaven Linköping City Airport.
Vliegtuigen.
De vliegtuigbouw is ondergebracht in SAAB AB. Saab levert ook onderdelen aan andere vliegtuigbouwers, onder andere Airbus en NHI. De productie omvat zowel militaire als civiele vliegtuigen.
Schepen.
In juli 2014 nam Saab de Zweedse werven van ThyssenKrupp Marine Systems over. Hiermee kan Saab meer diensten en technologie leveren aan de Zweedse marine. De overgenomen werven in Malmö, Karlskrona en Muskö gaan verder onder de naam Saab Kockums. Er werken z’n 850 medewerkers. Belangrijke klanten zijn de marines van Zweden, Australië en Singapore. Saab betaalde SEK 340 miljoen voor de werven.

Matthijs Vermeulenprijs.
De Matthijs Vermeulenprijs is de belangrijkste Nederlandse compositieprijs, vernoemd naar de in 1967 overleden symfonisch componist Matthijs Vermeulen. Het Amsterdams Fonds voor de Kunst dat de prijs in 1972 instelde, kende haar jaarlijks toe. De prijs is na 2004 opgegaan in de Amsterdamprijs voor de Kunsten en in 2009 weer in ere hersteld door het Fonds Podiumkunsten. De prijs bestaat uit een geldbedrag van 20.000 euro.
Sinds 1986 is er ook een aanmoedigingsprijs.

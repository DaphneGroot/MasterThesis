Blauwband.
De blauwband ("Pseudorasbora parva") is een visje van maximaal 11 cm dat van oorsprong uit AziÃ« komt. Hij wordt ook wel "forellenvisje, "blauwbandgrondel" en "pseudorasbora" genoemd.
Algemeen.
Deze exoot komt vaak als "bijproduct" mee van de goudviskwekerijen. Hij heeft zich inmiddels in heel Europa gevestigd.
Ecologische betekenis.
Omdat dit visje kuit en jonge vis eet, en omdat het zich zeer snel kan voortplanten, heeft het een grote invloed op zijn milieu.
Als huisdier.
De blauwband staat opgelijst op de Europese lijst van invasieve exoten en mag dus niet gehouden, verkocht of getransporteerd worden.
Parasiet.
In ecosystemen waar blauwbanden samen moeten leven met andere vissen (bv. vetjes), is een afname van de andere soort vastgesteld. Ook plant deze andere soort zich niet meer voort op deze plaatsen, dit leidt uiteindelijk tot het uitsterven van deze soort op deze plaats. Engels onderzoek heeft aangetoond dat deze exoot inheemse vissen kan besmetten met een dodelijke ziekte, veroorzaakt door de eencellige eukaryoot "Sphaerothecum destruens". Hierdoor worden organen van inheemse soorten als het vetje en de riviergrondel ernstig aangetast, waarop sterfte van het individu volgt. Op deze wijze worden mogelijk ook populaties bedreigd. Uit onderzoek dat in samenwerking tussen RAVON en de Radboud Universiteit is uitgevoerd, is gebleken dat "S. destruens" ook bij blauwband in Nederland aanwezig is. Het onderzoek richt zich op de vraag in welke mate "S. destruens" een bedreiging vormt voor inheemse soorten. Moleculaire DNA-technieken worden ingezet om de aanwezigheid van "S. destruens" aan te tonen. Het wordt daarom afgeraden om blauwbanden samen met andere vissen in het aquarium te houden.

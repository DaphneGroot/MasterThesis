	Bijna veertig en dan al te oud
	'Kijk. Kijk dan.' Frank Bierens knikt met zijn hoofd richting een voorbijlopend meisje. 'Plateauzolen. Jurk van H&M. Leren jack. En gesluierd. Terwijl menigeen bij een Turkse vrouw alleen maar denkt aan een dikke moeder, die in een Opel Kadett, met vijf kinderen op de achterbank, zit te wachten op haar man.'
Kort daarvoor heeft Bierens uitgelegd waartegen Blvd. zich nou precies verzet. Het clichbeeld, het plaatje bij het praatje, d  r houdt de redactie van het maandblad niet van. Marokkaanse jongeren gaan in Blvd. gehuld in haute couture. Het werk van Britse modeontwerpers toont Blvd. tegen een achtergrond van troosteloze Engelse woonbuurten. De voordelen van een multifunctionele jurk verbeeldt het blad met drie grote foto's waarop behalve de jurk vooral het slipje van de draagster om aandacht vraagt.
Vier jaar geleden richtte Bierens Blvd. op. Blvd., uit te spreken als Bee-el-vee-dee, of als boulevard, ('dat was marketingfout nummer n: een naam die op twee manieren is uit te spreken') is een tijdschrift voor de twintiger. Binnenkort stapt hij op als hoofdredacteur van het blad. Bierens, bijna veertig, vindt zichzelf te oud geworden. Een jongere vervanger moet nieuwe impulsen gaan geven aan het maandblad dat bericht over muziek, mode, kunst en media. 'Er zijn twee mogelijkheden. Je kunt er als tijdschrift voor jongeren voor kiezen met de doelgroep mee te groeien tot de dood erop volgt, of je blijft gewoon jong. Maar die aanpak vraagt erom dat je jong talent laat instromen. Ik kan wel denken dat ik een uitzondering ben, dat ik ondanks mijn leeftijd goed aanvoel wat de trends zijn, maar dat dreigt pathetisch te worden.'
Bierens zal zich de komende tijd gaan bezighouden met het blad Credits, en twee gesponsorde tijdschriften, waarvan hij er n wil transformeren tot een publieksblad. 'Iedereen zegt dat de bladenmarkt vol zit, maar ik zie ongelooflijk veel ruimte. Welk blad vindt iemand van een jaar of dertig nou leuk? Welk tijdschrift sluit aan bij de denkwereld van studenten en young professionals?'
Bierens denkt na over het antwoord op zijn eigen vraag. Noemt de namen van Marie Jos Jongerius, Rineke Dijkstra en Inez van Lamsweerde, allen jonge fotografen die bij Vrij Nederland kansen kregen. Maar daarmee zijn de wapenfeiten waarmee weekbladen jonge lezers trachten te behagen wel genoemd. De hoofdredacteur van Blvd. zegt het daarom maar eens onomwonden: 'Wat het beeld betreft, zijn de weekbladen ergens twintig jaar geleden blijven steken. Bij een verhaal over laten we zeggen een witte boerderij met een rieten kap zie ik te vaak een foto van een witte boerderij met een rieten kap.'
In Blvd. heeft het beeld altijd een aanvullende in plaats van een illustrerende functie gehad. De redactie vraagt zich bij elk onderwerp af of het zich leent voor een tekstuele of een visuele aanpak. De eerste zeven nummers droop de drang om anders met het beeld om te gaan van de pagina's af. Tekst en beeld liepen kriskras door elkaar heen. 'Wij vonden dat dat moest kunnen. Tekst mag altijd het beeld verdrukken. Dus waarom zou, zo redeneerden wij, het beeld niet de tekst mogen verdrukken? Het resultaat was een blad dat er zo oorspronkelijk uitzag dat advertenties er soms gewoon in misstonden.'
Toch kwam de redactie van Blvd. terug van de opmaak, waarin beelden en teksten met elkaar botsten. Na zeven nummers kreeg de tekst meer ruimte. 'Op verzoek van veel lezers. Blvd. moest gas terugnemen.'
Het ontwerpersbureau Lava introduceerde in Blvd. vervolgens de 'zapvormgeving'. Elk onderwerp kreeg zijn eigen typografie. Opvallende foto's, witte vlakken en scheef aflopende koppen deden de ogen van de lezer heen en weer flitsen tussen beeld en tekst.
Om de tijd vooruit te blijven, voerde Blvd. enkele maanden terug opnieuw een restyling door. De typografische uitspattingen maakten plaats voor keurige, schreefloze letters. Twee jonge, net van de Rietveld Academie afgestudeerde ontwerpers koppelden de bloksgewijs opgemaakte tekst los van het beeld. Blvd. geeft nu de toon aan met nieuwe zakelijkheid, op een moment dat de gevestigde weekbladen experimenteren met aangevreten letters en scheef geplaatste kolommen.
Niettemin blijft het maandblad, zo benadrukt Bierens, bestemd voor twintigers. De wijze waarop de artikelen (over Franse funkhouse, de wolf als modedier of de drug ayahuasca) worden gellustreerd, sluit aan bij de wijze waarop 'de jonge, visueel intelligente lezer' tegen de wereld aankijkt. 'Visueel intelligent in de zin van: opgegroeid zijn met televisie, video, film en clips. De jonge lezer kan beelden in n oogopslag duiden. Hij weet onmiddellijk wanneer er een citaat wordt gebruikt. Of waar het serieuze pad wordt verlaten voor een ironisch beeld.'
Volgens Bierens onderschatten kranten- en bladenmakers de hedendaagse mogelijkheden van het beeld. Hij hekelt 'de algemeen geaccepteerde misvatting' dat alleen tekst diepgravende informatie kan bevatten. 'Beeld is beeld, wordt er gezegd. ''Vertelt muziek soms ook geen verhaal?'', vraag ik dan op mijn beurt.' Als ht voorbeeld geldt voor hem de popzender MTV. 'Wie zegt dat MTV leeg is, verstaat de beelden niet. Er zijn clips bij die net zoveel informatie bevatten als een vuistdik trendwatch-report.'
Steeds minder jongeren lezen kranten, opinieweekbladen en tijdschriften. De jongeren die dat wel doen, besteden aanzienlijk minder tijd aan het lezen. 'Het is volgens mij helemaal niet zo dat jongeren minder willen lezen. Ze zijn gewoon niet opgevoed in een cultuur van tijdschriften en kranten lezen, en dat komt doordat er geen bladen en kranten bestaan die aansluiten bij hun leef- en denkwereld. Zo wordt de ontlezing in de hand gewerkt.
'Jongeren en kranten zijn twee gescheiden werelden. Jongeren maken bijvoorbeeld geen onderscheid tussen hoge en lage cultuur, en kranten doen dat wel. Kijk eens hoeveel aandacht boeken en podiumkunsten in kranten krijgen. Terwijl popmuziek in de perceptie van veel lezers oneindig veel belangrijker is. Daarmee is iedereen tot de vijftig opgegroeid.'
In de bijlage die de Volkskrant uitgaf ter gelegenheid van haar 75-jarig bestaan, las Bierens een passage over een discussie op de redactie. Moest de Volkskrant bij de dood van ex-Mountie Piet Bambergen nu wel of niet een postuum plaatsen? 'Ongelooflijk vind ik dat. Natuurlijk moet er over zo'n man een intelligent stukje verschijnen. Je hoeft toch geen Piet Bambergen te worden om over hem een stuk te schrijven.' Bierens weet het zeker: 'Als je dat dilemma aan jongeren voorlegt, begrijpen ze het dilemma niet eens.'
De jongere van vandaag is niet meer de gengageerde doemdenker van enkele jaren terug. En de yup heeft ook zijn beste tijd gehad. Vrienden, een eigen levensstijl en een onafhankelijk beroep - bij voorkeur in de mode, de reclame of de fotografie - zijn de ambities die worden nagestreefd. Werk en vrije tijd lopen daarbij in elkaar over, met als gevolg dat een krant of een weekblad niet thuis op de bank, maar onderweg, of ergens tussen de bedrijven door, wordt gelezen.
'Kranten moeten in hun jacht op jonge lezers de kracht van het beeld beter benutten. Jongeren lezen die beelden in een paar seconden.' Maar om het voor jongeren echt goed te doen, is er een cultuurverschuiving binnen de krantenbedrijven nodig, vreest Bierens. 'De werkwijze moet om. Als er een idee is, of er gebeurt iets, dan komt nu eerst de tekstman in actie. Pas daarna wordt er nagedacht over een beeld, een foto. Het zou zo moeten zijn dat eerst aan de de verantwoordelijke voor het beeld wordt gevraagd hoe het onderwerp in de krant moet komen.'
Ronald Ockhuysen

Foto
	Frank Bierens FOTO XANDER REMKES


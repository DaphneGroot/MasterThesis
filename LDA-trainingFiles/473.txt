	Medewerkers grand cafe blijven zaak bezetten
	ANP
DELFT
Tien medewerkers van grand café Hotel Central in Delft gaan tot morgenmiddag vier uur door met hun bezetting van het pand. Ze doen dat op verzoek van curator F. Tiethoff, die tussentijds onderzoekt of het bedrijf kan worden voortgezet.
Hotel Central werd woensdag failliet verklaard. In eerste instantie hadden de tien bezetters besloten hun actie, die ze op 20 december begonnen, te beëindigen.
De actie is gericht tegen het in hun ogen gevoerde wanbeleid en tegen het uitblijven van salaris. Sinds 1 oktober is er geen loon meer ontvangen. Verder beschuldigden zij de eigenaar ervan dat hij het bedrijf moedwillig failliet liet gaan.


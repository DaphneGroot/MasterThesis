	'Ik krijg een kick van politiek'
	HOE HAAL je het in je hersens' zei een van mijn zoons. Hij loopt nog hoofdschuddend rond omdat ik het lijsttrekkerschap van D66 heb geaccepteerd. Volgens hem zou ik mijn leven langzamerhand zo moeten inrichten dat ik meer tijd aan de familie kan besteden.
Bij het nemen van de beslissing heb ik ook aan mijn man Jan gedacht. Hij sjouwde zich altijd ongelukkig voor D66. Ik denk dat hij gezegd zou hebben: als de partij je zo roept, moet je het maar doen. Van mijn twee andere kinderen heb ik wel steun gekregen: mijn jongste zoon vond het leuk. Het meest intensief heb ik er met mijn dochter en schoonzoon over gesproken, die waren enthousiast.
Ik ben enig kind en de oorzaak daarvoor ligt in de crisis van de jaren dertig. Mijn vader dacht dat hij zich maar n kind kon veroorloven. Later is hij opgeklommen tot adjunct-directeur van een matrassenfabriek en is blijven werken tot zijn zesenzeventigste. Dat verklaart misschien iets.
De oorlog brak uit toen ik acht was. Op een gegeven moment stond ik iedere dag op met honger en ging er mee naar bed. Honger! In het laatste jaar kreeg ik een vreselijk ontbijt: roggemeel met water. Moeder bakte overigens heerlijke tulpenbollenkoekjes op een noodkacheltje.
Zes weken voor het einde van de oorlog moest ik naar de boerderij van de familie. Daar kreeg ik meteen het volle menu en ben daar bijna dood aan gegaan. Ik kotste meteen alles uit. Er moest water bij de jus, zei de dokter.
Het doet me iedere keer echt iets als ik nu herdenkingsbijeenkomsten bezoek. Dan komen mijn eigen beelden boven. Het weghalen van de joodse buren, de executies van gevangenen op het Weteringplantsoen, waar ik als schoolmeisje gedwongen naar moest kijken. Als je dat soort erge dingen meemaakt, meet je alles wat je overkomt daar aan af. Het heeft me leren relativeren.
Ik was erg verlegen en een driftkop. Vreselijke dingen deed ik: mijn nichtje natspuiten vlak voordat ze naar een feestje ging. En doorrazen, ik kon maar doorrazen. Op een gegeven moment ging de wind liggen en is alles van binnen rustig geworden. Die wind steekt nog maar zelden op. Na de oorlog verwachtte ik op korte termijn weer een nieuwe wereldoorlog. Dus ik moest een beroep kiezen waar ze dan wat aan hadden. Ik had de herosche gedachte dat ik de gewonden zou helpen.
Mijn schoolvriendinnetje Hieke Borst stelde me een keer voor aan haar oudste broer Jan. Dat was een rotjoch, zei ze. Jaren later, tijdens mijn studie geneeskunde heb ik hem weer gezien. Het ging heel traditioneel. Hij vroeg me voor het corpsbal en ik vroeg hem terug. Als je dat had doorstaan, was je ongeveer verloofd.
We trouwden tijdens de studie en wilden kinderen. Mijn vader heeft een ernstig gesprek met me gevoerd. Hij zei: ''Prima dat je gaat trouwen, maar je moet eerst je studie afmaken. Ik vind eigenlijk dat het niet kan als je met die medische studie niets doet. Je hebt de maatschappij duizenden guldens gekost. Maak nou eerst je studie af.'' Ik kreeg drie kinderen uit zes zwangerschappen. Twee miskramen en een te vroeg geboren kindje dat een dag heeft geleefd. Mijn moeder zei daarover ''Els loopt 1 op 2.''
Jan kwam uit een gezin van zes kinderen van wie er drie medicus werden. We vormden een team. Ik was zijn maatje, we deden veel samen. Hij heeft me uit die positie van enig kind gehaald. Ten diepste gaf ik mezelf niet prijs, ik was een Einzelgnger. Hij heeft me opengemaakt.
@@0IER@@0 LS MEDICI zelf ziek worden, gaan ze daar vaak irrationeel mee om. Jan niet. Hij lag in het ziekenhuis voor een hernia. Daar bleek een heel hoge bloedbezinking. Zijn collega's waren bereid dat te negeren, maar Jan wilde het weten. Hij zei: het zal wel kanker wezen. Het bleek de ziekte van Kahler te zijn, een pijnlijke vorm van beenmergkanker. We hebben tot het einde gevochten, hij heeft dat ongelooflijk mooi gedaan. Ik ben van baan geswitcht en werd vice-voorzitter van de Gezondheidsraad. Dan kun je papieren mee naar huis nemen, de wereld stort nog niet in als je weken niets doet. Als ziekenhuisdirecteur was dat onmogelijk geweest.
Jan heeft het helemaal volgehouden tot het einde. Zelfs de laatste paar dagen in zijn bed vond hij nog de moeite waard. De euthanasie was in principe geregeld, maar hij heeft er geen gebruik van gemaakt.
Je kunt heel veel als er een beroep op je wordt gedaan door iemand die veel van je houdt. Er waren tijden dat ik 's nachts ieder uur de wekker moest zetten voor een morfine-zetpil. Na afloop was ik niet eens uitgeput.
De drie kinderen waren er intensief bij betrokken. We zijn na de begrafenis een week gaan wandelen en hebben alleen maar over pappa gesproken. Dat helpt wel. Omdat we zo'n team waren, was het een enorme amputatie. Wat me is opgevallen, is dat iemand die dood is niet zomaar weg is. Jan is nog heel lang bij me gebleven.
Als ik mag kiezen hoe ik dood ga, zou ik het vantevoren willen weten, zodat ik nog even afscheid kan nemen. Mijn vader zag het aankomen, mijn moeder viel dood neer met een hersenbloeding. Maar ook dat was niet helemaal onverwacht. Als mensen goed naar zichzelf luisteren, kunnen ze het voelen aankomen.
Ik heb ook een euthanasieverklaring opgesteld. De kopie is nog niet naar mijn huisarts, want ik ben nog niet tevreden over de formulering. Maar het komt ongeveer hier op neer: als ik ga dementeren en ik krijg andere complicaties die ze zouden kunnen behandelen, dan moeten ze me toch maar laten gaan.
Een paar maanden geleden ben ik met Hans van Mierlo in het Vaticaan geweest om het Nederlandse euthanasiebeleid uit te leggen. De kardinalen met wie we spraken zijn buitengewoon hoog ontwikkelde mensen met veel levenswijsheid. In dat gesprek heb ik van hun zijde zeker begrip geproefd voor mensen die afwijken van de sterke principile regels door euthanasie te plegen.
Maar zodra de kardinalen hun rol weer aannemen, verkondigen ze de leer. Ze hadden geen verhalen over Nederlandse wantoestanden. Ze waren kritisch, maar luisterden goed. Ik geloof niet dat ik ze heb bekeerd, toch hoop ik dat ze het in hun harten blijven meedragen. Een van de kardinalen zei letterlijk: ''U bent serieus met dit probleem bezig. Wij worstelen allemaal.''
Ik vind het een kick geven dat ik in de politiek mijn intutie mag gebruiken. In de wetenschap mocht dat niet. Daar maak je elkaar af voor de god die we gezamenlijk dienen: De Waarheid. Alles moest driedubbel overbewezen worden.
Als minister kan ik zeggen: ik voel dat het zo niet kan, we doen het op die manier. Dan knikken alle ambtenaren. Dat de intutie vaak goed is, vind ik mooi. Ik heb lol gekregen in het regeren. Je maakt deel uit van de keuken van Nederland. Mijn nieuwsgierigheid wordt op haar wenken bediend; je hoort alles in een vroeg stadium.
Als ik met de ogen van een arts naar mijn collega-ministers in de Trveszaal kijk, valt er wel wat op aan te merken. Er zijn er bij die te veel roken. We houden rookpauzes, maar die zijn moeilijk vol te houden als er niet om de anderhalf uur kan worden gepaft.
Ik heb collega's met overgewicht. Daar reken ik mezelf ook toe, er kan wel wat af. Ik heb wel eens een kwakkelende minister naar huis gestuurd en een ander naar de dokter. Het kabinet leeft in zoverre gezond dat we plezier in ons werk hebben. Ik hoor er weleens n die tegen me zegt: ik voel me een dweil gelijk, maar het ziekteverzuim is erg laag. In die drie jaar ben ik n keer thuisgebleven.
In Nederland gaan we heel vreemd met ouderen om. Die worden veel te vroeg afgedankt. Je bent zo oud als je je voelt en wie niet is opgebrand, moet actief blijven. Het is de dood in de pot om in een stoel te gaan zitten, een beetje te wandelen en niet al te moeilijke boeken te lezen. Dat is zo'n kletsverhaal!
De Gaulle was 78 toen hij zijn laatste verkiezingscampagne in ging. Toen de Tweede Wereldoorlog uitbrak, begon het moeilijkste baantje voor Churchill, die op dat moment 66 was. Ik ben blij dat de politiek geen leeftijdsgrenzen kent.
@@0IER@@0 OND Kerstmis begon duidelijk te worden dat Van Mierlo misschien geen lijsttrekker zou worden. In de partijtop hoorde ik dat het dan tussen Hans Wijers en mij zou gaan. Dat idee heb ik comfortabel verdrongen tot enkele weken voor het D66-congres in Noordwijkerhout.
Van Mierlo bracht de opvolgingskwestie in het groepje van de vier ministers en de staatssecretarissen. Hij zei dat hij besloten had het niet meer te doen. Dat is niet aan ons voorgelegd, maar meegedeeld.
Hans wilde een van de drie ministers als zijn opvolger. Winnie Sorgdrager is meteen afgehaakt, ze was daarin heel overtuigend. Wijers en ik zeiden ook dat we het niet zagen zitten. Kennelijk was dat minder overtuigend, want Van Mierlo is, nadat hij in de fractie had gekeken, toch met ons doorgegaan.
We hebben daarna verschillende drie-gesprekken gevoerd. Ik dacht: als ik nee blijf zeggen, doet Wijers het wel. Die leek me daar toch geknipt voor. Wijers zou nog een allerlaatste keer bij zichzelf te rade gaan. Hij zat er echt mee in zijn maag. Het werd een absoluut definitief nee.
Hij heeft het nooit zo gezegd, maar zou Wijers geen vrouw en jonge kinderen hebben gehad, dan had het me niet verbaasd als hij wel lijsttrekker was geworden.
Van Mierlo belde me met de vraag of we samen konden lunchen. O j, dacht ik, dit is de laatste aanval op het bolwerk. Ik noem dat het aspergeoffensief van Hans. Uren hebben we op het terras van Huis ter Duin asperges zitten eten; aan n kant was mijn gezicht verbrand. Ik wilde hem niet langer kwellen en beloofde binnen twee weken mijn besluit kenbaar te maken.
@@0IER@@0 EDEREEN kent het moment dat je gaat kantelen. Het onvermijdelijke ga je liefhebben. Ik vroeg me af wat mijn drijfveer was dit te willen. Het is de lol, het niet weglopen voor je verantwoordelijkheid en het feit dat mijn man niet meer leeft geeft me die ruimte.
Vorige week zaterdag ben ik bij Winnie Sorgdrager gaan eten, na de persconferentie in Krasnapolsky waarop de opvolging bekend werd gemaakt. Winnie zei: 'O meid, waar begin je aan' Ze omhelsde me innig en beloofde me alle steun.
Het zal straks lastiger worden als de verkiezingscampagnes beginnen. Nu is Van Mierlo de politiek leider, dat kan niet zo maar afgelopen zijn. Het speelt nu nog niet, maar naarmate ik meer als lijsttrekker zal optreden, geeft dat meer onduidelijkheid. Het lijkt me goed ik het politiek leiderschap overneem na Kerstmis. Dan ben ik echt als lijsttrekker gekozen.
Psychologisch heb ik het er niet moeilijk mee dat ik straks in de politieke arena VVD-leider Bolkestein moet bestrijden. We kennen elkaar van het Barlaeus-gymnasium, we mogen elkaar, maar dat geldt ook voor Wim Kok en mij. Ik heb closere vrienden dan de heer Bolkestein.
De aanvallen van mijn electorale concurrenten vrees ik niet, ook niet als ze persoonlijk zijn. Die zal ik nooit met gelijke munt terugbetalen. Ik ben geneigd met mensen in alle redelijkheid te praten en consensus te vinden. Daar zal ik in de campagne toch van af moeten, anders wordt het n paarse pudding. Ik heb getennist, dan moet je anticiperen en af en toe een flinke mep verkopen.
Ik herken me in het beeld van de ijzeren dame met de fluwelen handschoen. Het lukt maar op n manier. Ik moet mezelf blijven, maar zal me van mijn meest assertieve zijde laten zien.

Foto
	Els Borst FOTO BERT VERHOEFF - DE VOLKSKRANT


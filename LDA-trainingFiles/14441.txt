Saint John's (Antigua en Barbuda).
Saint John's is de hoofdstad van de Caribische eilandengroep en land Antigua en Barbuda. De stad ligt aan de noordwestkust van het hoofdeiland Antigua.
Met 31.000 inwoners (2005) is St John's het commerciÃ«le centrum en de belangrijkste haven van Antigua en het hele land. De stad voert suiker, rum en katoen uit.
Sinds de komst van de eerste Britse kolonisten in 1632 is Saint John's het administratieve centrum van Antigua en Barbuda. In eerste instantie werd de nederzetting vanuit Saint Kitts en Nevis bevolkt, vanaf 1663 ook vanuit Engeland. In de 18de eeuw werd de stad het hoofdkwartier van de op de Antillen gestationeerde Koninklijke Vloot. Toen Antigua en Barbuda in 1981 onafhankelijk werden, werd Saint John's de regeringszetel.
Saint John's heeft een anglicaanse kathedraal ("St. John the Divine", gebouwd in 1683, herbouwd in de negentiende eeuw) en een Paleis van Justitie uit 1747. De resten van Fort James dateren uit 1703.
Het vliegveld van Saint John's ligt acht kilometer ten noordoosten van de stad en heet V. C. Bird International Airport.

	POLITIE-CAO
	POLITIE-CAO De politiebonden en de onderhandelaars van minister Dijkstal zijn het zaterdagochtend vroeg in hoofdlijnen met elkaar eens geworden over een nieuwe tweejarige cao voor de veertigduizend werknemers bij de politie. Het principe-akkoord voorziet in een structurele loonsverhoging van 3,9 procent en 2,3 procent incidenteel. Verder wordt per 1 oktober 1998 een 36-urige werkweek ingevoerd met de mogelijkheid om vier dagen per week te werken.


Jack Nieborg.
Jack Nieborg (Groningen, 22 juni 1959) is een Nederlands theaterregisseur.
Levensloop.
Nieborg volgde zijn regieopleiding aan De Theaterschool in Amsterdam. Met zijn afstudeervoorstelling won hij in Duitsland de eerste prijs op het bekende internationale theaterfestival van Erlangen. Na zijn opleiding in Amsterdam was hij een aantal jaren als regisseur verbonden aan de Vakgroep Theaterwetenschappen van de Rijksuniversiteit Groningen. In 2005 ontving hij de Arend Hauer Theaterprijs.
Naast het regisseren van diverse projecten en gezelschappen vertaalt hij jaarlijks een stuk van William Shakespeare voor het Shakespearetheater Diever, waarvan hij sinds 2000 artistiek leider is. In 2016 werd er naast het openluchttheater in Diever een Globetheater gebouwd, een kleine versie van het Globetheater in Londen. Ook hiervan is Nieborg de artistiek leider. Zijn Shakespeare-vertalingen worden uitgegeven door uitgeverij Grobein. Sinds 2009 geeft Nieborg leiding aan een artistiek team waarmee hij musicals ontwikkeld, het GOOV Muziektheater.

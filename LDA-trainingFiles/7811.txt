Metallurgie.
Metallurgie (Grieks: μέταλλον "métallon": ('mijn'>) 'metaal, erts' en ἐργον "ergon": 'werk') is een deel van de metaalkunde, en behelst de technische praktijk en achterliggende wetenschap van het vinden/delven van ertsen en van hun bewerking tot bruikbaar metaal.
De metallurgische wetenschap houdt zich bezig met de studie van natuur- en scheikundige gedragingen van metalen en legeringen.
Het deelgebied extractieve metallurgie wordt soms ook kortweg 'metallurgie' genoemd en houdt zich bezig met het winnen van metalen uit ertsen of afvalstromen.
Een metallurgisch ingenieur ('metallurg') probeert de structuur van een gegeven metaal zodanig te wijzigen, dat het betreffende metaal de specifieke eigenschappen krijgt die de mechanisch, elektrisch, of bouwkundig ingenieur voor zijn werk nodig heeft. De gebruikte microscopische technieken om, daaraan voorafgaand, de structuur van het metaal te bestuderen zijn het domein van de metallografie.
Vanaf de winning van het erts tot aan de productie van een bruikbaar voorwerp behelst de metallurgie verschillende technologische stappen.
Extractieve metallurgie.
De samenstelling van legeringen is hierbij van groot belang. Hoogwaardig staal bestaat uit ijzer met een groot aantal toevoegingen die zijn eigenschappen, bijvoorbeeld de sterkte, beïnvloeden.
Warmtebehandelingen.
Door bijvoorbeeld een werkstuk snel af te koelen, of juist heel geleidelijk, wordt de microstructuur beïnvloed. Een voorbeeld is het harden van staal door het af te schrikken, waarbij martensiet wordt gevormd.
Vormgeving.
en ook hierbij verandert de microstructuur en de eigenschappen. Staaldraad wordt bijvoorbeeld vele malen sterker door hem te trekken, omdat de perlietstructuur meer volgens de trekas georiënteerd wordt.

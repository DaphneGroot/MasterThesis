 BBDO NEDERLAND MELDT WINSTGROEI VAN 25 PCT IN 1996. 
 AMSTELVEEN, 13 jan (Reuter) - BBDO Nederland Groep heeft meegedeeld dat haar netto winst uit gewone bedrijfsuitoefening in 1996 is gestegen tot 8,5 miljoen gulden, 25 procent meer dan de 6,8 miljoen over 1995. 
 De omzet steeg met 78 miljoen tot 578 miljoen gulden en het bureau-inkomen met 11,8 miljoen tot 86,7 miljoen gulden, aldus het bedrijf dat zich marktleider in Nederland noemt op het gebied van marketing-communicatie. 
 BBDO zegt behalve haar operationele resultaten ook nog boekwinsten te hebben behaald op de verkoop van belangen in twee werkmaatschappijen maar geeft daarbij geen nadere cijfers. 
 Bij die verkopen ging het om IPW communicatie-adviesbureau voor de arbeidsmarkt en BBK informatie-overdracht. 
 Volgens BBDO hebben al haar 12 bureaus het afgelopen jaar goede groeicijfers en positieve bedrijfsresultaten laten zien dank zij in vorige jaren gepleegde investeringen. 
 Voor 1997 verwacht het bedrijf een verdere groei in de marketing-communicatiemarkt en BBDO zegt de ontwikkeling van de resultaten met vertrouwen tegemoet te zien. Een verdere prognose werd niet gegeven. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

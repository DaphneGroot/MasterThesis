	PERSOONLIJK
	Ds. G. BLOEMENDAAL, die jarenlang een leidende rol in de Remonstrantse Broederschap heeft gespeeld, is deze week op 74-jarige leeftijd in zijn woonplaats Delft overleden. Hij was secretaris van de Algemene Vergadering van Bestuur (de synode) van 1957 tot 1982 en van de Commissie tot de Zaken (dagelijks bestuur) van 1962 tot 1982. Daarnaast was hij predikant in verschillende remonstrantse gemeenten. Tijdens de watersnoodramp in 1953 werd hij als 'evacuatiecommissaris' bekend op Goeree-Overflakkee.


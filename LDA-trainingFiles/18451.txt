Mossad.
De Mossad, verkorte naam van: Hebreeuws: המוסד למודיעין ולתפקידים מיוחדים - "Ha-Mossad le-Modiin ule-Tafkidim Meyuhadim" () - "Instituut voor Informatie-inwinning en Speciale Taken", is een van de drie organisaties binnen de Israëlische geheime dienst, naast de Aman (de geheime dienst van het Israëlisch defensieleger IDF) en de Sjabak of GSS (General Security Service), ook wel bekend als Sjien Beet. De dienst telt acht afdelingen en heeft zijn hoofdkantoor in Tel Aviv.
Bevoegdheid.
De Mossad heeft als voornaamste taak voor de veiligheid van de staat te zorgen door het inwinnen van informatie die hiervoor van belang is en door zelf acties te ondernemen tegen terrorisme en andere bedreigingen voor de staat (waarbij ontvoeringen en liquidaties tot de mogelijkheden behoren). Een andere taak die de dienst heeft, is ervoor te zorgen dat vluchtelingen uit bepaalde landen die in Israël hun toevlucht willen zoeken hierbij worden geholpen.
Operaties.
Er zijn echter ook fouten door de Mossad gemaakt, zoals het doden van een onschuldige Arabische ober op 21 juli 1973 in Lillehammer. De man werd verward met Ali Hassan Salameh, een van de leiders van de Zwarte September. Deze moord werd later bekend onder de naam Lillehammer-affaire. Er worden echter ook serieuze vraagtekens geplaatst bij het zogenaamde blunderkarakter van de aanslag.

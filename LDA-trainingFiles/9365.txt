Madeline Bell.
Madeline Bell (Newark (New Jersey), 23 juli 1942) is een (gospel)zangeres.
Na een wereldtournee met de Alex Bradford Singers besloot ze in Engeland te blijven wonen. Ze was zangeres van Blue Mink en bij de New London Chorale en zong op de opname van de rockopera "Jesus Christ Superstar" van oktober 1970 in het achtergrondkoor. In dezelfde tijd maakte ze ook platen met onder anderen Dave Clark en Mike Smith onder de naam Dave Clark and Friends. Madeline Bell zong ook als gastzangeres op meerdere platen van de Franse synthesizergroep Space, van Didier Marouani, onder meer op de lp's "Magic Fly" en "Just Blue" in 1977 en 1978.

	Het Toneel Speelt met Cox Habbema
	Een galerij van portretten, vorige week, in de paginabrede advertentie van Het Toneel Speelt, het productiehuis van Hans Croiset en Ronald Klamer. Alsof het seizoen voor niet-gesubsidieerd toneel het kalenderjaar volgt, en niet van september tot juni loopt zoals bij gesubsidieerde gezelschappen, presenteren Croiset en Klamer de plannen voor 1997.
Er wachten vier producties, Een Sneeuw van Otten, Trijntje Cornelis van Huygens, Keefman van Arends en Stilleven van Karst Woudstra. Tussen de talrijke medewerkers een verrassend gezicht: Cox Habbema.
Heeft de voormalige schouwburgdirecteur zo snel al weer genoeg van haar baan als hoofd drama bij IDTV?
Habbema blijkt onbereikbaar - ze zit in het buitenland.
Op de drama-afdeling weet niemand iets over Habbema's toneelplannen. Ja, ze heeft hier een fulltime baan, bevestigt men. Dus hoe ze dat kan combineren?
Misschien dat Harry de Winter, directeur van IDTV, meer weet?
'Hij weet van niets', meldt diens secretaresse.


Spaanse euromunten.
De Spaanse euromunten hebben drie verschillende ontwerpen voor de drie series munten. De serie van 1, 2 en 5 cent is ontworpen door Garcilaso Rollán, de serie van 10, 20 en 50 cent door Begoña Castellanos en de twee grootste munten door Luis José Diaz. Alle munten vertonen de 12 sterren van de EU en het jaartal dat de munt geslagen is.
Spaanse euromunten (2010 - 2015).
In 2010 heeft Spanje zijn muntontwerp aangepast, om te kunnen voldoen aan de richtlijnen voor de nationale zijde.
Spaanse euromunten (2015 - heden).
In 2015 heeft Spanje zijn muntontwerp aangepast, omdat koning Felipe aan de macht kwam. Dit geldt echter alleen voor de € 1 en € 2 munten die het portret van koning Felipe dragen. De munten van € 0,01 t/m € 0,50 zijn onveranderd gebleven.
Herdenkingsmunten van € 2.
Spanje heeft de gewoonte om elk jaar een munt te slaan met als afbeelding een Spaans werelderfgoed, welke op de Werelderfgoedlijst van de UNESCO staat.

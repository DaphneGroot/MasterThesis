Zangvogels.
Zangvogels, of, verouderd, roestvogels ("Passeriformes") zijn een grote orde van de moderne vogels ("Aves"). Ze vormen de soortenrijkste groep vogels, met zo'n 60% van alle soorten. De zangvogels zijn waarschijnlijk de jongste orde van de vogels en stammen uit het Oligoceen of misschien het Eoceen.
Zangvogels zijn bekende diermuzikanten. Zij onderscheiden zich op muzikaal gebied van andere vogels, door de ver ontwikkelde syrinx. De zangvogels hebben zeven spieren om muziek te produceren.
Taxonomie.
Fylogenetische stamboom van de zangvogels. Met rotswinterkoning worden soorten uit de familie Acanthisittidae bedoeld.
Deze eerste onderverdeling in twee clades wordt bevestigd door dit onderzoek. Daarentegen blijken de naaste verwanten de papegaaiachtigen en wat verder de valken en de seriema's te zijn. Deze groepen zijn samen weer een onderdeel van een grotere groep die wel de 'landvogels' genoemd wordt. Deze indeling verschilt wel sterk van de traditionele indeling van voor het tijdperk van het DNA-onderzoek.

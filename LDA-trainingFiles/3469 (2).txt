Beachvolleybal.
Beachvolleybal, ook wel strandvolleybal is een variant van de zaalsport volleybal.
Beschrijving.
Beachvolleybal wordt gespeeld op een ondergrond van zand, vaak op het strand. Voor grote internationale toernooien wordt echter vaak een tijdelijk beachvolleybalstadion gebouwd op bv. een plein in een stad. Op deze manier heeft bovendien de wind minder invloed op het spel dan op het strand, zodat de wedstrijden eerlijk blijven.
Het belangrijkste verschil met zaalvolleybal is dat een team minder spelers kent: in internationale wedstrijden twee, maar op lager niveau kan dit ook drie of vier zijn.
Internationaal.
In 1996 is beachvolleybal een Olympische sport geworden. Sinds 1997 worden door de FIVB om de twee jaar wereldkampioenschappen beachvolleybal georganiseerd.

Knokke-Heist.
Knokke-Heist is een gemeente in West-Vlaanderen en een van de bekendste badplaatsen van België. Het is gelegen aan de grens met Nederland. De zee vormt de noordgrens en ten oosten ligt het Provinciaal Natuurpark Zwin als een buffer met de kust van Zeeuws-Vlaanderen (Nederland). Aan de zuidkant van Knokke-Heist ligt Damme en ten westen ligt de zeehaven van Brugge. De gemeente telt ruim 33.000 inwoners.
Geschiedenis.
Pas in 11de eeuw is de mens door indijking van schorren winst beginnen te boeken in zijn strijd om land te verwerven op de zee. De streek was vele eeuwen bezet door vreemde mogendheden en was vaak de inzet tussen vorsten en koningshuizen. Knokke was op het einde van de 19de eeuw nog een verloren dorpje. De ontwikkeling van polderdorp tot badplaats steunde op 3 pijlers: in 1887 de eerste verkaveling door een consortium projectontwikkelaars ‘avant la lettre’, de oprichting in 1909 van een vastgoedgroep ‘Compagnie Het Zoute’ en in 1922 de opstart van de uitbreiding ‘Albertstrand’. In 1971 kwam de fusie van een aantal deelgemeenten tot stand nl. het huidige Knokke-Heist.
Na de Eerste Wereldoorlog werd vlak voor de kust op een zandbank een grote hoeveelheid munitie gestort. Dit munitiestort is het grootste van België.
Trein en tram.
De eerste opheffing was Oosthoek - Retranchement op 30 augustus 1939 onder de Duitse bezetting. Op 30 juni 1951 sneuvelden de trajecten: Zoute - oosthoek, de lijn 12 naar Duinbergen en de Zoutelaan route. Op 6 oktober 1951 volgde de lijn Westkapelle - Sluis. De lijn naar Brugge is op 29 september 1956 opgeheven. Op 30 juni 1967 was er de laatste opheffing: Knokke station - Het Zoute. Er zijn plannen om de kusttram te verlengen naar Westkapelle.
Kernen.
De fusiegemeente Knokke-Heist bestaat uit de deelgemeenten Knokke, Heist, Westkapelle en Ramskapelle. Heist is een verstedelijkte kern aan zee. Knokke, oorspronkelijk een kilometer landinwaarts gelegen is eveneens naar en langs de kust uitgegroeid. Tussen Knokke en Heist liggen de wijken Duinbergen en Albertstrand. Ten oosten van de kern van Knokke ligt Het Zoute. Westkapelle en Ramskapelle liggen in het binnenland. Westkapelle is naar Knokke toe gegroeid, Ramskapelle is nog een polderdorp gebleven.
Knokke-Heist, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Structuur.
De burgemeester van Knokke-Heist is sinds 1979 graaf Leopold Lippens.
2013-2018.
Burgemeester is Leopold Lippens van de Gemeentebelangen. Deze partij heeft de meerderheid met 24 op 31 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde coalitie staan vetjes afgedrukt (*)1988: BL 1994: NF 2012: Team Waeghe

Ronde van Zwitserland.
De etappekoers Ronde van Zwitserland ("Tour de Suisse") is een wielerwedstrijd die sinds 1933 jaarlijks wordt verreden in Zwitserland. De wedstrijd vindt plaats in de derde week van juni. Sinds 2005 was de Ronde van Zwitserland onderdeel van de UCI ProTour. Vanaf 2011 behoort hij tot de UCI World Tour.
Door zijn vele beklimmingen en haar tijdstip is de Ronde van Zwitserland een belangrijke voorbereiding op de Ronde van Frankrijk. De ronde ondervindt op dat vlak concurrentie van de Dauphiné, een andere meerdaagse ProTourwedstrijd die ook in juni wordt verreden. De Ronde van Zwitserland is iets langer dan haar Franse tegenhanger en heeft over het algemeen een zwaarder parcours.
Hoewel het grootste deel van de etappes in Zwitserland wordt verreden, wijkt men zo nu en dan ook uit naar het buitenland: Oostenrijk en Liechtenstein worden, zeker de laatste jaren, regelmatig aangedaan.
Na de drie grote rondes wordt de Ronde van Zwitserland vaak gezien als een van de belangrijkste meerdaagse wedstrijden. De Ronde van Zwitserland wordt daarom ook weleens "de vierde grote ronde" genoemd.
Acht Belgische renners boekten een overwinning in de Ronde van Zwitserland. In 1936 behaalde Henri Garnier de eerste overwinning. In 1971 voegde Georges Pintens daar de tweede aan toe. Eddy Merckx volgde in 1974, Roger De Vlaeminck in 1975, Michel Pollentier in 1977, Paul Wellens in 1978, Wilfried Wesemael in 1979 en in 1991 behaalde Luc Roosen de laatste zege.
De enige Nederlandse overwinning werd in 1976 door Hennie Kuiper behaald.
Meervoudige winnaars.
Renners in het cursief gedrukt zijn renners die nu nog actief zijn.
Vrouwen.
De Ronde van Zwitserland kende van 1998 tot en met 2002 ook een vrouweneditie, de "Tour de Suisse Féminin".

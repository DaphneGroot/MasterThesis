	Van samenhang chaos maken
	@@0IER@@0 erust de pozie van F. van Dixhoorn op een misverstand? Het heeft er alle schijn van. Hoewel zijn eerste bundel in 1994 met de Buddingh'-prijs werd bekroond, wisten de meeste critici er niet goed raad mee. De wijze waarop Van Dixhoorn zijn taaluitingen ordende was zonder meer origineel, maar coherente teksten leverde zijn collagetechniek niet op. Nu de tweede bundel volgens hetzelfde stramien opgebouwd blijkt te zijn, wordt het tijd Van Dixhoorns eigenzinnige vormexperimenten zorgvuldig door te lichten.
Evenals de eerste bundel behelst Armzwaai/ Grote keg/ Loodswezen I drie reeksen. In de eerste daarvan staan op iedere bladzijde steeds tweemaal zeven regels met een witregel ertussen. De tweede reeks omvat teksten van telkens zestien regels, maar wordt geopend en afgesloten met veertienregelige gedichten, terwijl Loodswezen I uit teksten van zestien regels bestaat.
De reeksen zijn opgebouwd uit losse mededelingen, die in omvang variren van n tot maximaal negen regels. Deze bouwstenen zijn genummerd - meestal van 1 tot 4 -, waarbij de nummering zich niets van witregels of pagina-einden aantrekt. Wie zo'n reeks van een twintigtal bladzijden achter elkaar doorleest, ziet wel dat bepaalde situaties steeds terugkeren, maar van een doorlopend verhaal is geen sprake.
Ook wat op n bladzijde staat, vertoont geen samenhang. Zelfs een poging om eerst alle mededelingen met het nummer 1, daarna die met het nummer 2 door te nemen, enzovoorts, biedt geen soelaas. Van Dixhoorn heeft, lijkt het, een groot aantal willekeurige fragmenten uit gesprekken, redeneringen en verhaaltjes in kleine stukjes geknipt, ze door elkaar gehusseld, ze in het strakke keurslijf van een vast regeltal geperst en er zonder duidelijk systeem cijfertjes voor gezet. Op de achterflap schrijft Rein Bloem: 'Van Dixhoorn ordent in ritmische reeksen de chaos in binnen- en buitenwereld.' Het tegendeel is echter het geval: Van Dixhoorn maakt in zo nu en dan ritmische reeksen een chaos van de samenhang in binnen- en buitenwereld. Zijn orde is een schijn-orde.
Maar ondertussen heeft de dichter ons toch zover gekregen dat we zijn boek tien keer koortsachtig herlezen in een vertwijfelde poging de systematiek te achterhalen. Het is alsof hij met zijn dwaze spelletjes benadrukt hoe misleidend iedere ordening van de werkelijkheid is. En kennelijk is het wel degelijk de moeite waard de bundel keer op keer ter hand te nemen. Hoe kan dat? Schrijft hij mooie regels? Zegt hij interessante dingen? Roept hij een pakkende sfeer op? En is het ondanks alle willekeur misschien toch zo dat de afzonderlijke mededelingen per bladzijde of per reeks een geheimzinnig soort osmose met elkaar aangaan? Waarover heeft hij het eigenlijk? Deze vragen laten zich niet gemakkelijk beantwoorden.
Voorzover in Van Dixhoorns beide bundels een thematiek valt waar te nemen, heeft die iets te maken met het verloop van de seizoenen. Ook is de uit Vlissingen afkomstige dichter geboeid door water: rivieren, havens, meren, bruggen en de zee zijn frequent opduikende locaties. De armzwaai uit de titel zou wel eens het gebaar kunnen zijn waarmee een kapitein afscheid neemt. Enkele malen wordt een eenzaam aapje genoemd: de sjimpansee doet niet meer mee. En de loods uit de laatste reeks is misschien de dichter die de lezer tussen de zandbanken van de taal door leidt.
Erg onheilspellend is het begin van Grote keg:
1. handen omhoog
 2. jonge twijgen
 buigen licht
 achteraf roerloos
 met uitgestrekte hals
 3. in z'n geheel
 omringd door water
 alsof iemand een misdaad
 heeft begaan
 4. deels doe ik het
 maak het af
 het is gedaan
 en vergeet het

Hier en daar is expliciet sprake van weemoed en berusting. Heel eenvoudig, maar daardoor effectief wordt de kringloop van het leven aangeduid: 'even alleen / in blad komen / bloeien verkleuren / blad verliezen'. Elders markeert de lente een verwijdering tussen twee geliefden, doordat vers loof hen aan elkaars zicht onttrekt:
in het voorjaar
 word ik rustiger
 komen de bladeren
 aan de bomen
 kan ik haar niet meer zien

Tal van zinnen kunnen opgevat worden als uitspraken over pozie. De zin 'wanneer niets wordt ondernomen / dreigt de verzameling // uiteen te vallen' treffen we zelfs in beide bundels aan. Een opmerking over het aangename geluid van houthakken geeft aanleiding tot de programmatische bewering: 'ik ben er zeker van / dat het werk beter wordt / wanneer ondersteund / door bepaalde klanken / en stromend ritme'. Een van de grondbeginselen van muziek is herhaling: dat is een van de redenen waarom Van Dixhoorn vaak zinnen herhaalt. Maar het wordt aan de lezer overgelaten inhoudelijk structuur in de fragmenten aan te brengen: 'er zijn constanten / iedereen zoekt iets / wat herkenbaar is'.
Ondertussen vormt deze tweede bundel qua sfeer en thematiek een grotere eenheid dan de eerste. Wellicht begint Van Dixhoorn ook zelf in te zien dat pozie een minimum aan samanhang moet vertonen, wil de lezer ermee uit de voeten kunnen. Op veel plaatsen resulteert het op elkaar botsen van gesoleerde mededelingen in vrijblijvend geleuter over niks. Maar enkele malen ontstaat iets dat niet alleen goed klinkt, maar ook associaties oproept die op een ongrijpbare manier met elkaar verstrengeld raken, zoals hier:
 die als enige iets ziet
is daarbij geluk
beperkt houdbaar
3. deze zomer
probeer ik me
voor te stellen
als bezoeker
dan: eeuwige grijns
4. alleen een grote kring
in het water
waar hij verdwenen is

Om die momenten van schijnbaar toevallige samenhang is het Van Dixhoorn waarschijnlijk te doen.
Piet Gerbrandy
F. van Dixhoorn: Armzwaai/ Grote keg/ Loodswezen I.
De Bezige Bij; 67 pagina's;  36,50.
ISBN 90 234 4766 2.

Foto
	F. van Dixhoon FOTO ROELAND FOSSEN


Truusje Koopmans.
Truusje Koopmans (Den Haag, 2 maart 1927 - Marbella, 20 september 2003) was een Nederlandse zangeres.
Koopmans trad in de jaren vijftig en zestig veelvuldig op voor de radio. In augustus 1956 had ze een hit met "Ik wil kussen, kussen, kussen".
Ze schreef en zong ook het nog altijd bij velen bekende intro van de populaire radiorubriek, de groenteman.
Het programma handelde over de prijzen van groenten, maar er werden ook recepten verteld. Het liedje werd gezongen als een dansje, de chachacha, zodat veel mensen het tja-tja-tja verstonden als chachacha.
Verder schreef ze het lied "Koffie, koffie, lekker bakkie koffie" dat door Rita Corita tot een hit werd gemaakt.
Truus Ledel-Koopmans overleed in Spanje, haar urn is begraven op de Nieuwe Begraafplaats Zeist naast haar man Wil Ledel.

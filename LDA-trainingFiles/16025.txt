Comédie-Française.
De Comédie-Française, het staatstheater van Frankrijk, werd opgericht bij decreet van Lodewijk XIV in 1680. De Franse toneelschrijver en acteur Molière, die in 1673 overleed, kan beschouwd worden als de wegbereider voor de Comédie-Française.
De Comédie beschikt thans over drie theaters in de rue de Richelieu in Parijs en brengt hoofdzakelijk traditionele Franse toneelstukken, hoewel sommige buitenlandse opvoeringen ook plaats hebben. Het bestuur van de onderneming berust bij de vaste acteurs en actrices onder leiding van de langst in dienst zijnde, de doyen.
Het hoofdgebouw van de Comédie-Française is onderdeel van het Palais-Royal. In 2012 en in 2013 worden de voorstellingen niet in de salle Richelieu, maar in een tijdelijk, apart gebouwd theater gegeven, ook in het Palais-Royal. De Comédie-Française speelt ook in twee andere theaters: in het Théâtre du Vieux-Colombier en in het Studio-Théâtre.

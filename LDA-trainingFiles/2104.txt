	Randstad-roerganger Goldschmeding wil na zijn 65ste gewoon aanblijven als directeur 'Doorsnee uitzendkracht wil helemaal geen vaste baan'
	Van onze verslaggeefster
Margreet Vermeulen
AMSTERDAM
Toen Frits Goldschmeding begin jaren zestig Randstad oprichtte, w¡st hij dat-ie een goudmijn aanboorde. Dat een omzetgroei naar zes miljard gulden per jaar louter een kwestie van tijd zou zijn. Hij had wetenschappelijk aangetoond dat 4 procent van de beroepsbevolking via de uitzendformule zou gaan werken.
'Je hebt weten en weten', glimlacht Goldschmeding. 'Het kost een grote mentale stap om je voor te stellen dat je op een goed moment zes miljard per jaar gaat omzetten. Dat heeft j ren geduurd'.
Als de groei doorzet, heeft Randstad in 2005 een omzet van 24 miljard. 'Dat klopt. Maar 't kost opnieuw een geweldige mentale draai om dat tot je door te laten dringen.'
Uit de naam Randstad blijkt al wel dat Goldschmeding geen aspiraties buiten de randstad had, laat staan in Londen, Parijs en Tenessee, waar zijn bedrijf nu wel actief is. 'Het was nog gekker', grinnikt Goldschmeding. 'We heetten eerst bureau Amstelveen, maar dat hebben wel al snel veranderd.'
Toch was de naam Randstad een gouden greep. 'Het betekent in het buitenland niks, maar het beklijft makkelijk in het geheugen. Bovendien is het een anagram, je kunt er standard van maken. Onze leus in de VS luidt dan ook 'Randstad, a new standard for quality.'
Waar Randstad zich ook vestigt, binnen de kortste keren heeft het bedrijf een naamsbekendheid van 90 procent. Ook in Tenessee en Georgia kent 90 procent van de inwoners inmiddels de naam Randstad. 'In Belgi werkten we een paar jaar onder de naam Interlabor. Maar dat was geen geschikte naam voor de Britse markt. Weet je waarom? Het woord labor of labour roept teveel associaties op met de Labourparty.'
De uitzendwereld had jarenlang een onguur imago. Anno 1997 is het beeld veel gunstiger: Goldschmeding en de zijnen zijn respectabele ondernemers. Maar het tij is niet uit zichzelf gekeerd. Goldschmeding heeft zich de blaren op de tong gepraat om uit te leggen dat je een loodgieter die voor komt rijden om de gootsteen te ontstoppen ¢¢k per uur betaalt. 'Waarom zou dat met een typiste niet kunnen? Ik zag het verschil niet.'
Rond 1975 bereikte het imago van de uitzendbranche volgens hem een absoluut dieptepunt. Ondernemen was vies en winst maken over de rug van uitzendkrachten was not done, althans volgens de media. 'Ons land telde in die tijd niet meer dan vijftig mensen die tegen uitzendarbeid ageerden. Ik heb ze allemaal in kaart gebracht. Het waren ambtenaren, kamerleden, een paar journalisten en natuurlijk een stel vakbondsmensen. Vijftig mensen, mr niet.'
Dat er een omslag op til was bemerkte Goldschmeding begin jaren tachtig. 'Onze omzet kelderde van 540 miljoen in 1980 naar 470 miljoen in 1981 en weer verder naar 350 miljoen in 1982', lepelt hij uit het blote hoofd op. 'Het was n doffe ellende. Toen zei ik tijdens een directievergadering in augustus 1983 dat we onze omzet konden verviervoudigen door ons op de schoonmaak en de beveiliging te storten. Dat was lachen, gieren, brullen. Maar het klopte wel. Want juist omdat het slecht ging, zagen bedrijven de noodzaak zich tot hun corebusiness te beperken. Schoonmaak en beveiliging werden als eerste uitbesteed.'
Ondertussen veranderden ook de opvattingen over ondernemerschap en uitzendarbeid. De twee invloedrijke ambtenaren die bij Goldschmeding 'onder de nagels waren gekropen', verdwenen van het toneel. Maar nog altijd is hij op zijn hoede. 'Dat hele verhaal dat wij uitzendkrachten die part-time werken financieel tekort doen, beschouw ik als een relict uit het verleden. Dat verhaal sloeg nergens op. Was op louter op emotie gebaseerd. Wij deden niks verkeerd, maar we wilden full-timers niet met een lager uurloon naar huis sturen dan part-timers.'
- Maar u bent wel door de knien gegaan. Part-timers verdienen nu, ook bij Randstad, een hoger uurloon dan full-timers.
'Er is niets op tegen als beide partijen aan elkaar toegeven. Politiek is de kunst van het haalbare. En er is ons veel aan gelegen om goede relaties met de vakbeweging te houden.'
De uitzendbranche werkt ook steeds meer samen met de vakbeweging. Bij reorganisaties bijvoorbeeld worden uitzendbureaus steeds vaker ingehuurd om overtollige medewerkers aan ander werk te helpen. Vooral concurrent Start timmert aan de weg met deze vorm van outplacement. Is Goldschmeding niet bang dat zijn bedrijf de boot mist?
'Nee, dat denk ik niet', zegt hij ietwat zuinig. 'Er is een verschil tussen wat je doet en waarmee je in de publiciteit komt. Een heleboel bedrijven willen dat niet aan de grote klok hangen.'
Start hoopt en verwacht op de lange duur  lle uitzendkrachten een vast dienstverband aan te bieden. Randstad kent zo'n streven niet. Goldschmeding verwacht dat zijn bedrijf hooguit 10 procent van de uitzendkrachten een contract voor onbepaalde tijd zal geven. Toch verwacht de godfather van het Nederlandse uitzendwezen niet dat de goede uitzendkrachten zullen overlopen naar Start.
'Welnee. Ten eerste zijn onze medewerkers van Randstad-Polytechniek, de automatiseringsdiensten en de schoonmaak al in vaste dienst. Dat zijn er meer dan heel Start bij elkaar. Ten tweede w¡l de doorsnee uitzendkracht helemaal geen vaste baan. 70 Procent is na drie maanden weer weg'.
- De uitzendkracht wil wel een vaste baan. De helft gebruikt de uitzendbaan als opstap naar een vaste baan.
'Stel dat je in een fantastisch hotel logeert aan de Cote d' Azur. Na verloop van tijd ga je toch weer naar huis. Een hotel is nu eenmaal tijdelijk, hoe fantastisch ook. En een uitzendbaan is ook tijdelijk. Tijdelijk werk is onze tak van sport en dat moet zo blijven.'
Wie Randstad zegt, zegt Goldschmeding en omgekeerd. Hij is er n van de rijkste mannen van Nederland mee geworden, hoewel hij de laatste is die zich daarop zal laten voorstaan. Maar hij voelt zich ook in een glazen huisje gezet - ook al schuwt hij alle publiciteit rond zijn persoon.
'Iedereen roemt je succes en iedereen vindt je o zo knap. Het wordt zwaar overschat. Ik ben bijvoorbeeld niet echt een goede manager. Papier heen en weer schuiven en andere mensen opdrachten geven, is niks voor mij. Laat mij maar ondernemen.'
Briljante ondernemers zijn leuk, maar bedrijven raken nogal eens in het slop als hun grote roerganger vertrekt. Goldschmeding stapt mei volgend jaar op, als hij 65 wordt. 'Ho ho', roept-ie. 'Dat heeft wel in de kranten gestaan, maar ik heb alleen maar gezegd dat ik volgens de statuten moet vertrekken als ik 65 ben. En op een vraag van een journalist daarover heb ik geantwoord: ''zie ik er soms uit als een man die de statuten niet nakomt?'' Niemand heeft toen gevraagd of ik die statuten ga veranderen.'
- En, gaat u de statuten veranderen?
'Misschien. In ieder geval gaan we een opvolger zoeken. Dan moet je zo iemand een ruime inwerktijd gunnen van pakweg een jaar. Dus al met al reken ik op zo'n twee jaar uitstel.'
De uitzendbranche is bij uitstek een vrouwenbranche. Niet alleen de uitzendkrachten zijn vaak vrouw, vier van de vijf intercedenten zijn van het vrouwelijk geslacht. De directie is daarentegen nog steeds een mannelijk bolwerk, laat staan dat er een kroonprinses voor handen is. 'Dat gebeurt vanzelf een keer. De helft van onze vestigingsmanagers is vrouw, nderde van de district-managers is vrouw en inmiddels is n van onze vier regio-directeuren vrouw.'
Randstad voert geen gericht beleid om meer vrouwen in het management te krijgen. 'Onze lieve Heer is zo verstandig geweest om mannen n vrouwen te scheppen. Dus wie ben ik om te denken dat het anders moet? Als het even kan, werken we het liefst met een gemengd bestand. Een kantoor met alleen maar vrouwen is niet leuk, een kantoor met alleen maar mannen evemin.'
Goldschmeding zegt dat de opmars van vrouwen veel sneller gaat dan menigeen beseft. 'Weet U dat mijn kamer eind jaren zeventig werd bezet door een groepje vrouwelijke werknemers. Ze ageerden tegen de interne opleiding om vestigingsmanager te worden en waar heel veel vrouwen aan meededen.' Dat is toch mooi, zou je zeggen, maar zo zagen de medewerksters het niet, aldus Goldschmeding. Carrire werd zodanig aangemoedigd dat er volgens de tegenstanders geen plaats was voor een familieleven. Goldschmeding: 'Ze vonden dat Randstad de vrouw op die manier afhield van het krijgen van kinderen.'

Foto
	Frits Goldschmeding: 'Laat mij maar ondernemen.' FOTO LEO ERKEN


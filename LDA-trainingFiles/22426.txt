Lou Bega.
Lou Bega, artiestennaam van David Lubega (München, 13 april 1975) is een Duitse zanger, die in 1999 een wereldhit scoorde met "Mambo no. 5 (a little bit of...)". Dit nummer kwam in veel landen, waaronder Nederland, Groot-Brittannië en de Verenigde Staten, op nummer 1.
Lou Bega is de zoon van een Oegandese vader en een Italiaanse moeder, die beiden begin jaren 70 naar Duitsland kwamen. Lou Bega kwam in München ter wereld. Als tiener vertrok hij voor een aantal jaren naar Miami. Na zijn terugkomst ontmoette hij zijn latere producer, met wie hij "Mambo no. 5" maakte. Na deze single bracht hij nog een aantal andere platen uit, waarvan alleen "I got a girl" in Nederland een hit werd.
Voor het nummer "Mambo no. 5" ontving Lou Bega een Grammy-nominatie.

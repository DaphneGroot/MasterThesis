Guy Pearce.
Guy Pearce (Ely (Cambridgeshire), 5 oktober 1967) is een Australisch acteur.
Hij werd geboren in Engeland, maar zijn ouders verhuisden terug naar Australië (Geelong) toen hij drie jaar oud was. Zijn vader, een piloot in de luchtmacht, kwam om het leven toen Guy negen jaar was.
Pearce is altijd geïnteresseerd geweest in optreden en hij had een talent voor het nadoen van accenten. Hij speelde in verschillende toneelstukken toen hij jong was. In 1985 kreeg hij zijn eerste rol voor televisie in de serie "Neighbours" ("Buren"), waar hij de rol van Mike Young speelde.
Zijn doorbraak naar film kwam door zijn rol als travestiet in "Priscilla, Queen of the Desert" in 1994. Buiten Australië brak hij definitief door met hoofdrollen in "L.A. Confidential" (1997) en "Memento" (2000).
In augustus 2016 werden Pearce en zijn vriendin Carice van Houten ouders van hun eerste kind.

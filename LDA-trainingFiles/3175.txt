	Babyface kan Grammy nauwelijks mislopen
	Reuter
NEW YORK
Maar liefst twaalf nominaties voor een Grammy Award gaan dit jaar naar rap- en popproducer Kenneth 'Babyface' Edmonds. Daarmee mag hij zich voortaan recordhouder noemen, samen met Michael Jackson die er veertien jaar geleden ook twaalf kreeg naar aanleiding van Thriller. Edmonds is genomineerd in uiteenlopende categorieÃ«n. Hij schreef Exhale voor Whitney Houston en was als producer betrokken bij Eric Claptons Change the world. Beide nummers zijn uitgekozen in de categorie 'song van het jaar'.
The Smashing Pumpkins zijn zeven keer genomineerd. Hun succesvolle cd Mellon Collie and the Infinite Sadness maakt een kans op een Grammy in de categorie 'beste album'. Concurrenten zijn onder meer The Score van The Fugees, de soundtrack van Waiting to Exhale en Odelay van Beck.
Op 26 februari wordt in de New Yorkse Madison Square Garden bekend gemaakt wie de winnaars zijn van de belangrijkste prijzen van de Amerikaanse muziekindustrie.


De grote boze wolf show.
De grote boze wolf show is een televisieserie gecreÃ«erd door Jan Maillard. Vanaf 2000 verschenen drie seizoenen op de Vlaamse jeugdzender Ketnet, dewelke tot op heden regelmatig worden heruitgezonden.
De reeks speelt zich af in een bos en is in hoofdzaak een poppenspel, met de manipulatieve wolf Willie als centrale figuur. Hij presenteert voor de kijker zijn eigen show, "De grote boze wolf show", waarin hij vooral wil aantonen hoe geweldig hijzelf is. Meestal heeft hij het daarbij gemunt op de konijnenzusjes Lullu en Rita, die een geweldige wolvenmaaltijd zouden kunnen betekenen, net als de drie biggetjes Eddy, Reddy en Freddy. Wanneer hij hen in de val wil lokken, moet echter op zijn tellen passen, want andere sterke bosfiguren, zoals Bob de Beer en Broes de Hond, houden een oogje in het zeil. Geregeld komen ook mensen (acteurs in levenden lijve) in beeld, waaronder de boswachter, de postbode, dokter Sorry en zuster Nancy en ten slotte Peter, die naar eigen zeggen de grootste fan is van Willie.
De poppen spreken mensentaal en vertonen daarnaast nog diverse andere menselijke trekjes. Dit samen met de niet al te kinderlijke vorm van humor, maakt het programma geschikt voor zowel jongere als oudere kijkers. Elke aflevering duurt ongeveer een kwartier.
Stemacteurs poppen.
Opmerking: het poppenspel zelf is niet door de respectievelijke stemacteurs verzorgd, maar door onder meer Jan Maillard, Marc Maillard en Patrick Maillard.
Prijzen.
Prijs van de Vlaamse Gemeenschap voor Beste Jeugdprogramma 2001

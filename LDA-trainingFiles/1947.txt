	Amsterdam gastheer Europese Sport Conferentie 'Totaal Europees overleg en partnership'
	Van onze verslaggever
AMSTERDAM
Ooit was de Europese Sport Conferentie, de ESC, een van de weinige momenten dat oost en west met elkaar aan n tafel zaten. De Nederlandse ESC-voorzitter Wim de Heer herinnert zich die tijden. 'Er werden vooral speeches voorgelezen en de enige discussie ontstond in de redactiecommissie die de slotverklaring moest opstellen.'

De Heer beleeft in Amsterdam zijn tiende sportconferentie;
Berchtesgaden 1979 was zijn debuut. De onderhand dertiende aflevering van het tweejaarlijkse sportplatform zal een finest hour betekenen voor de NOCNSF-directeur die met het voorzitterschap van de ESC zijn laatste, grote internationale klus afwerkt.
De sfeer in de ESC is sinds de eenwording van Europa totaal veranderd. 'Na de tijd van de oost-west contacten hebben we een periode gehad waarin de werkgroepen overheersten. Nu gaat het om totaal Europees overleg en om partnership. Je zult dat begrip in de openingsspeeches van Van Mierlo, Samaranch en Huibregtsen terughoren', aldus oud-gymleraar De Heer, sinds 1963 werkzaam voor de nationale sportkoepel.
De eerste aflevering van de ESC op Nederlandse bodem ('van tijd tot tijd ben je voor zoiets aan de beurt') zal modern van snit zijn. De bijeenkomst, een driedaagse, is compacter dan vorige edities.
Er zijn meer discussiemomenten gepland. En er zijn visies van buiten gehaald. Vuursteen komt namens een grote marktpartij als Heineken, een van de grootste sportsponsors van Europa, zijn mening geven.
De ESC werkt al jaren aan een zo breed mogelijk gerienteerde ontmoeting. De Heer: 'Het is het enige platform in Europa waar mensen uit de sportwereld en van de overheid elkaar treffen op basis van het gelijkheid. Alle andere organisaties zijn altijd of puur sport, of puur politiek.'
Voor de verbreding van het gremium zijn deze keer zelfs de individuele Europese sportfederaties uitgenodigd. Enkele, waaronder badminton, handbal en atletiek, hebben gereageerd.
Andere grote sportpartijen zijn de Olympische belangenorganisatie EOC en de meer algemene conglomeraten ENGSO en GAISF. De Raad van Europa en de Europese Unie zijn ook vertegenwoordigd.
Uit 37, van de 48 aangeschreven landen, komen vandaag vertegenwoordigers naar Amsterdam. Er is een grote afvaardiging uit het voormalige Oostblok. Uit Polen, Roemeni, Estland, Slowakije, Azerbeidjan en Griekenland komen ministers.
De Poolse afvaardiging zou aanvankelijk zelfs worden aangevoerd door president Kwasniewski. Hij was voorheen zelf minister van sport en zat het Olympisch comit van zijn land voor. Kwasniewski blijft wegens de nasleep van de verkiezingen thuis.
Om de grotere invloed van het oosten te waarderen is de Azerbeidjaanse minister van sport en cultuur, Karajev, als spreker aan het programma toegevoegd. Zijn spreekbeurt zal gaan over de rol van sport bij de verwerking van oorlogservaringen.
De derde dag van de ESC zal zich geheel richten op de topsport. Naast de IOC-officials Rogge en Verbruggen zal oud-schaatskampioen Tommy Gustafsson zijn opwachting maken. Zijn onderwerpen zijn actueel en zullen aanslaan: geld, doping, records en verwisselbaarheid van nationaliteit.
De bijeenkomst in Amsterdam dient hoge doelen, zoals afstemming van een beter gebruik van de spaarzame middelen voor de sport. De bijbetekenis is Nederlands gekleurd. Het NOCNSF wil meer invloed in de politieke wereld van de sportbesturen.
Volgens De Heer is het geen plaatsjes sprokkelen voor Nederland. 'In de overkoepelende organisaties spreken wij best een woordje mee. Zo'n conferentie versterkt dat.'


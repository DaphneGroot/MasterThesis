Puntenklassement Ronde van Frankrijk.
Het puntenklassement in de Ronde van Frankrijk is een nevenklassement waarbij de renners punten per etappe krijgen, afhankelijk van hun aankomst. Sinds de invoering in 1953 draagt de leider in het puntenklassement een groene trui; de enige uitzondering was 1968 toen de leiderstrui in dit klassement rood was vanwege de sponsor van het puntenklassement van dat jaar.
Geschiedenis.
Het klassement werd in de Tour van 1953 geïntroduceerd: de Zwitser Fritz Schär was de eerste drager en de eerste die de trui aan het eind van de Tour mocht aantrekken. De groene kleur was gekozen omdat de toenmalige sponsor een grasmaaierfabrikant was.
De edities van 1905 tot en met 1912 werd de Tour verreden op een puntensysteem. Dit was een strafpuntensysteem op basis van klassering en tijd, waarbij degene met de minste punten had gewonnen.
Records.
Het recordaantal eindoverwinningen in het puntenklassement is zes keer, door de Duitser Erik Zabel. Vier keer was de winnaar van het puntenklassement ook de winnaar van de gele trui: drie keer overkwam dat Eddy Merckx, één keer Bernard Hinault. Meestal echter is de winnaar van de groene trui een sprinter die de bergritten (relatief) goed doorstaat.
De eindoverwinning gaat echter niet altijd naar de snelste sprinter. In 2005 won Thor Hushovd de groene trui zonder één enkele rit te winnen, en in 2009 won diezelfde Thor Hushovd de trui met één overwinning, terwijl Mark Cavendish zes keer de armen in de lucht mocht steken.
Soms verlaat de drager van de puntentrui de ronde vlak voordat de zware bergritten eraan komen.
Puntenverdeling.
Hoewel de precieze regels wel veranderen, is het aantal punten dat per etappe verdiend kan worden meestal niet gelijk: in vlakke etappes kunnen meer punten verdiend worden dan in tijdritten en bergetappes, om zo sprinters te bevoordelen. Naar voorbeeld van het puntenklassement in de Ronde van Frankrijk kennen de meeste meerdaagse wielerwedstrijden tegenwoordig een puntenklassement.
Bovenstaand overzicht geeft de puntenverdeling voor de groene trui per rit weer. In de edities van Ronde van Frankrijk 2008 tot en met Ronde van Frankrijk 2014 waren er geen bonificatieseconden meer te verdienen. Deze seconden zorgden er in het verleden vaak voor dat een sprinter in de eerste dagen van de ronde ook de gele trui kon veroveren.
Lijst van winnaars.
Onderstaand het overzicht van de eerste drie in het eindklassement sinds 1953.
Meervoudige winnaars.
Renners in het cursief gedrukt zijn renners die nu nog actief zijn.

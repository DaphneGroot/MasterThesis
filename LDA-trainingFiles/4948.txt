	Taekwondo ploeg houdt Zuid-Korea in bedwang
	ANP
NIJMEGEN
De Nederlandse taekwondo-ploeg heeft in Nijmegen wereldkampioen Zuid-Korea bedwongen. De interland in de Massinkhal eindigde voor achthonderd toeschouwers in 4-4. De scores van de Aziaten waren evenwel iets beter in het onderlinge vergelijk: 23-26.
De 18-jarige HengeloÃ«r Michael Veenstra zorgde voor de eerste Nederlandse zege. Hij versloeg in de categorie tot 54 kilogram Choi Yong-hun met 7-6. Groninger Danny Haullusy (tot 70 kilo) was te sterk voor Son Won-kim: 3-1.
De grootste verrassing kwam op naam van Ferrie Greevink uit Venray. De pas 15-jarige Limburger (-76 kg) was de meerdere van Kang You-ku (2-1). Het vierde punt tenslotte kwam op naam van Allan Pinontoan (+83 kg). De Hoogevener overtuigde met 5-0 tegen Lee Hyun-seok.


Tynaarlo (gemeente).
Topografische gemeentekaart van Tynaarlo, oktober 2016
De oprijlaan naar het gemeentehuis van Tynaarlo (2009)
Tynaarlo () (Drents: "Tynaorl") is een gemeente in het noorden van de Nederlandse provincie Drenthe.
Geschiedenis.
De gemeente Tynaarlo is in 1998 ontstaan door de samenvoeging van de toenmalige gemeenten Eelde, Vries en Zuidlaren. Aanvankelijk zou de nieuwe fusiegemeente Zuidlaren worden genoemd, maar na protesten uit de voormalige gemeenten Vries en Eelde werd besloten een meer neutrale naam te kiezen, namelijk die van het relatief kleine dorp, dat ongeveer tussen de drie grootste dorpen in ligt. Op 7 mei 2004 werd het nieuwe gemeentehuis in Vries in gebruik genomen. Tot die tijd waren de ambtenaren werkzaam op verschillend locaties in Eelde, Vries en Zuidlaren.
Geografie.
De gemeente Tynaarlo herbergt (, bron: CBS) mensen op een oppervlakte van 147,65 km² (waarvan 3,92 km² water: delen van het Zuidlaardermeer en het Paterswoldsemeer liggen in de gemeente). De gemeente Tynaarlo telt achttien officiële kernen.
Aantal inwoners per woonkern per 31 december 2009
Politiek.
Zowel in het najaar van 2011 als in het voorjaar van 2013 kreeg de gemeentepolitiek te maken met hoog oplopende spanningen. Bij de eerste crisis stapte het gehele college op. De tweede crisis draaide om het ontslag van een financieel topambtenaar en leidde ertoe dat burgemeester Frank van Zuilen eind juni 2013 met ziekteverlof ging. De toenmalige commissaris van de Koning in Drenthe, Jacques Tichelaar, achtte de situatie dusdanig ernstig dat hij besloot in te grijpen. Op 12 augustus 2013 werd Piet Adema als waarnemend burgemeester aangesteld.
Samenwerkingsverband.
Tynaarlo werkt ambtelijk samen met de gemeenten Noordenveld, Aa en Hunze en Assen in het samenwerkingsverband STAAN.
Openbaar vervoer.
De spoorlijn Zwolle - Groningen loopt door de gemeente, echter zonder halte (in het verleden heeft bij de plaats Tynaarlo een halte Zuidlaren gelegen). Het busvervoer wordt verzorgd door Qbuzz, en is voor het grootste deel op de stad Groningen gericht.

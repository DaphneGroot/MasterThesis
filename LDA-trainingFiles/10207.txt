Twenterand.
Twenterand () (Nedersaksisch: "Tweanteraand") is een gemeente in Twente en Salland, in de Nederlandse provincie Overijssel. De gemeente is voortgekomen uit de gemeenten Den Ham en Vriezenveen. Op woonden er in de gemeente mensen (bron: CBS) op een oppervlakte van 108,17 km². De gemeente Twenterand maakt deel uit van de Regio Twente.
Topografie.
Topografische gemeentekaart van Twenterand, december 2015
Kernen.
Buurtschappen (onofficiële kernen): Linde (420), Magele (1020), Meer (500, incl. Hallerhoek en Noord-Meer).
De Engbertsdijksvenen.
De gemeente Twenterand heeft binnen haar gemeentegrenzen een uniek natuurgebied genaamd De Engbertsdijksvenen, het bevindt zich ten oosten van de plaats Westerhaar-Vriezenveensewijk.
Het is een uniek hoogveengebied van ca. 1000 hectare dat een Europees beschermde status heeft, Natura 2000 genaamd.
Tussen 1880 en 1950 is het gebied eerst op kleine schaal verveend door grondeigenaren om te voorzien in de eigen behoefte aan brandstof, het veen werd namelijk gebruikt als product om o.a. kachels op te laten branden. Later is het gebied op grote schaal verveend en per schip afgevoerd via Vriezenveenschewijk (met –sche), het latere Westerhaar-Vriezenveensewijk, om het veen te gebruiken als brandstof in de steden en fabrieken. Nog veel later werd het gebruikt als grondverbetering, ook wel potgrond genoemd.
Door deze vervening heeft het gebied De Engbertsdijksvenen grotendeels haar unieke karakter gekregen. Het is één van de weinige plaatsen in Nederland waar nog actief hoogveen te vinden is. Het beheer is in handen van Staatsbosbeheer.
Verkeer en vervoer.
Door de gemeente Twenterand loopt de autoweg N36 Almelo - Hardenberg en het Overijssels Kanaal Almelo - De Haandrik. De stoptrein Mariënberg - Almelo van Arriva stopt o.a. op de stations Vriezenveen, Daarlerveen en Vroomshoop. De belangrijkste buslijnen zijn lijn 80 (Holten - Hardenberg) en lijn 81 (Westerhaar - Ommen), die op elkaar aansluiten op het busstation in Westerhaar. De lijnen worden gereden door Syntus.
Politiek.
Twenterand kent grofweg drie politieke stromingen: de christendemocratie, het socialisme en het liberalisme. De eerste stroming wordt door drie partijen vertegenwoordigd: het CDA, de ChristenUnie en de SGP. Het socialisme wordt voornamelijk vertegenwoordigd door de PvdA en deels door de lokale partij GBT. De liberalen hebben tot slot de VVD en D66.
Daarnaast zijn er twee groeperingen die niet in de gemeenteraad zijn vertegenwoordigd: Trots op NL en GroenLinks.
Bij de Tweede Kamerverkiezingen van 2012 waren Twenterand en Hellendoorn de twee enige gemeenten in Nederland waar het CDA de grootste partij werd.
Gemeenteraad.
De gemeenteraad in Twenterand telt 23 zetels verdeeld over zeven fracties.
College van burgemeester en wethouders.
Het college van B&W steunt op de samenwerking van het CDA, ChristenUnie en SGP.
Burgemeester: Annelies van der Kolk (CU) (vanaf 18 mei 2017)
Partnergemeente.
De partnergemeente van Twenterand is de Russische gemeente Lomonosov waar Sint-Petersburg zo'n 40 kilometer van verwijderd ligt.

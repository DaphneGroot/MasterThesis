	'Het spelpeil is nu lager, maar wat maakt het uit'
	Ron Zwerver, recordinternational, 463 caps, Olympisch kampioen van '96 is voor het eerst na vijf Europese kampioenschappen afwezig. In het komende toernooi is hij alleen het finaleweekeinde aanwezig, samen met zijn coach van Treviso. Zijn visie op het Europees kampioenschap volleybal dat vandaag in Eindhoven en Den Bosch begint.
@@0IER@@0N EDERLAND moet op het EK goud halen. Dat is de ploeg aan zijn stand verplicht. Natuurlijk hebben bij de toplanden veel spelers bedankt, ik ben er n van. Maar als je vergelijkt dan heeft Nederland de minste veranderingen doorgevoerd.
'De Italianen hebben het behoorlijk omgegooid. Ik lees hier in de kranten dat coach Bebeto Pippi als passer-loper wil gebruiken. Pip-pi. Een lachertje. Hij is een aardige verdediger, maar aanvallend komt hij veel tekort. Dat geldt ook voor Pasinato als libero. En dan loopt de kwestie Giani er tussen door. Die hebben ze op het midden, als passer-loper en als libero geprobeerd. Ze schuiven te veel met hun topspelers.
'Nederland speelt in een zwakke groep. Dat heeft het voordeel dat je je gemakkelijk voor de kruisfinales plaatst. Itali zal in zijn zwaardere poule een paar keer zijn mogelijkheden moeten tonen. Maar feitelijk is het allemaal gelul. Het gaat bij zo'n Europees kampioenschap alleen om de laatste twee dagen.
'Nederland is het niveau van de meeste landen ontstegen. Alleen de Joegoslaven en de Russen kunnen voor een verrassing zorgen. Het spelpeil dat de ploeg van Gerbrands in de World League heeft getoond zegt me niet veel. Die hele World League zegt me nul komma nul. Het is een opgepoetst oefentoernooi, alleen ter meerdere eer en glorie van Acosta, de voorzitter van de FIVB. Mij kon het gestolen worden.
'Alleen als het n keer in de vier jaar zou worden gehouden, had het waarde. Ik vond WK's en EK's veel belangrijker. Europees kampioen ben ik nooit geweest. Als de jongens het worden, mogen ze een lange neus naar me maken. We hadden het twee jaar geleden in Athene kunnen zijn, maar toen verknoeide ik een paar ballen in de beslissende fase. Daar kon ik vrede mee hebben. Twee jaar eerder verloren we in Finland ook met 3-2, daar had ik meer moeite mee. Dat had toen met de mindere prestatie van anderen te maken.
'Blang e-mailde me dat hij goed in vorm is. Dat is mooi, komt hij straks in vorm naar Treviso. We spelen komend jaar samen voor dezelfde club. Schuil gaat het bij het EK lastig krijgen. Richard heeft bij Maaseik goed gespeeld en is de World League goed begonnen, maar nu krijgt hij te maken met hoge verwachtingen.
'Dat geldt ook voor mijn vervanger Nummerdor. Die wordt ook in het diepe gegooid. Zulke spelers hebben twee of drie jaar nodig om stabiel te worden. Kijk naar Grtzen, die hebben we ook drie jaar alle steun moeten geven. Maar nu staat hij er dan ook.'
'Het spelpeil is in dit na-Olympisch jaar lager. Dat zie je zo. Maar wat maakt het uit! Als je maar kampioen wordt. De rest zal je dan worst zijn.'
John Volkers

Foto
	Ron Zwerver FOTO HANS HEUS - DE VOLKSKRANT


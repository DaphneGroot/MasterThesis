	Leger en sponsors in conflict over CSKA
	Reuter

MOSKOU
In de Russische voetbalwereld is een verbeten strijd uitgebroken om de macht bij CSKA Moskou. Twee rivaliserende groeperingen claimen zeggenschap over de vroegere legerclub. Beide partijen hebben een plaats opgeÃ«ist in de Russische competitie, die in maart begint.
De legerleiding steunt de selectie van de nieuwe trainer Pavel Sadirin. De landmacht bezit zestig procent van de aandelen van de club. Alexander Tarkhanov, de ontslagen voorganger van Sadirin, traint eveneens een groep voetballers. Hij kan rekenen op het vertrouwen van de sponsors, die veertig procent van het aandelenpakket beheren.
Ingewijden in de Russische sportwereld verwachten dat een rechtbank de machtsstrijd 'mag' oplossen. In het verleden zijn soortgelijke conflicten in de ijshockey- en basketbalwereld eveneens langs juridische weg uitgevochten.
Feyenoord schakelde dit seizoen het CSKA Moskou van trainer Tarkhanov in de eerste ronde van het UEFA-bekertoernooi uit.



West.
Het westen t.o.v. de andere windrichtingen op een kompas
West is een van de windstreken, naast noord, oost en zuid. West is tegenovergesteld aan oost; op de kompasroos met noord boven, ligt west links.
De zon gaat onder in het westen.
De schrijfwijze voor 'westen' als windrichting is met een kleine w, voor de aanduiding van een bepaald gedeelte van een land (West-Australië), een provincie (West-Vlaanderen) of een streek (West-Friesland) gebruikt men de hoofdletter W.
"Het Westen" verwijst vaak naar de westerse wereld. Binnen Nederland wordt deze benaming ook wel gebruikt als aanduiding voor de Randstad.
Met "de West" werd in koloniale tijd West-Indië bedoeld.
De Verenigde Staten kennen hun eigen westen, het Wilde Westen.
West is ook de lokale naam voor West-Terschelling, een dorp op het Nederlandse Waddeneiland Terschelling.

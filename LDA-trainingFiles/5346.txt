	Krajicek en Kafelnikov naar toernooi in Ahoy'
Het 24ste ABN AMRO World tennistoernooi in Rotterdam heeft zich verzekerd van de deelname van twee winnaars van Grand Slam-toernooien in het afgelopen jaar.
Naast Wimbledon-kampioen Richard Krajicek heeft ook de Rus Jevgeni Kafelnikov, houder van de open Franse titel, zijn komst bevestigd. Het toernooi in Ahoy' wordt van 3 tot en met 9 maart gehouden.
De 22-jarige Kafelnikov verloor in vorig jaar in de finale van de Kroaat Goran Ivanisevic.


	BEDRIJFSRESULTATEN
	PHILIP MORRIS, het Amerikaanse voedingsmiddelen- en tabakconcern, heeft vorig jaar een recordwinst behaald van 6,3 miljard dollar (11,6 miljard gulden). Volgens de grootste sigarettenproducent ter wereld is dat 15 procent meer dan in 1995. De sterke winstgroei is te danken aan 'een zeer goede gang van zaken in de tabak over de hele wereld en in de voedingsmiddelen op de Amerikaanse markt'. De omzet nam vorig jaar toe met 8,1 procent tot 68,9 miljard dollar.


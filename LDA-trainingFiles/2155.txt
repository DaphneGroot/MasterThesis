	Smokkelen van mensen is 'booming business'
	Van onze verslaggever
John Wanders
 GENEVE/DEN HAAG
Het is onmogelijk een profiel te schetsen van de mensensmokkelaar, zegt de Duitser Jrgen Storbeck, hoogste baas van Europol in Den Haag, het samenwerkingsorgaan van de Europese politiediensten. Criminele organisaties die zich bezighouden met het illegaal over de grens transporteren van migranten zijn er in alle soorten en maten. Wat hun verenigt is dat ze deel uitmaken van een booming business.
Wetend dat het voor economisch gemotiveerde migranten uit Oost-Europa, Azi, Afrika en Latijns Amerika nauwelijks nog mogelijk is op eigen houtje door te dringen tot het rijke deel van de wereld, specialiseren steeds meer criminele organisaties zich in de lucratieve mensensmokkel. Ze ontvangen grof geld voor het illegale transport en de bijgeleverde reisdocumenten. De vraag naar hun diensten lijkt onuitputtelijk.
De onverwachte aankomst op Schiphol deze week van een Boeing 757 van Turkmenistan Airlines, met aan boord 173 asielzoekende Tamils uit Sri Lanka, zou zeer wel op touw gezet kunnen zijn door mensensmokkelaars.
Van organisaties die actief zijn op dit terrein is bekend dat ze alle middelen van vervoer benutten, dat de door hen illegaal getransporteerde groepen migranten steeds groter worden en dat ze over dusdanige financile middelen en logistieke netwerken beschikken dat het charteren van een vliegtuig of een schip voor hen geen probleem meer vormt.
Om de diversiteit aan te geven van de organisaties die op dit vlak actief zijn, houdt Storbeck een expos over smokkelaars met een geringe en smokkelaars met een hoogwaardige dienstverlening.
'Geringe service is wanneer je bijvoorbeeld van Albani naar Itali wilt. Het enige dat je betaalt is vijfhonderd dollar voor de oversteek. Als de trafficker je eenmaal op de Italiaanse kust heeft afgezet, moet je jezelf maar zien te redden. Typisch low service, een route gerund door de plaatselijke bevolking, veelal vissers.' Het servicegehalte van de taxichauffeurs in Tsjechi die je voor een paar honderd dollar naar Dresden of Leipzig brengen is van hetzelfde niveau.
Daartegenover staat de hoogwaardige dienstverlening van de Chinese Triads. Deze gangs, die ruime ervaring hebben in het smokkelen van zowel drugs, wapens als migranten, bedrijven de mensensmokkel in zijn meest geperfectioneerde vorm.
'In Rome zie je veel Afrikanen op straat die allerlei voorwerpen aan de man proberen te brengen. Zodra de politie opduikt, zetten ze het met zijn allen op een lopen. Dat is een zeer primitieve vorm van integratie in het land van bestemming. De Triads daarentegen kunnen een potentile immigrant garanderen dat hij een baan krijgt als kok in een restaurant in San Francisco, als arbeider in een fabriek in Oakland, of noem maar op.'
De Chinezen hebben veel ervaring opgedaan met het smokkelen van migranten uit de Chinese Volksrepubliek naar Hongkong. Ze hebben makkelijk toegang tot valse reispapieren en andere noodzakelijke documenten, hetgeen een voorwaarde is voor het opzetten van een goedlopende organisatie die zich bezighoudt met mensensmokkel. Ze hebben hun eigen netwerken in de meeste lidstaten van de Europese Unie en houden de zaak doorgaans geheel in eigen hand. De Indirs bijvoorbeeld - die ook een reputatie hebben op te houden - werken veel meer samen met de lokale bevolking.
Het komt voor dat Chinese migranten vijftigduizend dollar betalen voor een enkele reis naar de Verenigde Staten. Zelden kunnen ze zich een dergelijke uitgave permitteren. Ze doen dan ook meestal slechts een aanbetaling en beloven de rest te zullen afdragen na aankomst.
'Doorgaans schiet de werkgever in het land van bestemming de kosten van het illegale transport voor', zegt Storbeck. 'Dit stelt hem in staat zijn nieuw verworven kracht jarenlang als slaaf uit te buiten: hij laat hem lange werkdagen draaien tegen een uiterst karig salaris, zonder sociale rechten of kansen. Pas na vele jaren arbeid wint de migrant zijn vrijheid terug.'
Rondom mensensmokkel hangt soms nog een aura van altrusme: het helpen van arme lui die hun positie willen verbeteren. 'Altrusme komt in deze business echter niet voor', verzekert Marco Gramegna, hoofd van de planningsdivisie van de Internationale Organisatie voor Migratie (IOM) in Genve, de meest toonaangevende internationale onderzoeksinstelling op het gebied van mensensmokkel. 'Ze doen het louter en alleen voor het geld.'
'Er zijn genoeg voorbeelden van gevallen waar migranten tijdens het transport dermate verwaarloosd werden door de traffickers dat ze van kou, honger, dorst of gebrek aan zuurstof omkwamen. Het is een smerige business', weet ook Storbeck. 'Soms worden migranten er met het pistool op de borst toe gedwongen op open zee hun schip te verlaten', stelt Gramegna. 'Volgens onze schattingen sterft 10 procent van de gesmokkelde migranten tijdens het transport.'
De smokkelorganisaties zijn zeer creatief in het bedenken van nieuwe routes, zodra gebleken is dat een oude route niet langer betrouwbaar is. 'Ze reageren razendsnel op elke arrestatie', zegt Storbeck. 'Dan doen ze het een volgende keer niet per vliegtuig, maar per schip en via een ander land. Ze zijn zeer vaardig in het analyseren van ons beleid en onze maatregelen.' Nieuwe routes worden zorgvuldig getest en gevalueerd.
De zwakste plek van Europa is zonder twijfel de lange zuidgrens. De Middellandse Zeekust laat zich niet dichttimmeren en de druk vanuit Noord-Afrika is groot. Daarnaast is de Balkan-route belangrijk, omdat het voor immigranten uit het Indiase subcontinent de snelste route westwaarts is. De Pools/Duitse grens is de laatste jaren aanzienlijk verstevigd, maar ook daar is het nog altijd mogelijk illegaal het Schengen-gebied binnen te dringen. 'Vooral in de winter, als de rivieren zijn dichtgevroren', zegt Storbeck.
De rol van de mensensmokkelaars kan volgens Gramegna worden teruggedrongen indien zou worden besloten tot een versoepeling van het immigratiebeleid, speciaal in de lidstaten van de Europese Unie. Dit standpunt wordt gedeeld door de Unhcr in Genve, het Hoge Commissariaat voor de Vluchtelingen van de Verenigde Naties.
'Het zou moeten gebeuren, want de toelatingsnormen in Europa zijn nu wel heel erg rigide', vindt Unhcr-woordvoerster Christiane Berthiaume. 'Maar wij zijn ons ervan bewust dat de politieke realiteit een andere is.'


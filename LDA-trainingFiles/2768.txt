	Kant kan simpel visdraad laten praten en zingen
	
Van onze medewerker
Frank van Herk

AMSTERDAM
Vieux Kant bleek moeiteloos samen te kunnen spelen met grote namen in de jazz: tenorsaxofonist Dick de Graaf, de Jungle Warriors van gitarist Jan Kuiper, Fra Fra Sound en Hans Dulfer. Met de laatste twee maakte hij ook cd-opnamen, en Dulfer neemt hem volgend jaar februari mee op toernee door Japan.
Kant bespeelt de n'goni, een aan de kora verwant snaarinstrument waaruit de gitaar en de banjo zijn voortgekomen. Het bestaat meestal uit een kalebas, bespannen met een dierenhuid, een stok en twee tot zes snaren. De speciaal voor Kant gemaakte n'goni heeft een stalen pan als klankkast, omdat hij door zijn handicap de kalebas nogal eens beschadigde; en acht snaren, voor noten die buiten het traditionele patroon vallen.
Vieux is volgens velen de beste n'goni-speler die Mali ooit gekend heeft. Met zijn kleine, smalle handen tovert hij een eindeloze stroom prachtige melodien en verfijnde ritmes uit de snaren, die hoewel ze van gewoon visdraad zijn kunnen praten en zingen. Vieux Kant zelf zingt ook, met een hoge, pure stem die soms enigszins trilt van de intense emotie.
Voor de hoogbegaafde jongeman uit het zuidwesten van Mali was en is de radio, naast zijn eigen muziek, zijn hele leven. Hij luisterde naar alles: Caribische, Cubaanse en Zarese klanken, en vooral ook de traditionele Malinese stijlen: uit zijn eigen Wassoulou-streek, zoals de ook in het Westen bekende zangeres Oumou Sangar, en uit de twee andere nationale culturen, Manding en Bambara.
Hij kreeg nooit les op zijn instrument: 'De liefde voor de muziek heeft een muzikant van mij gemaakt.'
Dit deel van West-Afrika heeft door zijn ritmes, manier van zingen en zijn blue notes grote invloed gehad op blues en jazz. Net als bij de beroemde Noordmalinese zanger-gitarist Ali Farka Tour hoor je in het spel van Kant riffs en frasen die via de Amerikaanse delta in ons bewustzijn zijn doorgedrongen.
Kant's eigen compositie Dounia is gebouwd op een figuurtje dat overgenomen lijkt uit Little Red Rooster, zonder dat hij ooit van de schrijver, Willie Dixon, gehoord heeft. Maar, zoals Vieux benadrukt, 'wie alle Malinese muziek kan spelen, kan alle muziek spelen.'
Dounia betekent 'het leven', en bevat de gezongen overpeinzing dat mensen zich er niet bij neer kunnen leggen dat hun bestaan eens afgelopen zal zijn. Maar ziekte, ellende en dood zijn ons lot - daar valt niets aan te veranderen, daarom moeten we gelukkig proberen te zijn in het hier en nu.
Vieux Kant's lot bracht hem na de afwijzing van het blindeninstituut in aanraking met gitarist Sibiri Kon, die hem aanraadde te gaan voorspelen bij een hotel waarvan de Nederlandse eigenaar bekend stond als muziekliefhebber. 'Wat er in het hoofd zit van Vieux Kant mag niet verloren gaan voor de Malinese muziek', aldus Sibiri.
De hotelhouder - Hans Taal, tevens schrijver en orkestleider - lijfde Kant in bij het Ensemble Yiri, dat voor de hotelgasten traditionele muziek ten gehore bracht. Nu hij een salaris had, hoefde hij de hele dag niets anders te doen dan theedrinken en muziek maken, zodat zijn al bijzondere techniek nog volmaakter werd.
Hans Taal nam Kant op 22 oktober mee naar Nederland, waar hij moeiteloos aansluiting vond bij de musici met wie hij in aanraking kwam.
De Afrocaribische ritmes van Fra Fra Sound kenden geen geheimen voor hem, complexe thema's speelde hij na n keer horen feilloos mee. Ook de jazz van Dick de Graaf was geen enkel probleem, de tenorsaxofonist kreeg sommige loopjes tijdens zijn solo meteen teruggekaatst door de n'goni.
Ook de vervormde elektrische gitaar van Jan Kuiper werd door een breed grijnzende, achteloos over de n'goni-snaren razende Vieux exact gemiteerd. 'Ach, je moet gewoon een beetje handig zijn.' En voor de elektrische funk van Dulfer stond hij ook direct open, want in tegenstelling tot veel andere Malinezen wil hij de traditie verrijken en uitbreiden.
'Er zijn daar te weinig internationaal gerichte muzikanten. Ze begrijpen de muziek uit andere culturen niet, en om ergens van te kunnen houden moet je het eerst begrijpen. Dat is niet zo moeilijk, als muzikanten goed zijn kunnen ze altijd samenspelen. In muziek zijn er geen grenzen.'
In zijn eigen, nog op te richten groep zal dan ook zeker plaats zijn voor een basgitaar. Dan moet er wel eerst een versterker worden gekocht. En een basgitaar. Maar met zijn groeiende reputatie zal dat niet lang meer een obstakel zijn.
De kans is groot dat Vieux Kant tijdens zijn volgende bezoek aan Nederland, dat voor juni gepland staat die eigen formatie zal meebrengen. Dan krijgt hij hopelijk ook meer gelegenheid om eigen liedjes uit te voeren, waarvan hij er vele tientallen heeft.
Vooral over de liefde, want, lacht hij: 'daar hou ik erg van.' Vieux heeft de gave over elk onderwerp en iedere situatie meteen een lied te kunnen schrijven. 'Bedenken' is eigenlijk een beter woord, want schrijven kan hij niet, alles zit in zijn hoofd. 'Misschien moet ik maar eens wat materiaal op een cassette gaan zetten, voor het verloren gaat.'
Hans Taal, die een soort pleegvader voor hem geworden is, zocht volgens goed Malinees gebruik een vrouw voor Kant. Toen hij hoorde dat het huwelijk was geregeld, was hij zo gelukkig dat hij zijn gevoelens meteen verwerkte in een compositie, vol vreugde en dankbaarheid jegens zijn 'beschermer'. Een instrumentaal stuk, want 'mijn n'goni kan meer woorden zeggen dan mijn stem.'

Foto
	Moussa Vieux Kant. FOTO GUUS DUBBELMAN - DE VOLKSKRANT


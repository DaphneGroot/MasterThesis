Bevrijdingsfestival.
Het bevrijdingsfestival is een evenement dat jaarlijks op 5 mei (Bevrijdingsdag) gehouden wordt op diverse locaties in Nederland. De festivals worden georganiseerd om de bevrijding van Nederland in 1944-45 in de herinnering te houden. Samen vormen de festivals het grootste muziekevenement van Nederland. Meer dan 200 artiesten treden op op 40 podia en honderdduizenden bezoekers wonen de bijeenkomsten bij. De toegang tot de festivals is kosteloos. De festiviteiten worden georganiseerd en betaald door het Nationaal Comit√© 4 en 5 mei.
Op de bevrijdingsfestivals draait het niet alleen om muziek. Er zijn "ambassadeurs van de vrijheid", jaarlijks wisselende artiesten, die met een helikopter langs de festivals gevoerd worden om aandacht te vragen voor onvrijheid, mensenrechten en oorlog elders in de wereld. Op de festivals zijn organisaties die zich inzetten voor deze onderwerpen zoals Amnesty International, Cordaid, VluchtelingenWerk Nederland en War Child aanwezig. Ook worden debatten gehouden over vrijheid.
Vanaf 1994 vinden deze festivals in alle provincies plaats.
Plaatsen.
Hier volgt een overzicht van de 14 gehouden bevrijdingsfestivals, inclusief het jaar van ontstaan en het aantal bezoekers.

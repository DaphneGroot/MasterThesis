Stadsdistrict.
Stadsdistricten zijn steden of stedelijke gebieden die een apart bestuurlijk niveau vormen in plaats van dat zij samen met andere gemeenten een district vormen. Kleinere plaatsen rondom een dergelijke stad of stedelijk gebied kunnen onderdeel vormen van een stadsdistrict.
België.
Elke stad met meer dan 100.000 inwoners mag in België zijn deelgemeenten districten noemen. Enkel Antwerpen maakt momenteel van dit recht gebruik. Ze worden bestuurd door het districtscollege en de inwoners worden vertegenwoordigd door de districtsraad. De Antwerpse districten zijn vergelijkbaar met de Nederlandse stadsdelen of deelgemeenten (in Amsterdam en Rotterdam).

	Band uit Barbes vervalt al snel in pretentieloze poprai
	MUZIEK
Orchestre National de Barbs. Korzo, Den Haag, 6/12.
'Zullen we ooit nog een vredig Algerije terugzien?', vraagt zanger Fateh Benlala zich af in een van de nummers die hij schreef voor Orchestre National de Barbs. Vrijgevochten Algerijnse muzikanten zijn in eigen land hun leven niet zeker, voorlopig is daarom Parijs de hoofdstad van de ra.
Algerijnse en Marokkaanse jongeren ontmoeten elkaar in de cafs en clubs aan de voet van de Sacr Coeur in de Parijse migrantenwijk Barbs. Daar vond ex-Mami-bassist Youcef Boukella de muzikanten met wie hij een twaalfmans band vormde. Met gevoel voor ironie doopte hij die meteen maar Orchestre National.
De band uit Barbs moest de klap op de vuurpijl worden in een tweedaags ra-festival in het Paard en Korzo. De onlangs verschenen cd, live opgenomen in Parijs, beloofde dan ook jazzy uitstapjes op de saxofoon, tinkelend frisse gitaarloopjes en dampende baslijnen, nu eens boven een stug rock-ritme, dan weer afgezet tegen het nerveus klepperen van de ijzeren Gnaoua-castagnetten.
Maar tijdens hun optreden in Korzo blonken de muzikanten vooral uit in vrij pretentieloze popra.
Van de opwindende breaks, wisselende bezettingen en lyrische zangstukken die bandleider Boukella bedacht voor zijn band kwam weinig terecht, de ingebouwde ruimte voor instrumentale en vocale solo's werd door de muzikanten nauwelijks benut.
Rietblazer Alain Debiossat gaf wel een voorproefje van de prettig ontregelende uitstapjes waartoe hij in staat is, maar verviel daarna in ongenspireerd meetoeteren met de al even plichtmatig spelende gitaristen en toetsenspeler.
Zanger Larbi Dida blonk wel even uit met een meeslepend lied vol verleidelijke arabeske trillers, maar gaf er ook al snel de brui aan. Binnen twintig minuten was het keihard dampen en stampen, hossen en rossen geblazen. Waarmee de band de dansers op de vloer riant bediende, maar de luisteraars namen toevlucht tot een pilsje en een praatje aan de bar.
Hopelijk komt het Orchestre National de Barbs snel terug voor een revanche, want het in Parijs opgenomen concert is van een raffinement, veelzijdigheid en perfectie die gewoonlijk alleen op studio-cds te horen is. En zo'n prestatie kan geen toeval zijn.
Peter van Amstel


Geuzenveld-Slotermeer.
Geuzenveld-Slotermeer was van 1990 tot 2010 een stadsdeel van de gemeente Amsterdam in de Nederlandse provincie Noord-Holland. Per 1 mei 2010 is het opgegaan in het nieuwe stadsdeel Amsterdam Nieuw-West. Het stadsdeel telde (in 2003) 40.605 inwoners en heeft een oppervlakte van 10,05 kmÂ².
Geschiedenis.
Het stadsdeel werd ingesteld in 1990. Sinds 2001 zijn er grote werkzaamheden in uitvoering in het kader van de 'Stedelijke vernieuwing'. Hiervoor is een plan gemaakt: 'Richting Parkstad 2015'. Vele duizenden woningen worden gesloopt en vervangen door nieuwbouw, waarbij tevens een deel van de oorspronkelijke opzet verloren gaat.
In maart 2007 werd Nieuw-West aangewezen als een probleemwijk (Zie: De 40 wijken van Vogelaar), waardoor zij extra aandacht en geld zullen ontvangen.
Uiteindelijk zijn de volgende buurten door de gemeente Amsterdam aangewezen: Slotermeer-Noordoost, Slotermeer-Zuidwest, Geuzenveld, Osdorp Midden, Kolenkit, Slotervaart.

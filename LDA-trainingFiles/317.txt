	Dode bij schietpartij in koffieshop Breda
	Van onze verslaggever
AMSTERDAM
Bij een schietpartij in een Bredase koffieshop is maandag een nog onbekende man doodgeschoten. De politie heeft zes bezoekers aangehouden en vuurwapens plus twee handgranaten in beslag genomen. Waarom het vuurgevecht uitbrak is niet bekend.
Op het moment dat de politie na een melding bij koffieshop Istanbul arriveerde, brak in de zaak een schietpartij uit. De politie wachtte buiten af. Na afloop betraden de agenten met getrokken pistool de koffieshop waar zij een dode en zes verdachten aantroffen.


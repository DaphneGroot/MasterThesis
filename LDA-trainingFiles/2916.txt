	Mpenza als model voor wederopstanding Belgisch voetbal
	Van onze verslaggever
Marcel van Lieshout

KRAAINEM
Anders dan gebruikelijk schuilt het talent van de Belgische voetbalploeg in de aanval en de belichaming van die stelling is de meest stille der Rode Duivels:  ls Lokonda (roepnaam Emile) Mpenza al praat, dan is het doorgaans op fluistertoon.
Voetballen kan hij, de benen spreken honderduit en wel zo luid dat de nog maar 19-jarige aanvaller enkele maanden geleden door Lazio Roma werd gecontracteerd. Net als zijn twee jaar oudere broer Mbo.
'Maar de komende twee jaar spelen we nog voor Standard Luik', klinkt het bedeesd. Een Italiaans tomatenbedrijf is sponsor van Lazio n van Standard; de broertjes Mpenza mogen nog twee jaar rijpen in Luik.
In het Brusselse voorstadje Kraainem, op het sportcomplex van een sponsor waar het nationale elftal zich per traditie voorbereidt op een interland, is n van Belgi's beste voetballers n van de minst gewilde gesprekspartners voor de pers. Verveeld hangt hij in een zitbank, de meeste van zijn collega's zijn druk in gesprek.
Vele journalisten hebben zich stuk gelopen op de timiditeit van de viervoudig international. Zijn broer Mbo, ook een international maar nu licht geblesseerd, is de prater van de twee.
Eenmaal op het veld lijkt rechterspits Emile Mpenza van iedere schroom bevrijd. Hij is razendsnel, technisch begaafd en zeer doelgericht. Als vrijwel alle Belgische aanvallers is hij zeer bedreven in de tegenaanval. In principe speelt hij over twee jaar in de Italiaanse serie A, maar zijn hart ligt bij het Spaanse voetbal. 'Dat is opener, minder defensief. Barcelona is altijd mijn favoriete club geweest.'
Vorig seizoen debuteerde de in Brussel geboren Emile Mpenza op het hoogste niveau van het Belgische clubvoetbal. Met broer Mbo (als baby van Zare naar Brussel verhuisd) kreeg hij van de trainer van Excelsior Moeskroen de kans zijn kunsten te vertonen. Het bescheiden Moeskroen werd d sensatie van het (armetierige) Belgische clubvoetbal. De ploeg kwalificeerde zich voor Europees voetbal en Emile Mpenza werd uitgeroepen tot Belgi's grootste talent.
De winnaar van de Ebbenhouten Schoen zegt nu: 'Ik ben nog jong, ik kan nog beter. Mijn snelheid is mijn grootste wapen, maar mijn techniek kan nog beter en ik moet meer doelpunten maken.'
De man die hem in de Belgische eerste klasse liet debuteren werd bondscoach en wr mocht Emile Mpenza onder Georges Leekens debuteren. Ditmaal in het nationale tricot. Vier interlands speelde de razendsnelle rechterspits, in de laatste tegen San Marino trof hij tweemaal doel. 'Dat hadden er meer moeten zijn', zegt hij schuldbewust.
Mpenza staat model voor de wederopstanding van de Belgische nationale ploeg. Na de ontluisterende nederlaag tegen Nederland in Brussel, december vorig jaar, werd bondscoach Van Moer vervangen door Leekens. Die haalde een aantal routiniers terug, zette de toen nog 18-jarige Mpenza in de basis en plots is Belgi terug in de race om een plaatsje bij het WK van 1998.
'We hebben nu in Belgi heel veel goede aanvallers', verklaart Mpenza het succes. 'Oliveira, Nilis, De Bilde, mijn broer', haast binnensmonds, 'en ik. . .' Zaterdag in de Kuip vormt Mpenza samen met de genaturaliseerde Braziliaan Oliveira (achttien interlands, zes doelpunten) de Belgische aanval. De in de nationale ploeg teruggekeerde routinier Franky van der Elst (36) en Enzo Scifo (31) moeten de passes geven voor de counter.
'Nee, ik ken de Nederlandse verdedigers niet. Ik ken hun namen, dat wel, maar ik heb nooit tegen ze gespeeld. Ze zullen wel weten hoe ik speel. En van onze trainer hoor ik wel hoe zij spelen. Belgi en Nederland hebben geen geheimen voor elkaar.'
Zijn favoriete Nederlandse spelers? Emile Mpenza moet lang nadenken. Niet dat hij wil suggereren dat Nederland geen talent heeft, zeker niet, maar hoe heten die spelers ook alweer? Opgelucht: 'Bergkamp! Die vind ik goed. En die ene die voor AC Milan speelt. Eh, Kluivert ja.'
Hij is een dartele voetballer, een werkertje ook, maar altijd gericht op het vijandelijke doel. De man die zegt dat hij altijd wil aanvallen is een ware Belg en zegt dus: 'Een match nul tegen Nederland zou voor ons een mooie uitslag zijn.' Een gelijkspel maakt Belgi vrijwel kansloos voor rechtstreekse kwalificatie voor het WK in Frankrijk, maar die gedachte doet Emile Mpenza allerminst treuren.
Een match nul. Mpenza glimlacht bij de gedachte en zwijgt.

Foto
	Emile Mpenza (rechts) en diens broer Mbo. FOTO STEPHAN VANFLETEREN - DE MORGEN


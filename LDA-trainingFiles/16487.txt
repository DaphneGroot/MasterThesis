Loppersum (Oost-Friesland).
Loppersum is een dorp in de Duitse gemeente Hinte (Landkreis Aurich). Het dorpje ligt in het noordwesten van Oost-Friesland en telt ruim 1450 inwoners.
Loppersum ligt zes kilometer ten noorden van Emden aan de "Bundesstra√üe 210" richting Aurich Ten oosten van de plaats ligt het beschermde natuurgebied Loppersumer Meer. Langs het dorp loopt de spoorlijn Hamm - Emden. Het station van Loppersum is echter niet meer in gebruik.
Loppersum werd voor het eerst vermeld in 1379 onder de naam "Lopsum". Gesteund door de vondst van een bronzen fibula wordt echter sterk vermoed dat de plaats al voor Christus bewoond was. In Loppersum zetelden ooit de Allena's. In 1379 werd de toenmalige, invloedrijke hoofdeling Folkmar Allena verslagen door Ocko I tom Brok in de Slag bij Loppersum. Hierbij werd ook de burcht vernietigd.
Bezienswaardig in Loppersum zijn onder meer de middeleeuwse kerk en het herenhuis op de plaats van de voormalige burcht.

	He, he, eindelijk topless
	OP EEN FEESTJE van 'hoe heet hij ook alweer van de Free Record Shop, Van Breukhoven, de man van Vanessa' zag hij een 'eeneiige twaalfling'. Het was de clintle van 'die Van Zadelhof, ik weet niet hoe hij van zijn voornaam heet, een visagist uit Amsterdam', bestaand uit 'Gooise meiden, van die televisiemeiden, en Leontine nog iets, die nu met die Borsato is', en er was ook nog 'zo'n omroepster'. 'Afijn', zegt hij, 'het was alsof er een twaalfling aan tafel zat: allemaal blond, dat is nu erg in, dezelfde make-up en allemaal van die dikke lippen, allemaal laten opspuiten.' Om te besluiten: 'Zo'n eenheidsworst.'
Plastisch chirurg Andries Molenaar wordt ouder. Je hoort het aan de namen die hem af en toe niet te binnen willen schieten - en dat is 'lastig'. Maar hij is bijna 62, dus de verschijnselen zijn geenszins eigenaardig. Zelfs een plastisch chirurg is niet God, hooguit kan hij met een studie Spaans zijn geheugen trainen, zoals hij doet. Dat hij de golfbal niet meer zo ver als vroeger kan slaan: niets aan te doen. Zelfs zijn rimpels zullen hem 'een zorg' zijn. Nooit zal hij zich laten faceliften. 'Interesseert mij toch niks?'
Het wordt pas eigenaardig als je Molenaar hoort praten over mensen die er anders over denken. 'Je ziet kerels van mijn leeftijd en die hebben van die hele rare schoenen aan, van die Nikes.' Hij wijst naar zijn eigen klassieke donkerrode schoenen, onder zijn ruitjescolbert en lichte broek. 'En dan hebben ze zo'n baseballpetje op, en dan willen ze de jonge kerel uithangen. Ik zeg: wat is er nou voor bezwaar tegen dat je ouder wordt?'
Hoor ook hoe hij praat over bekende Nederlanders die in De Telegraaf zeggen 'dat ze n¢¢it een operatie zouden laten doen om er jonger uit te zien'. Molenaar: 'Dan zijn ze meerdere keren bij mij geweest, dus ik kan zo zeggen: je moet je niet aanstellen.' Namen wil hij niet noemen, dat is beroepsgeheim. Maar los daarvan: leeft hij niet van deze mensen? Werkt hij niet mee aan het idee dat iemand van tachtig jong kan zijn? Dat het uiterlijk totaal te boetseren valt? Fout. 'Ik werk er helem  l niet aan mee, hoe kom je erbij.'
Niet voor niets zal Andries Molenaar keer op keer zeggen: 'Ik ben geen pleitbezorger van mijn eigen vak.' Zijn werk, in de priv-kliniek Klein Rosendael in Velp, bestaat voor 95 procent uit esthetische chirurgie, wat inhoudt dat hij zich vooral bezighoudt met 'verfraaiing, verbetering of normalisering' van het uiterlijk. Maar de laatste vijf jaar krijgt hij steeds meer moeite met de 'extreme vormen' die op dit gebied voorkomen. Molenaar verzet zich, waar het maar kan. De klant is bij hem niet per definitie koning.
Zijn woorden wringen met het beeld dat van hem bestaat. Zijn naam is verbonden met de facelifts van actrice Teddy Schaank en zangeres Zwarte Riek, en met de verdwenen wallen onder de ogen van Piet Bambergen en Frans Molenaar - 'geen familie, maar een volle nicht.' En dat zijn dan alleen de vip's die hun operatie bekend maakten. Het leverde hem een volzin op in een stukje van Youp van 't Hek: 'De Gooise teven straktrekkende dokter Molenaar is een uit de hand gelopen keurslager.'
Je ziet hem ook nog dansen in het tv-programma Glamourland met makelaar Harry Mens, beiden met ontbloot bovenlijf, op de verjaardag van meubelontwerper Jan des Bouvrie, tussen de Chippendales. 'Die man moet zich niet zo aanstellen, dat is een dokter, dat kan toch niet', hebben velen volgens Molenaar gedacht. 'Maar wat ik in mijn vrije tijd doe, heeft niets te maken met mijn werk. In mijn werk ben ik heel serieus, wat ik daarnaast doe, gaat niemand wat aan.'
Maar ¢f hij in zijn werk wel altijd zo serieus is geweest, vroegen vele van zijn collega's zich in de loop der jaren af, al was het maar omdat hij sinds 1978 over plastische chirurgie schrijft in Priv. Gek genoeg blijkt Molenaar tegen roddelbladen te zijn. Altijd geweest. Toen Henk van der Meijden hem vroeg voor Priv, bedankte hij dus eerst. Van der Meijden zocht een andere plastisch chirurg, en dat w s toch een 'schandalig persoon'.
Molenaar: 'Luister, ik ga toch geen namen noemen, dat is niet interessant. Maar toen dacht ik: dan kan ¡k het maar beter doen, dan wordt er geen flauwekul verteld.' Daarbij: 'Als je iets bekend wilt maken aan het Nederlandse volk, kun je het beter in Priv schrijven dan in NRC Handelsblad. Wie leest nou NRC Handelsblad?' Zelfs de vrouw van een minister zegt tegenwoordig tegen hem: 'Ik zag u pas in Priv staan, leuk stuk.'
Vaak heeft hij te horen gekregen dat hij reclame maakt voor zichzelf. Maar Molenaar weet zeker dat hij door Priv eerder patinten heeft verloren. En, zegt hij: 'Ik kan nog zulke mooie stukken schrijven, als ik mijn patinten niet goed opereer, gaat het heel snel rond.' Om later dan toch op te merken: 'Als je je werk goed doet, en je kan er ook nog een beetje publiciteit voor maken, ja, dan is het natuurlijk geweldig.'
Wel, publiciteit trok hij, want op een goede zondagavond zat hij voor de televisie, even Koot & Bie kijken, of ze begonnen over hm. 'En niet zomaar iets, het duurde wel tien minuten of zo. Met m'n foto erbij. ''Molenaar, big boy in the business'', zeiden ze.' Het vleide hem, zoals het politici vroeger vleide als ze door Wim Kan in de zeik werden gezet. Niet genoemd worden, was erger. 'Goh, die kennen mij dan kennelijk', dacht hij, 'terwijl ik dus heel erg tegen die jongens opkijk.'
De entourage van de big boy in the business beantwoordt aan de verwachting, althans tot de oprit van zijn witte bungalow in Oosterbeek. Daar staat een Jaguar. Binnen is het vooral knus, met een keukentafel waar de familie aan het eind van de middag aanschuift - van de drie kinderen woont de jongste dochter van 21 nog thuis. 'Wij zijn hele gewone mensen', zegt Molenaars vrouw Antoinette, met ogen die steeds warm worden als ze zich richten op de plastisch chirurg.
Aan een muur hangen tulpen die Jan Cremer schilderde, een cadeau toen Molenaar 25 jaar in het vak zat. Tegen een andere wand een foto van Paul Huf - een krot dat op het punt staat in te storten - met opdracht: 'Andries, vanuit verval ontstaan bij ons mooie dingen.' Er staat een vleugel, Molenaar speelt bijna dagelijks, jazz, Bach of Julio Iglesias. Overal liggen of lopen kleine honden, Jack Russell-terrirs, en n grote Berner Sennenhond.
Ach, de wereld van Glamourland. Hoe kom je erin terecht. Molenaar opereert iemand, en die persoon is zo tevreden dat hij een uitnodiging krijgt, voor een borrel, voor golfen. Maar die uitnodigingen komen ook van onbekende Nederlanders. 'En wat is nu een beknde Nederlander? Jan des Bouvrie is een van mijn beste vrienden, wij hangen uren aan de telefoon. Weet je wat die jongen nou het leukste vindt? Om een avondje thuis te zitten en te klaverjassen met zijn vrienden en hutspot te eten. Maar ja, voor zijn werk, voor zijn business moet hij zich bewegen in die wereld.'
Als Molenaar naar het voetbal gaat, Vitesse, 'geen kip' die hem kent. 'Welnee' Maar als hij naar een feestje gaat, 'een party van de jetset', zoals hij overdreven zegt, dan kent 'iedereen' hem. Dan zeggen ze: 'Dat is Molenaar.' Hij hoort het ook wel in het ziekenhuis, in de lift, dat mensen zachtjes zeggen: 'Dat is hem.' Ach, zegt hij, 'vroeger vond ik dat nog wel interessant, maar het is zo betrekkelijk.'
Hij kijkt uit over de lap gazon achter zijn huis, de vogels tjilpen alleruitbundigst in de boomwal. Hij is ijdel, peinst hij, maar dan vooral in zijn werk. 'Voor mij is het heel bevredigend om afwijkingen, die in onze maatschappij afwijkingen zijn en die iemand op een negatieve manier typeren, te corrigeren.'
Hij doelt op kinderen met flaporen, 'die vreselijk worden gepest', kinderen met grote neuzen, 'tegen wie iedereen roept: h neus of h heks', 'meisjes met z£lke grote borsten die bijna op de navel hangen', 'meisjes met niks', 'iemand met geweldige wallen onder de ogen, waar nu eenmaal het etiket aan hangt: zal wel aan de drank zijn', vrouwen die 57 zijn, en die wordt gevraagd: 'Hebt u nog geen AOW?', vrouwen die geen broek aankunnen omdat die dan lijkt op een rijbroek. 'God, dat kan ik begrijpen. Velen zijn nog heel jong, die moeten nog zo lang op deze aarde lopen. Als ik het nu iets plezieriger kan maken.'
Het zijn allemaal 'vrij onschuldige ingrepen, waarmee je iemand een beetje toegevoegde waarde aan zijn leven geeft'. Op een foto die hij laat zien, staat een halfbloot meisje n jaar na borstverkleining. 'Fred en ik zijn er heel erg blij mee', staat achterop. Molenaar krijgt meer van dit soort post. Een ansichtkaart uit Saint Tropez: 'H, h, nu kan ik eindelijk, dankzij u, topless liggen.' Dan denkt hij: 'Die ligt in Saint Tropez, en die denkt aan mij, en die neemt ook nog de moeite om een kaartje te schrijven. Dat zijn de leukste dingen die er zijn.'
Maar tegenwoordig gaan de wensen veel en veel verder - en d  r verzet hij zich tegen. Velen die bij hem in de spreekkamer komen, denken dat ze rcht hebben op een 'mooi lichaam', het rcht om eruit te zien als 'Pamela Anderson'. 'En dat recht wordt groter naarmate de welvaart stijgt. Je denkt toch niet dat er in Zare plastisch chirurgen zijn die bij mensen neuzen verkleinen? Die mensen zijn allang blij dat ze wat te vreten hebben.
'Sommigen die bij mij komen hebben een miniem rimpeltje, echt, dat je moet vragen: waar zit dat dan precies?' Zijn stem wordt bekakt: 'Het irriteert me zo vrselijk, dokter.' Molenaar: 'Dan denk ik: de mensen worden zo oppervlakkig, het is haast banaal.' Of er komt een vrouw binnen die in een Amerikaans blad heeft gelezen dat de clitoris beter te zien is, wanneer het vet van de venusheuvel wordt weggezogen. Hij denkt dan: 'Jezus.' En hij zegt: 'Mevrouw, bent u nu helemaal.'
Penisverlenging: 'Ben je gek, dat doe ik niet.' Het verschil met een borstvergroting? 'Een borst is een ornament, een penis niet.' Vaak blijken mannen die een grotere penis willen last te hebben van iets anders: impotentie. 'En dat zit 100 procent tussen de oren.' Zit borstvergroting niet tussen de oren? Molenaar laat foto's zien van vrouwen die compleet plat zijn. 'Dat is zo onvrouwelijk, die vrouwen komen niet omdat ze er lekker sexy uit willen zien.' Op andere foto's heeft hij hun een paar borsten aangemeten.
MAAR IEMAND die al aardige borsten heeft, en er cup-D van wil maken, die helpt hij niet. Sowieso doet hij niet aan cup-D, al is die nu in de mode. Maar hij kent collega's die er anders over denken. Er zijn artsen die voor de verzekering moeten beoordelen of borstverkleining in aanmerking komt voor vergoeding - het is de enige operatie die verzekeringen nog betalen. Die artsen schrijven een brief: 'Mevrouw lijdt, dit is abnormaal, deze cup.' Maar, zegt Molenaar: 'Het merkwaardige is: diezelfde jongens hebben er geen enkel probleem mee om andere vrouwen cup-D te gven. Dan is het wel normaal. Dat kan ik dus niet.'
Begin met hem niet over het inspuiten van lippen. Spottend: 'Volle lippen, dat is Pamela Anderson, Madonna, die Patty Brard, en hoe heet ze, die van de Vijf Uur Show, Viola Holt. Dikke lippen, maar het is niet te hopen dat over vijf jaar de mode verandert, want ze krijgen die rommel er nooit meer uit.' Hij heeft mensen op bezoek gehad die het spul wilden laten verwijderen. Want hun lippen werden dikker en harder. 'Om elk lichaamsvreemd materiaal komt een kapseltje, en dat dringt in de mondspier, en dat krijg je er dus nooit meer uit.'
Zelf spuit hij geen lippen in. Hij heeft een andere techniek. 'Maar huisdokters, dermatologen, jongens die nergens van weten, die zitten maar in te spuiten, en die vragen dan drie-, vierduizend gulden. Het is in een kwartiertje bekeken, maar dan zeggen ze dat het zo duur is omdat het materiaal zo duur is. Gelul.' Bij het afscheid van Louis van Gaal in de Arena zag hij laatst nog zo'n bekende Nederlander met ingespoten lippen, en 'ik zeg: ''Laat me nou je lip eens even voelen.'' Ik zeg: ''Potverdorie, het is geen gevoel.'' '
Minstens de helft van degenen die op zijn spreekuur komen, probeert hij af te praten van een operatie, zegt hij. En de helft van de operaties die hij doet, gebeurt om de fouten van andere artsen te herstellen. Hij laat foto's zien van mislukkingen van deze 'charlatans': neuzen die bobbels zijn geworden, borsten die veranderd zijn in een onherkenbare brij. De enige reden waarom zoveel artsen zich sinds de tweede helft van de jaren tachtig op de esthetische chirurgie hebben gestort is deze: Molenaar maakt het geldteken. Sinds die tijd lagen de tarieven in de esthetische chirurgie niet langer vast. Dat maakte dat K.N.O.-artsen aan borstvergroting gingen doen, en gynaecologen aan buikwandcorrecties - om bij te verdienen. Dat maakte dat chirurgen hun patinten op de operatietafel pas voor het eerst zien: 'Welke cup had u gedacht?'
Hoe zit dat met hemzelf? 'Echt, mensen hebben mij handen vol geld geboden voor een operatie, maar ik heb het niet gedaan als ik er niet achter stond.' Wel was hij vroeger 'kritieklozer', vooral met betrekking tot neusoperaties. Dan kwam er een meisje met een klein bocheltje op de neus, en dat moest eraf omdat elke relatie vanwege dat defect mislukte. Hij zei: 'Ik denk dat het probleem ergens anders ligt', want dat bocheltje stelde nauwelijks iets voor. Na aandringen van een psychiater ging hij voor de bijl. Bleek het meisje later in een psychiatrische inrichting te zijn beland, na een zelfmoordpoging. 'Nu was de neus goed, en nu had ze nog meer problemen.'
Hij gaat steeds meer af op intutie en ervaring. Maar toch. Denkt hij nooit: waar ben ik mee bezig? Molenaar buigt voorover, zet de ellebogen op de tafel. 'Ja, ik denk wel eens, waar ben ik in godsnaam mee bezig. Ik wil geloofwaardig blijven, want als ik iets doe waar ik zelf niet in geloof, dan ga ik aan mezelf twijfelen, en word ik onzeker, en dan ga ik des te meer denken: waar ben ik in godsnaam mee bezig. Een gat maken in mensen, een hoop vet eruit zuigen, en elke keer dat ik op en neer ga, is dat zoveel gulden. Bij wijze van spreken.'
'Je moet altijd eerlijk zijn', zei zijn moeder vroeger. Zij kwam uit de Alblasserwaard, en dat is een 'zwaar hervormd' gebied. 'Ik ben heel christelijk opgevoed.' Als klein kind was Molenaar vaak op vakantie op de boerderij van zijn opa en oma in de Alblasserwaard. Hij wilde ook boer worden. In Zoetermeer, waar het gezin Molenaar woonde, ging hij vaak naar een boer in de buurt. Tot hij op een dag, hij was acht, met zijn teen in de maaimachine kwam, en dat ging infecteren. Het was 1943.
De huisarts kwam elke ochtend om het verband te verschonen. 'En het stonk, en er kwam zo'n puslucht af, en het deed zo'n pijn als het verband eraf ging.' Op een goed moment kwam er een vervanger van de huisarts, die de teen eerst liet weken, waardoor het verband pijnloos kon worden verwijderd. 'Toen dacht ik: ik wil dokter worden. Je kan mensen pijn doen, en je kan mensen geen pijn doen.'
Zijn vader overleed vlak na de oorlog. Aan het begin van de oorlog had hij de Duitsers opgelicht met de verkoop van boter - hij werkte bij Brinkers Boterfabriek in Zoetermeer. De Duitsers kwamen erachter, en zijn vader kreeg vijf jaar strafkamp in Dsseldorf. Toen hij na de oorlog terugkwam, schrok Molenaar vreselijk. Later heeft hij wel eens tegen zijn moeder gezegd: 'Ik had liever gehad dat hij in Duitsland was gebleven, het was niks meer wat daar binnenkwam.' Zijn vader woog veertig kilo, en stierf.
Toen de Stichting '40-'45 later onderzoek deed naar de tweede-generatie-oorlogsslachtoffers, benaderde het instituut ook Molenaar. Maar hoezeer de man tegenover hem ook aandrong, een oorlogsslachtoffer kon hij zich niet voelen. De man zei: 'Maar u had toch geen vader?' Molenaar: 'Dat was maar goed ook, mijn vriendjes kregen een pak op hun sodemieter als ze iets hadden gedaan, ik niet.' Wel dacht hij soms: 'Goh, als mijn vader nou eens had kunnen zien dat zijn zoon dokter is geworden, iemand uit zo'n eenvoudig milieu.'
Nu zijn moeder nog niet zo lang geleden is gestorven, beseft hij steeds meer hoe geweldig zij was - en hoe weinig aandacht hij voor haar had omdat hij het druk had met carrire maken. Zijn moeder verhuurde in 1952 alle kamers in het huis om hem te kunnen laten studeren. Ze zei: 'En je wordt ook lid van een studentencorps, want als de zoon van een dokter gaat studeren, wordt hij ook lid.' Ja, peinst hij: 'Mijn vader wilde een zoon hebben, en er kwamen eerst drie meisjes. Toen kwam ik, ik was de stamhouder. Dus alles moest voor mij wijken.'
Hij studeerde in Groningen, en specialiseerde zich in Arnhem. 'Ik ben meer een doener dan een denker, dus dan word je chirurg.' Maar wat bleek? Hij kon niet tegen doodgaan. 'Als er iemand doodging, zat ik zelf harder te janken dan de familie.' Zijn baas zei: 'Weet je wat, ik laat je stage lopen bij de plastisch chirurg.' Molenaar merkte daar dat patinten altijd blij waren. In die tijd bestond plastische chirurgie in Nederland alleen uit reconstructie: brandwonden, hazenlippen, verhemeltespleten, reparatie na het verwijderen van kankergezwellen.
In 1966 ging hij voor drie jaar naar de New York University, waar hij in aanraking kwam met wat in Amerika toen al op grote schaal werd toegepast, helemaal onder de jetset: esthetische chirurgie. Hij heeft ze allemaal voorbij zien komen: Dean Martin, Hitchcock-actrice Tippi Hedren, talkshowpresentator Johnny Carson, die voor een ooglidoperatie op zijn borst had geschreven: 'Don't kill me.' De ene arts met wie hij werkte was getrouwd met de weduwe van Gary Cooper, de andere had een verhouding met Jackie Kennedy. De een kwam elke dag met de helikopter van Long Island naar de kliniek, de ander had een Rolls-Royce met chauffeur. 'Echte societydokters.'
Toen hij terugkwam in Nederland, in 1970, begon hij een praktijk in Arnhem, met zijn voormalige opleider. Hij deed veel reconstructie, en gaandeweg kwamen er mensen met zorgen van louter esthetische aard. 'In het land der blinden is noog koning, en dat was ik.' Er waren wel artsen die af en toe een facelift deden, maar niemand was gespecialiseerd. 'Ze vonden esthetische chirurgie belachelijk. Ach, kapperswerk, ik was een soort kapper. Al die mensen die toen op mij neerkeken, vragen nu of ze een dagje mogen komen kijken.' Hij raadt hen aan: 'Ga maar naar de kapper, kun je het zien.'
Ook interessant: toen hij in Priv begon te schrijven, wilde de Nederlandse Vereniging van Plastisch Chirurgen hem royeren, waarna hij zelf maar opstapte. Het maakte hem tot een 'buitenbeentje'. 'En nu zijn er specialisten die schrijven aan Priv of dat ze ook in het specialistenpanel kunnen. Nu vechten ze erom.'
Molenaar raakte gaandeweg iets kwijt: de reconstructieve chirurgie. De spoeling in de reconstructie werd dunner, doordat er steeds meer plastisch chirurgen kwamen, en hij werd bekend als esthetisch chirurg, waardoor huisartsen minder snel voor andere zaken naar hem doorverwezen. 'Wat had ik dan moeten doen, een advertentie zetten: hazenlippen gevraagd?' Maar reconstructie is technisch hoogstaander, en het gaf hem meer voldoening.
Vele kinderen heeft hij van een hazenlip afgeholpen. 'God, dat is leuk', heeft hij vaak gedacht als hij die kinderen als volwassenen terugzag, 'dat we van dat kleine misvormde wormpje zo'n leuke meid of zo'n leuke jongen hebben kunnen maken.' Het spreekt hem 'iets meer' aan dan een vrouw die na een facelift zegt - en hij spreekt weer bekakt Goois: 'O, ik zie er weer zo lekker uit.'
Molenaar laat zijn huis zien, waar hij nog wel spreekuur houdt, maar niet meer opereert. Zijn vrouw Antoinette heeft van de voormalige operatiekamer de opslagruimte van haar cosmeticazaak gemaakt. Er is een kamer voor manicure. Overal staan crmes, overal hangen luchtjes. Molenaar: 'Vroeger was dit een kliniek, het is nu net een parfumerie.'

Foto
	Andries Molenaar FOTO DANIEL KONING - DE VOLKSKRANT


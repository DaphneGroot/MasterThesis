Chiasme.
Een chiasme, chiasma of kruisstelling is een stijlfiguur die bestaat uit een herhaling met een omkering.
Bij deze stijlfiguur worden de overeenkomstige termen van twee formuleringen in omgekeerde volgorde geplaatst. Het chiasme wordt ook wel als een bijzonder geval van parallellisme gezien, waarbij volgorde-inversie wordt toegepast in de herhaling van een eenheid.
De functie van een chiasme kan formeel decoratief zijn, maar meestal wordt een plechtig en bezwerend effect nagestreefd. In de poëzie wordt een chiasme gebruikt bestaande uit twee bij elkaar horende zinnen die elkaars tegengestelde zijn.
Etymologie en verklaring.
Hier verbindt de letter Χ de heren met de jongens, en de dames met de meisjes.
Een chiasme kan ook omschreven worden als een vorm onder het rijmschema ABBA, waarbij de elementen A bij elkaar horen, en de elementen B. De overeenkomst kan grammaticaal zijn (bijvoorbeeld dezelfde naamval of dezelfde woordsoort), maar ook inhoudelijk.
Voorbeelden.
Deze eerste twee regels van Bloems gedicht "Insomnia" vormen een chiasme. Twee tegengestelde situaties: 'niet slapen' en 'denken aan de dood' worden hiermee aan elkaar gelijkgesteld. De betekenis die daaraan kan worden gegeven is dat elk bewust leven besef van de dood heeft. Het maakt duidelijk waarom het chiasme soms gedefinieerd wordt als een retorisch middel waarmee antoniemen tot synoniemen worden gemaakt, of andersom.
Een zeer complex chiasme is het Wilhelmus, waarbij de 15 stanza's inhoudelijk gekruist zijn zodat de 1ste met de 15de, de 2de met de 14de etc gekruist zijn, zodat de 8ste stanza centraal komt te staan, waarin de essentie van het Wilhelmus geopenbaard wordt: de vergelijking tussen Willem van Oranje en de Bijbelse koning David, die beiden een koninkrijk toekomen en voor een vijand moeten vluchten.

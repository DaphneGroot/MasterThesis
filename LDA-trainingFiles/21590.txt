Vinkem.
Vinkem is een landbouw- en woondorp in de Westhoek (West-Vlaanderen) op de grens van de IJzerpolders en slechts enkele kilometers van Frans-Vlaanderen. Vinkem is een deelgemeente van Veurne. Vinkem heeft een oppervlakte van 5,27 km2 en telt 329 inwoners (juni 2011).
Geschiedenis.
Op de Ferrariskaarten uit de jaren 1770 is Vinkem te zien als "Vinchem". In het centrum was de kerk met kerkhof, waren er tien huisjes en vijf hoven die omringd waren door een slotgracht. Buiten het centrum waren er zo'n 35 boerderijen, die vaak ook aparte schuurgebouwen hadden. Twintig van deze hoven waren gedeeltelijk of volledig omringd door een slotgracht. Zowel in het centrum als erbuiten waren er ook vele boomgaarden.
Vinkem was een zelfstandige gemeente tot 1971, toen het samen met tweelinggemeente Wulveringem werd opgenomen in een nieuwe gemeente "Beauvoorde", genoemd naar het gelijknamige waterkasteel. In 1977 werd Vinkem bij Veurne gevoegd.
Demografische ontwikkeling.
Bronnen: NIS en Stad Veurne. Opm:1806 t/m 1970=volkstellingen; 2008=inwoneraantal op 14 februari; 2011=inwoneraantal op 14 juni 2011

	Kookboek op cd-rom
	JE MAG HET ouderwets noemen, maar ik heb nog nooit het nut ingezien van een kookboek op cd-rom. Er is niks mis met het papieren kookboek. Je kan er lekker in bladeren en plaatjes kijken, wat bij een cd-rom allemaal veel omslachtiger is. Maar het handigst is dat je een boek op de aanrecht kan leggen als je een ingewikkeld recept maakt. Dat is met een cd-rom onmogelijk is, of je moet al een cd-romspeler in de keuken hebben.
Toch verschijnen er de laatste tijd kookboeken op schijf. Met de meesten is iets mis. Dat komt omdat niet kookboekenschrijvers de baas waren bij het maken, maar computertechneuten die meer behagen scheppen in gadgets en kneepjes dan in opwindende recepten. Wat je dan krijgt is een cd met veel fraaie vormgeving - vliegende kippen, dansende pollepels - en omslachtige verwijzingen maar bedroevend weinig recepten.
Wat dat betreft hebben de makers van de AllerHande cd-rom zich gelukkig weten in te tomen. Het schijfje met 350 recepten uit het huisorgaan van Albert Heijn, is van dezelfde snit als het blad: tuttig, maar degelijk en informatief.
De gerechten kunnen op vier manieren worden opgezocht. Op alfabet, op soort gerecht, op maat (bereidingstijd, calorien) en op ingredint. De gebruiker kan favoriete recepten van de cd onderbrengen in een vijfde rubriek. Bij sommige gerechten wordt wijn aanbevolen. De vormgeving is ingetogen. De plaatjes, die tot schermgrootte opgeblazen kunnen worden, zijn niet altijd appetijtelijk. - de Engelse pie lijkt op een met schuimrubber gevulde schoenzool - maar het gaat.
Toch bevat ook de AH-cd nog veel onzin. Wie bij kiezen op maat bij bereidingstijd minder dan 15 minuten intikt, bij aantal kilocalorien minder dan 250 en bij soort keuken Italiaans, krijgt drie recepten aangeboden: Cappuchinoroom met dinerkoekjes, ciabatta met ei en pesto en gemarineerde prosciutto crudo. Maar als je dan bij soort gelegenheid verjaardag toevoegt, blijft alleen de ciabatta over. Ik mag op mijn verjaardag van Albert Heijn dus geen prosciutto eten of cappuchinoroom. Wie bedenkt zoiets?
Het bewijs dat de computer uiteindelijk heeft gezegevierd boven het kookverstand levert de rubriek Kiezen op ingredint. Wie paprika invoert, krijgt recepten voor alles waar ook maar een beetje paprika in voorkomt, zoals gekruid vlees met zuurkool en champignonhoedjes met chorizo. Dat bedoel je natuurlijk niet als je iets met paprika's wilt omdat ze massaal rijp zijn in je groentetuin.
Nog gekker is het dat het ingredint 'uien' twintig recepten oplevert en 'ui' maar liefst 181 waaronder aardbeientaart en aardbeientrifle. Het raadsel is opgelost als blijkt dat kiezen op ingredint een ordinair zoekprogramma is voor lettercombinaties. De ui in de aardbeientaart zit in poedersuiker. Nog maar eens een ander favoriet ingredint ingetikt: hersenen. Geen vermelding. Dacht ik al.
Mac van Dinther
De AllerHande cd-rom is geschikt voor Aple Macintosh computers en tekstverwerkers met Windows. Hij kost 34,90 en is te koop bij 400 AH-winkels.


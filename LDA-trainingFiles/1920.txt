	Het geplaagde geweten van Elizabeth Schmitz
	DE STAATSSECRETARIS van Justitie geconfronteerd met het feit dat Ed van Thijn partijgenoot blijft: 'Dit is prachtig nieuws. Het is wat ik hoopte. Hij heeft te veel verdiensten voor de PvdA gehad om er uit te stappen. Hoe onrechtvaardig een bepaalde beslissing in zijn ogen ook kan zijn.'
- Heeft u contact met hem gehad?
'Nee.'
- Curieus.
'Misschien zullen we elkaar nog eens onze wederzijdse standpunten uitleggen. Maar ik juich zijn besluit toe, want onze partij hoort voor dit vreemdelingenbeleid te staan.'
- Vindt u dat hij met zijn dreigement het PvdA-lidmaatschap op te zeggen een te grote broek heeft aangetrokken?
'De kwestie-Gms roept hevige emoties op. Het past iemand die bestuurlijk verantwoordelijk is en iemand die bestuurlijk verantwoordelijk is geweest om te kijken naar de effecten van beleid op lange termijn. Emoties zijn prima, maar hoofd en hart horen wel bij elkaar. Je kunt helaas niet alleen met je hart regeren. Daar zal Van Thijn ook over hebben nagedacht.'
Elizabeth Schmitz beleefde bange maanden. 'Mijn zwaarste zomer tot nu toe.' Tijdens haar vakantie viel Nederland over haar heen: de familie Gms moest blijven, en de Iranirs ook. Schmitz vocht met haar geweten, overzag de dilemma's van haar beleid, maar week niet voor de druk om voor die ene familie een uitzondering te maken.
Vandaag bepaalt de rechter in kort geding of de familie definitief en snel moet vertrekken, of dat Gms lopende gerechtelijke procedures in Nederland mag afwachten.
Schmitz heeft beschikt, de politiek gewogen. De vrouw, jarenlang actief in Pax Christi, werd meer dan ooit met zichzelf geconfronteerd. Ze wil geen tweede termijn in het 'vagevuur' van de politiek. De keuzes die ze de afgelopen drie jaar heeft moeten maken vallen te zwaar.
- Na afloop van het debat over de zaak-Gms pikte u een terrasje. Een tafeltje verderop zat de heer Gms.
'Ik heb het gezien, ja. Ik herinner me nog scherper dat hij een week eerder in de Tweede Kamer was. Ik had de neiging een praatje met hem te maken. Maar ik besefte dat dit verwachtingen zou scheppen. Ik wist dat de camera's erop af zouden schieten, dat hij daaruit misschien zou kunnen verstaan: ik mag toch blijven. Dan ga je niet, terwijl het normaal menselijk zou zijn geweest als ik hem toch minstens even zou hebben begroet. Dan strijden je gevoelens.'
- Kunt u zich voorstellen dat u in de discussie over Gms aan de andere kant van de lijn had gestaan?
'In mijn vorig leven heb ik mij vaak op de actietoer begeven. In het kader van Pax Christi bijvoorbeeld, maar ook als burgemeester van Haarlem heb ik me wel voor zaken sterk gemaakt. Het voordeel van de actievoerder is dat je zwart-wit mag denken, dat je mag opkomen voor de belangen van n zaak. In je verantwoordelijkheid als bestuurder hoor je alle afwegingen te maken. Dan hoor je een weg te vinden door de dilemma's heen.
'De actie rond de familie Gms is voor mij een teken van solidariteit. Op zich een hoopvol teken, hoopvoller dan geroep als: wegwezen met die mensen, wij hebben het goed en dat willen we zo houden. Maar om uw vraag te beantwoorden: ik had inderdaad aan de andere kant van de lijn kunnen staan. Misschien niet in deze zaak, ik weet dat niet. Maar ik heb het mijn voorganger zeker ook moeilijk gemaakt in zijn keuzes waar ik boos over was.'
- Waar zoekt u in een kwestie als deze uw reflectie, anders dan bij de regels en de discussie in de Tweede Kamer?
'Natuurlijk beslis ik niet in mijn dooie eentje. Ik praat met ambtenaren, maar juist ook met mensen die er verder vanaf staan. Je gaat in je eigen politieke hoekje te rade, en bij vrienden. Boven alles vraagt een zaak als deze veel eigen nadenken: ben ik nog goed bezig, word ik niet te rechtlijnig, wat is rechtvaardigheid, wat zijn de effecten op langere termijn? Dat denken sluit ik nooit af.'
- Hoe vindt u dat over Gms is bericht?
'Als bestuurder zit je op een gladde evenwichtsbalk. Je moet je niet laten afleiden door het feit dat er actie wordt gevoerd en er een uitvergroting is in de media. Want dan zou je beleid te zeer worden benvloed. Actiegroepen mogen benvloeden, het kan een factor van heroverweging zijn, maar ik mag me niet laten afleiden. Ik heb in de tweede helft van mijn vakantie geen krant meer gekocht en keek zelfs het Journaal niet meer, want iedere keer als ik dat deed kwam er weer iets naar boven.'
- Vond u dat u in een onzuivere discussie belandde?
'Door die uitvergroting in de media wel. De echte argumenten gaan steeds minder tellen, menselijke factoren als de toekomst van de kinderen, krijgen een zwaarte die het geheel van de zaak onevenwichtig maken. Bestuurders moeten zich dan weren. Je kunt niet beslissen op grond van de aandacht die een zaak in de media krijgt.'
- Had u moeite uw zelfbeheersing te bewaren?
'Je komt op bezoek bij vrienden, neefjes en nichtjes die zeggen: waarom doe je het niet zo? Op een zeker moment besluit je: ik moet even wat minder bezoekjes afleggen, want ik moet zelf nadenken. De keuze v¢¢r of tegen liep dwars door de samenleving heen.
'Niet eerder heb ik met een zaak zo geworsteld. Niet zozeer vanwege die familie. Het ging mij om het hele vraagstuk van de illegaliteit. Wat doen we met mensen waar we in het verleden toch dubbelhartig mee zijn omgegaan?
'Vanmorgen had ik het daar weer moeilijk mee. Ik las in de krant dat we na het jaar 2000 extra arbeidskrachten nodig hebben. Dat zou dan zijn repercussies moeten hebben. Want we zijn nu terughoudend in het beleid omdat we mensen die hier om economische redenen naartoe komen geen perspectief kunnen bieden. Als de perspectieven er zijn, zou het beleid bijgesteld moeten worden. Kortom, de samenhang van de vraagstukken is me meer dan ooit duidelijk geworden.'

- Heeft de hausse aan publiciteit misschien in het nadeel gewerkt van de familie Gms?
'In zekere zin wel. Het ging hier over een regeling waar al zoveel over te doen was geweest. De Kamer had niet alleen de regel gesteld, maar had ook gezegd: pas de uitzondering op de regel terughoudend toe.
'Als je in een zaak zo evident afwijkt als die van de familie Gms, heb je geen enkele manoeuvreerruimte meer. Dan moet je kijken naar de precedentwerking. Als we 'ja' hadden gezegd... Ik zag de beelden van rijen illegalen bij de vreemdelingendienst al voor me. Want die mensen denken: h, er is een escape. Dan roep je weer anti-gevoelens op: ''Moet je eens kijken, daar komen al die illegalen weer''; dan krijgt extreem rechts weer een kans.'
- Spelen uw christelijke opvattingen u parten?
'Ik werk vanuit mijn persoonlijke opvatting over hoe je in een samenleving met elkaar dient om te gaan. Daarbij hoort een poging tot invulling van wat het christendom moet zijn. Dus speelt mijn geloof een rol.'
- U wordt met uzelf geconfronteerd?
'Ja. Al was het maar omdat je, als je 's zondags naar de kerk waagt te gaan, je die kerk weer uit moet lopen, omdat je denkt: wat hier wordt gezegd maak ik even niet mee.
'Er wordt met een gemak vanaf de kansel geoordeeld. Niet in alle kerken, maar ik ben toch een paar keer opgestapt. Ik kom daar om nieuwe inspiratie op te doen, en niet om te horen dat ik het weer allemaal fout doe. Dat is jammer...'
- Voor u is dat dramatisch.
'Het is voor jezelf heel ingrijpend. Ja, dat is het. Ik ben niet in debat met degene die op de kansel staat. Men meldt daar alleen maar dat mijn beleid onmenselijk is, om niet de term onchristelijk te gebruiken. Dat is voor mij heel erg lastig. Ik heb in de Raad van Kerken een zeer uitvoerig debat gehad, ik praat met de mensen uit de kerkelijke hoek. En dan ga ik fel tekeer: oordeel niet alleen op grond van wat je in een krant leest. Het is uw volstrekt goed recht om een oordeel te geven, maar zorg dat u van de feiten op de hoogte bent. En strooi niet te snel met uw mening dat een ander inhumane opvattingen huldigt, dat de ander dus onchristelijk is.'
- De kerken spelen een politieke rol. Ze verlenen kerkasiel aan uitgeprocedeerde Iranirs.
'Kerken mogen natuurlijk solidair zijn en mensen hulp bieden als ze in nood zijn. Dat is goed. Ik zal ook nooit toestaan dat mensen door de sterke arm uit een kerk worden gehaald. Dat beeld zou ik nauwelijks kunnen verdragen.
'Maar dit vergt tegelijkertijd grote verantwoordelijkheid van mensen die kerkasiel verlenen. De kerk moet niet op de stoel van de overheid gaan zitten. Als een overheid een beslissing heeft genomen, en de beslissing is bij herhaling getoetst door de rechter, dan moet de kerk geen staat in de staat zijn. Ik hoop het daarover binnenkort met de Raad van Kerken te hebben.'
- Vindt u dat in kerkelijke kring te emotioneel met het vreemdelingenvraagstuk wordt omgesprongen?
'Men mag best emotioneel reageren, maar zij die verantwoordelijkheid dragen in de kerk, moeten ook de bredere aspecten van het beleid zien. Je kunt een zaak niet slechts van n kant belichten en zeggen dat gezinnen mogen blijven, zonder dat je er de consequenties van laat zien. Ik heb wel eens in de richting van de kerken gezegd: als u roept dat de overheid meer vreemdelingen moet toelaten, legt u dan ook uit dat we dan zwaardere belasting moeten heffen. Als u dat niet doet, verliest u het recht de materie eenzijdig te belichten.'
- U bent een beul geworden net als uw voorgangers.
'Ik weet dat mijn voorgangers dit beeld niet ongevoelig heeft gelaten. Dat geldt zeker ook voor mij.'

Foto
	Staatssecretaris Schmitz van Justitie. FOTO MARCEL MOLLE DE VOLKSKRANT


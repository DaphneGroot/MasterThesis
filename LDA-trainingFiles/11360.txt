Haaren (gemeente).
Haaren () is een gemeente in de provincie Noord-Brabant. De gemeente telt inwoners (, bron: CBS) en heeft een oppervlakte van 60,72 km². Haaren ligt op een hoogte van 9 meter.
Dichtstbijzijnde grote steden zijn 's-Hertogenbosch en Tilburg.
Kernen.
In 1996 is de voormalige gemeente Haaren samengevoegd met de gemeenten Esch en Helvoirt, in 1997 aangevuld met de plaats Biezenmortel (voormalige gemeente Udenhout). Voor de nieuwe gemeente is de naam Haaren gekozen nadat was besloten daar het gemeentehuis te vestigen.
Topografie.
"Topografisch kaartbeeld van de gemeente Haaren, december 2015."
Landschap.
In de gemeente Haaren bevinden zich veel bos- en natuurgebieden, waaronder een deel van het Nationaal Park Loonse en Drunense Duinen.
Langs Esch loopt het riviertje de Esschestroom. Langs Biezenmortel loopt het riviertje de Leij en de Zandleij
Haaren staat bekend als De Tuin van Brabant en dankt deze naam mede aan de aanwezigheid van boomkwekerijen.
Wegen.
Alle kernen van de gemeente Haaren, behalve Esch liggen aan de rijksweg N65. Daardoor is Haaren uitstekend bereikbaar. Esch en de buurtschap Hal liggen tegen de rijksweg A2 aan. Esch is te bereiken via afslag Boxtel-Noord, terwijl buurtschap Hal bereikbaar is via de Boxtelseweg, de secundaire weg langs de A2 van Boxtel naar Vught.
Bus.
Gemeente Haaren (Helvoirt en Esch) heeft sinds 1938 geen treinstation meer. In de gemeente rijden er wel een aantal streek- en buurtbussen van Veolia Transport en Arriva.
Radio en televisie.
De gemeente Haaren kent twee lokale omroepen. HOS TV, een kabelkrant voor de gehele gemeente en LOESCH TV, lokale televisie voor Esch.
In de gemeente zijn ook een aantal regionale omroepen te ontvangen: Omroep Brabant en Radio 8FM. Sinds 1 januari 2006 is er concurrentie van de commerciële lokale televisiezender brabant10.
Week- en dagbladen.
Het regionale dagblad in Haaren is het Brabants Dagblad. Deze krant heeft een speciale editie voor de Meierij.
Naam.
De naam Haaren is ook in gebruik voor enkele Duitse plaatsen. Verder is het toponiem Haren voor diverse plaatsen in gebruik, waarvan een in de provincie Noord-Brabant: Haren, gelegen nabij Oss.

De Nieuwe Snaar.
De Nieuwe Snaar is een Vlaamse folk- en cabaretgroep uit Duffel. De groep was eerst een trio, maar vanaf 2000 een kwartet. Ze staan bekend om hun luchtige en humoristische nummers.
Geschiedenis.
De Nieuwe Snaar (opvolger van "De Snaar") startte in 1982, maar de leden waren daarvoor al actief in verschillende folk, skiffle en humoristische groepjes. Muzikant-tekstschrijver Hugo Matthysen leverde een belangrijke bijdrage aan het repertoire. Het nummer "De Prehistorie" (waarvan de melodie een cover was van "Bread & Butter" door The Newbeats) werd bekend als generiek voor het televisieprogramma De Pr√© Historie. Op 16 mei 2009 werd deze groep gehuldigd door de SIM-route (Schelde Internationale Muziekstroom): sindsdien hebben de groepsleden een eigen straat, 'Over de Nieuwe Snaar', aan de voet van de nieuwe Scheldebrug in de gemeente Bornem ('t Sas, Weert).
Op 3 maart 2011 kondigden de groepsleden het einde van hun gezelschap aan. Hun afscheidstournee duurde tot 2014 vooraleer het doek definitief viel. Op 25 april 2014 gaf de Nieuwe Snaar hun laatste optreden tijdens Nekka nacht in het Sportpaleis te Antwerpen. Nekka nacht was een eerbetoon aan hen, de titel was "De Ereronde".

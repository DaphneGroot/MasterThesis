Campagne tegen Wapenhandel.
De Campagne tegen Wapenhandel is een onafhankelijke organisatie die zich richt tegen de internationale wapenhandel en met name het Nederlandse aandeel daarin.
De organisatie bevordert openheid op het gebied van Nederlandse wapenhandel. Ze informeert massamedia en politiek (onder andere het Nederlandse parlement), stimuleert protest en pleit voor strengere overheidscontrole op export van wapens. Zij tracht tevens de uitgaven door derdewereldlanden aan wapens te verminderen. De Campagne tegen Wapenhandel doet veel onderzoek en publiceert elk jaar een kritische analyse van de Nederlandse wapenexportbeleid.
De Campagne tegen Wapenhandel is voortgekomen uit het Anti-Militaristies OnderzoeksKollektief (AMOK) en is een van de leidende organisaties binnen het European Network Against Arms Trade (ENAAT).

	DE NIEUWKOMERS
	VOOR SOMMIGEN is het een therapie, voor anderen een onneembare drempel, zegt docente Adelheid Brouwer over de inburgeringscursus voor nieuwkomers. 'Ze moeten van alles regelen, ze moeten acclimatiseren, pas na een tijdje kunnen ze zich concentreren. Mensen uit Bosni bijvoorbeeld kunnen nog ontzettend in de war zijn. Ze zouden wel willen leren, maar ze zijn geblokkeerd.' Haar collega Jeanine Spierings valt haar bij: 'Je ziet gewoon dat ze ergens anders zijn'.
Nieuwkomers in Nederland zijn verplicht een inburgeringscursus te volgen. Het doel is om ze zo snel mogelijk te laten functioneren in de Nederlandse maatschappij. In Amsterdam krijgen ze vijfhonderd uur Nederlands en zeventig uur maatschappelijke orintatie.
Voor aanvang van de les drinken de docentes nog een laatste kop koffie in de kantine van het Amsterdam College. De nieuwkomers zitten in groepjes met elkaar Nederlands te praten. Spierings en Brouwer vinden de term 'nieuwkomer' maar lachwekkend: 'Je hebt hier mensen in de groep die al jaren in asielzoekerscentra hebben gezeten en pas sinds kort een verblijfsvergunning hebben. Die kun je toch nauwelijks meer nieuwkomers noemen.'
In de klas van Jeanine Spierings zitten elf nieuwkomers van acht verschillende nationaliteiten. Voor het eerst is dit jaar een cursus in de zomer georganiseerd om te voorkomen dat de cursisten tot na de vakantie moeten wachten. Spierings heeft een beginnersklas en behandelt vandaag de seizoenen.
'Als het nul graden is, wordt het water hard. Dan kun je op het water staan. En als het hl koud is, zoals afgelopen winter, dan wordt de Elfstedentocht gehouden. Wie weet wat dat is?'
Een Iranir - hij wil niet met zijn naam in de krant - doet een gooi: 'Op de fiets? Sneeuw?'
Spierings legt uit wat schaatsen is en wijst op de kaart aan waar Friesland ligt.
'Hoeveel seizoenen zijn er in jouw land?', vraagt ze aan Asiatu Barrie, een jonge moeder uit Sierra Leone. Barrie begrijpt het niet meteen. Alle mannen bemoeien zich ermee maar pas als haar buurman uit Angola het in het Engels uitlegt snapt ze het. 'Ah! Twee, een regen en een dry season. En hier is vier?'
In 1996 tekenden zo'n 2400 nieuwkomers in Amsterdam een inburgeringscontract, van wie bijna 40 procent het programma niet afmaakte. Maar Firoez Azarhoosh, hoofd bureau Instroom Nieuwkomers Amsterdam (INKA), vindt dat de hoofdstad 'best tevreden' kan zijn met de resultaten. Volgens hem heeft de helft van de nieuwkomers die tijdens het programma uitvallen, een legitieme reden, zoals het vinden van werk. 'We zitten nu met zo'n hardnekkige 20 procent die uitvalt.' De meeste daarvan zijn vrouwen uit mediterrane landen, en dat vindt Azarhoosh 'opmerkelijk'. Een van de hypotheses luidt dat zij geen toestemming krijgen van hun echtgenoten om een cursus te volgen.
Free Vermeulen, een collega van Spierings, gelooft zeker dat 'moslimvrouwen worden kort gehouden. Er hoeft maar iets te gebeuren of ze moeten thuis blijven.' De cursussen die speciaal voor vrouwen zijn opgezet, lopen volgens haar dan ook als een trein. Er zouden er veel meer moeten komen: 'Het haalt ze uit hun isolement. Binnnen die cultuur zijn ook nog eens zoveel verschillen, met hoofddoekje, zonder hoofddoekje, door die bij elkaar te zetten, zien ze alles veel breder.'
Tijdens het inburgeringsprogramma moet een trajectbewaker voorkomen dat de nieuwkomer afhaakt. Volgens Rob de Vos, directeur van de Stichting Eerstelijnszorg Osdorp die verantwoordelijk is voor de trajectbewaking in de Westelijke Tuinsteden, komt het wel voor dat Marokkaanse vrouwen geen toestemming krijgen van hun echtgenoten om een cursus te volgen. Maar de mannen komen er na een half jaar achter dat het toch wel 'erg lastig is als de vrouw geen Nederlands kan', zegt hij. Dan beginnen ze alsnog met een cursus.
De Vos denkt eerder dat zwangerschap de belangrijkste oorzaak is van de hoge uitval onder vrouwen. 'Van de vrouwen die in ons deelgebied lessen volgen, wordt bijna iedereen zwanger. Dan scheiden ze ermee uit.'
In de klas van Spierings zitten vijf vrouwen, van wie er een zwanger is: Zeynep Kaynak uit Turkije. Over een half jaar, als de baby wordt geboren, zal ze de cursus moeten onderbreken. In gebrekkig Nederlands legt ze uit dat ze daar 'niet blij' mee is. Maar het betekent niet dat ze zomaar met school stopt. Ze wil dat haar kind naar een crche gaat zodat zij de cursus later kan afmaken.
@@0IER@@0oFBOFo*I N 1996 trad het nieuwe beleid Nieuwkomers in Amsterdam in werking. Dat heeft voor veel verbeteringen ten opzichte van voorgaande jaren gezorgd, maar bracht ook problemen met zich mee. Zo geeft het Scholingsbureau advies voor een bepaald type cursus, maar of er ook een klas wordt gevormd, hangt er maar net vanaf of er voldoende belangstellenden zijn voor een bepaald type cursus. Dat kan flinke wachttijden opleveren. De Vos van de Eerstelijnszorg Osdorp: 'Sommige mensen moesten in 1996 zo lang wachten dat ze met gemak een kort geding hadden kunnen aanspannen.'
De Vos zet ook vraagtekens bij de lesmethodes die de scholen (Basiseducatie voor beginners en Voortgezet Volwassenenonderwijs) gebruiken. 'Je krijgt mensen langs die hoog opgeleid zijn en mensen die laag opgeleid zijn. Maar daar zit nog heel veel tussen. Ik vraag me af of het Nederlandse onderwijs daar wel op is ingericht.'
Het is moeilijk het nieuwkomersbeleid van de grote steden te vergelijken, omdat het nergens hetzelfde is. Wie bijvoorbeeld in Amsterdam weigert een inburgeringscursus te volgen, krijgt nog geen korting op zijn uitkering. In Rotterdam en Den Haag gebeurt dat al wel. In die steden ligt het uitvalpercentage ook lager (bijna 30 procent), maar daar krijgt niet elke nieuwkomer een inburgeringscontract voorgelegd. Als volgend jaar de nieuwe wet Integratie Nieuwkomers ingaat, moet dat percentage in alle steden tot 15 procent worden teruggebracht.
De les gaat verder. 'Wat eet jij 's ochtends op je brood?', vraagt Spierings aan Behruz Meskarzadeh uit Iran. 'Kaas', zegt Meskarzadeh. 'Toe maar! Je bent al een echte Nederlander geworden', roept Spierings enthousiast.
Meskarzadeh is zo'n nieuwkomer die al drienhalf jaar in Nederland verblijft. Vorig jaar kwam hij in de publiciteit toen hij in het asielzoekerscentrum Winterswijk zat. Hij had toen al twee zelfmoordpogingen ondernomen. Daar is er later nog een bij gekomen, vertelt hij in het buurtcentrum na afloop van de les. In Iran kwam hij, na een demonstratie voor rechten van invaliden, voor twee jaar in de gevangenis terecht waar hij zweepslagen kreeg. Voor tienduizend dollar vluchtte hij het land uit.
Vorig jaar september kreeg hij in Nederland zijn verblijfsvergunning. Meskarzadeh spreekt Engels en Nederlands door elkaar. 'I want to learn Nederlands, maar het is een moeilijke taal.' Denkt hij dat hij kan inburgeren? 'Ja, ik heb hoop, ik hou van Holland. In Iran had ik een boetiek waar ik behang en verf verkocht. Nu heb ik een uitkering, maar na de cursus wil ik weer werken en ik wil een gezin.'
Vluchtelingen als Meskarzadeh worden intensiever begeleid dan traditionele nieuwkomers - de gezinsherenigers uit landen als Turkije en Marokko. Ze krijgen een trajectbegeleider van de Stichting Vluchtelingenwerk. Volgens trajectbegeleider Miriam Leus leidt die intensievere begeleiding ertoe dat er onder vluchtelingen minder uitvallers zijn. 'Met de een heb je drie keer een gesprek, een volgende zie je wel acht keer. En als het nodig is, kan een andere afdeling van Vluchtelingenwerk doorverwijzen naar een instelling voor maatschappelijk werk of een Riagg.'
@@0IER@@0oFBOFo*T OT DECEMBER 1996 was vooral de kinderopvang slecht geregeld, zegt Leus. Ook kwam het in die tijd voor dat de reiskosten niet werden vergoed of dat er statiegeld op lesboeken moest worden betaald, terwijl de nieuwkomers kosteloos scholing was beloofd.
Vluchtelingen met een voorwaardelijke verblijfsvergunning hebben volgens Leus een extra frustratie omdat ze niet verder mogen leren dan een bepaald niveau. 'Dat is onzettend demotiverend want ze zijn al begonnen met integreren. Na die 570 uur basistaal mogen ze weer thuis gaan zitten. Maar de integratie houdt niet op na 570 uur.' Vluchtelingen zijn vaak hoog opgeleid, benadrukt Leus, en hebben een 'enorme ambitie'.
Dat geldt zeker voor Sehida Mehic, een voormalige studente machinebouw uit Centraal Bosni. Ze heeft sinds een half jaar een vaste verblijfsvergunning. Met haar vriend Amir en hun dochter Merjam van vijftien maanden woont ze in een flat in Amsterdam West. Mehic heeft de basistaalcursus in slechts tweenhalve maand afgerond, in een supersnelle klas. In september begint ze met een vervolgcursus, maar daar zal ze in november mee moeten stoppen. Dan is er geen plaats meer in de crche voor Merjam, en moet Sehida thuis blijven.
Toch is ze te spreken over de inburgeringscursus. 'Het is een goede manier voor nieuwe mensen die in Nederland komen. Met een vreemde taal in een vreemd land is het voor een buitenlander moeilijk om je te redden. Met INKA-contract gaat het goed', zegt ze. Sehida en Amir vinden het wel een probleem dat ze geen contact met Nederlanders hebben.
In de pauze in het Amsterdam College proberen Zeynep uit Turkije en Jamila Lazrag uit Marokko met elkaar Nederlands te praten. Jamila, die als schoonmaakster in een school werkt, wil graag Nederlands leren zodat ze 'in winkels, met buren en met mensen op straat' kan praten. Ze houdt van school, zegt ze. 'Met al die nationaliteiten in een groep moeten we wel Nederlands praten'.

Foto
	FOTO'S GUUS DUBBELMAN - DE VOLKSKRANT


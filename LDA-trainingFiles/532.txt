	PERSOONLIJK
	De Prix des Ambassadeurs (tienduizend gulden) gaat naar R. VAN DER HEIJDEN voor zijn boek De vloek van Oesovo. Van der Heijden won op het nippertje, namelijk met negen tegen acht stemmen, van Marcel Kurpershoek en diens Onzalig Jeruzalem. Verder was
B.E. Chabot met Sterven op drift genomineerd.
De ambassadeurs in Nederland verkozen De vloek van Oesovo omdat ze het origineel en aantrekkelijk vonden dat Van der Heijden een verhaal in een Russisch dorp in de veertiende eeuw had gesitueerd. Ook heeft hij een boeiend beeld van enkele eeuwen geschiedenis gegeven. Hij heeft met name het contrast tussen arm en rijk vanuit wisselende invalshoeken belicht, vinden de diplomaten. Bovendien is het boek goed gedocumenteerd en meeslepend geschreven.
De Franse ambassadeur gaat bezien of hij het winnende boek in het Frans kan laten vertalen en uitgeven.


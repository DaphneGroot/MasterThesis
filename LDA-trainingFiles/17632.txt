 BAM VERWACHT WINST H2 MINSTENS DFL 10 MLN. 
 BUNNIK, 19 sept (Reuter) - Koninklijke BAM Groep NV zei op donderdag dat het over de tweede halft van 1996 een nettowinst verwacht van ten minste 10 miljoen gulden. 
 "Onvoorziene omstandigheden voorbehouden zal de nettowinst over het tweede halfjaar 1996 tenminste uitkomen op 10 miljoen gulden," aldus het bedrijf. 
 Eerder maakte BAM belend dat de nettowinst over de eerste zes maanden van 1996 is uitgekomen op 0,6 miljoen gulden versus 8,0 miljoen gulden in de vergelijkbare periode van 1995. 
 (c) Reuters Limited 1996. "De lagere halfjaarwinst (H1) is een gevolg van een ernstige verslechtering van de gang van zaken bij de in Duitsland werkzame dochterondernemingen," aldus BAM Groep. 
 "In het resulaat over het eerste halfjaar is daarom een voorziening genomen," aldus Bam Groep. 
 De onderneming voegt hier aan toe dat tezamen met het operationeel verlies van de Duitse dochteronderneming het totale verlies uit de Duitse activiteiten in het eerste halfjaar uitkomt op 13 miljoen gulden voor belastingen. 
 De Duitse dochteronderneming wordt met ingang van 1996 niet meer als groepsmaatschappij beschouwd. 
 "De omzet wordt niet meer geconsolideerd en genoemd verlies is opgenomen onder 'resultaat uit deelnemingen', aldus het bedrijf. 
 De totale omzet van BAM Groep kwam in de eerste zes maanden hoger uit dan in de vergelijkbare periode van 1995. 
 - redactie Amsterdam +31 20 504 5000 fax +31 20 504 5040. 
 (c) Reuters Limited 1996. 

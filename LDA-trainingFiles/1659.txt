	Nederlanders te duur voor boorplatforms
	Van onze verslaggever
AMSTERDAM
Er werken steeds minder Nederlanders op de boorplatforms voor de Nederlandse kust. De meeste arbeidsplaatsen worden ingenomen door Britten, die als gevolg van lagere sociale premies en belastingen vaak 30 procent goedkoper zijn. De IRO, de organisatie van toeleveranciers in de olie- en gasindustrie, vindt dat een verontrustende ontwikkeling en heeft bij het ministerie van Economische Zaken aan de bel getrokken.
De Nederlandse overheid stimuleert door het geven van fiscale voordelen sinds twee jaar de exploitatie van moeilijk toegankelijke olie- en vooral gasvelden, het zogenoemde marginale veldenbeleid. Naast de winning van het gas zou dit werkgelegenheid opleveren voor de noordelijke provincies. Momenteel werken op tien Ã  twaalf boorplatforms ongeveer 1400 mensen.
Volgens IRO-directeur R. Rosen Jacobson zijn hiervan slechts ongeveer 140 Nederlander. 'De Nederlandse kennis blijft thuis en verdwijnt hierdoor', zo constateert hij.


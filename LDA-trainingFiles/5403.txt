Petrus Waldo.
Petrus Waldo, Valdo, Valdez of Waldes ("c". 1140 – "c". 1218), ook Pierre Vaudès of de Vaux was eerst koopman in Lyon en werd later lid van de waldenzen.
Het moment waarop de groep precies ontstond is niet zeker, maar zij leefden sinds vele eeuwen in de volledig afgesloten dalen ten zuiden van de Alpen. Het gebied waar de grootste aantallen waldenzen woonden lag ten oosten van de Franse stad Albi. Toen Waldo in het Evangelie volgens Matteüs (19:21) las dat Jezus een rijke jongeman opdroeg al zijn bezit te verkopen ten bate van de armen, raakte hij hiervan zo onder de indruk dat hij besloot dit voorbeeld te volgen en sloot zich aan bij de waldenzen. Hij gaf zijn bezit aan de armen en ging prediken. Het evangelie liet hij vertalen in het Occitaans, de streektaal van Zuid-Frankrijk, waardoor het ook voor de gewone mensen goed te begrijpen was. Petrus en zijn waldenzenbroeders trokken rond om hun kennis van de Bijbel te verspreiden. Zij leverden daarbij kritiek op de levenswijze van de rijke geestelijken, die allerminst volgens de Bijbelse regels leefden.
Zijn leven karakteriseert zich door vrijwillige armoede en een leven vol goede daden op basis van de Bijbel.

Tata (automerk).
Tata Motors Limited (Hindi:) is een Indiaas automerk.
Het merk Tata, ook wel bekend als Tata-Telco, wordt in Europa voornamelijk verkocht als terreinautomerk. In thuisland India is het merk bijzonder populair, men treft er op de wegen het hele scala aan bussen, vrachtauto's en personenwagens aan. Tata werkte samen met het Britse Rover, onder meer bij de ontwikkeling van de Rover CityRover. In landen als Spanje en Italië wordt het merk met behoorlijk wat succes verkocht.
In 2008 toonde Tata Motors op de Auto Expo in New Delhi, de grootste autobeurs van India, de nieuwe Tata Nano en bovendien de tweede generatie Tata Indica en de Sumo Grande, de opvolger van de Sumo en Spacio. Eind 2007 nam Tata de merken Jaguar en Land Rover over van Ford voor 1 miljard pond. Ze vormen het "premium" segment van Tata.
Exportlanden.
De auto's van Tata worden verkocht in India, Italië, Nepal, Spanje, Sri Lanka, Turkije en Zuid-Afrika.

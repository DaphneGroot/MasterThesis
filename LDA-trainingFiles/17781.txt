 UNI-INVEST MELDT HOGERE RESULTATEN. 
 AMSTERDAM, 30 okt (Reuter) - Vastgoedfonds Uni-Invest NV heeft meegedeeld dat zij in de eerste negen maanden van 1996 een totaal beleggingsresultaat heeft geboekt van 48,6 miljoen gulden, vergeleken met 26,9 miljoen in dezelfde periode in 1995. 
 Het resultaat uit gewone bedrijfsuitoefening steeg in de eerste drie kwartalen van dit jaar tot 34,6 miljoen gulden van 18,1 miljoen en de winst na belasting tot 36,4 miljoen gulden van 18,5 miljoen. 
 "Per aandeel betekent dit een directe toename van 0,50 gulden per aandeel (groei van 40,6 procent) tot 1,73 gulden per aandeel," aldus het fonds in een persbericht. 
 Het indirecte resultaat per aandeel steeg met twee cent tot 0,58 gulden per aandeel. 
 Door aan-en verkopen van onroerend goed is het belegd vermogen vanaf eind vorig jaar met 155 miljoen gulden gegroeid en er werd nog eens 3,6 miljoen gestoken in verbetering van de kwaliteit van de portefeuille. 
 Verkopen leverden een resultaat op van 10,9 miljoen gulden en dat was gemiddeld 16 procent boven de boekwaarde. 
 (c) Reuters Limited 1996. 

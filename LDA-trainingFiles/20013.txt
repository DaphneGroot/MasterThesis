Militaire dictatuur.
De militaire dictatuur is een dictatoriaal bewind waarin de politieke macht van het land bij de hoge militairen berust. Binnen een militaire dictatuur kan gebruik worden gemaakt van politieke leiders, die benoemd zijn en onder toezicht gehouden worden door de militairen.
In de context van Latijns-Amerika spreekt men in het bijzonder van een (militaire) "junta", maar deze benaming is en wordt ook voor andere regimes gebruikt zoals het kolonelsregime in Griekenland en het militaire bestuur van Myanmar.

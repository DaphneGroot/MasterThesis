Franekeradeel (1984 - heden).
Topografische gemeentekaart van Franekeradeel, oktober 2016
Franekeradeel () (Fries: "Frjentsjeradiel" ()) is een gemeente in de Nederlandse provincie Friesland met inwoners (, bron: CBS) en een oppervlakte van 109,17 km², waarvan 6,44 km² water.
Tot de gemeentelijke herindeling op 1 januari 1984 was de grootste plaats Tzum van de toenmalige gemeente Franekeradeel. Echter het gemeentehuis van Franekeradeel was gevestigd in de Martenastins in Franeker. Daarna werd de rol van bestuurscentrum overgenomen door het gemeentehuis van de gemeente Franeker.
Stad en dorpen.
De gemeente Franekeradeel bestaat uit zeventien officiële kernen, waarvan de stad Franeker verreweg de grootste is. De Nederlandse namen zijn de officiële.
College 2010-2014.
Het college van burgemeester en wethouders van Franekeradeel in de zittingsperiode 2010-2014 bestaat uit een coalitie van PvdA, Gemeentebelang en de VVD.
Jongeren Adviesraad (JA).
Op 16 juni 2016 hebben alle fracties ingestemd met het voorstel van D66 en FNP om een Jongeren Adviesraad op te richten. Deze raad heeft als doel jongeren te trainen op het gebied van debatteren, vergaderen en de politiek in het algemeen. Deze raad kan ideeën voorstellen aan de gemeenteraad en kan overleggen over punten waar de gemeenteraad niet uitkomt, om vervolgens met een advies te komen aan de gemeenteraad. De Jongeren Adviesraad bestaat uit ca. 10 leden van 14 t/m 18 jaar woonachtig of school-/werkgaand in de gemeente Franekeradeel.
Franekeradeel is niet de enige met zo'n dergelijke raad. Gemeenten als Harlingen, Zoeterwoude, Stein en Emmen zijn voorbeelden van gemeenten met jongerenparticipatie in de raad.
Op 26 januari 2017 is deze adviesraad officieel geïnstalleerd.
Herindeling.
Op 10 oktober 2013 heeft de gemeenteraad unaniem besloten tot een herindeling per 1 januari 2018. De gemeente gaat dan op in de nieuw te vormen gemeente in het noordwesten van Friesland, die Waadhoeke gaat heten met als hoofdkern Franeker. De nieuwe gemeente zal ongeveer 47.000 inwoners gaan tellen.

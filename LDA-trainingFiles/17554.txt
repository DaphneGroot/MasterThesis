 HANDELSONDERBREKING NED ELEVATOR BELEGG. 
 AMSTERDAM, 30 aug (Reuter) - De commissaris voor de notering van de Amsterdamse Effectenbeurs heeft meegedeeld dat de handel in de aandelen Nederlandse Elevator Beleggingsmij tot nader order is onderbroken. 
 De handelsmaatregel is genomen in verband met een te verwachten bericht, aldus de beurs. 
 De aandelen Nederlandse Elevator sloten gisteren op een koers van 1370 gulden. In juni maakte het kleine beleggingsfonds bekend dat zij in 1995 een verlies heeft geleden van per saldo 0,2 miljoen gulden, nadat er in 1994 al een ton was verloren. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

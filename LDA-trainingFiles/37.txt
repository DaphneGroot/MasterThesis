	Zes man opgepikt na Wageningse liquidaties
	
Van onze verslaggever
WAGENINGEN
De Nederlandse en Duitse politie hebben zes mannen aangehouden, die worden verdacht van betrokkenheid bij de dodelijke schietpartij op nieuwjaarsdag in een Joegoslavisch restaurant in Wageningen. De zes, in leeftijd variërend van 24 tot 34 jaar, zijn inwoners van het voormalig Joegoslavië. Ook de drie slachtoffers kwamen daar vandaan.
Twee verdachten werden aangehouden bij de Duits-Tsjechische grens, twee in Karlsruhe en twee in Rotterdam. Er zijn huiszoekingen gedaan in een aantal woningen, maar of daarbij wapens zijn aangetroffen wil de politie niet zeggen.
Ook over het motief van de verdachten zegt de politie nog geen mededelingen te kunnen doen.


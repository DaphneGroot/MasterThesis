Pacifisme.
Bord met "vrede op aarde?", kerstmis 1914, van Potterij Rembrandt.
Pacifisme is een wereldbeschouwing die duurzame vrede nastreeft en tegen oorlog en geweld is.
Nederlandse politiek.
De meeste groene partijen namen het pacifisme uitdrukkelijk op in hun basisbeginselen.
Kritiek.
Volgens de "teleologische ethiek" is moreel verantwoord gedrag ondergeschikt aan datgene wat voor bijvoorbeeld een mens of de mensheid begerenswaardig is; het doel heiligt de middelen. Men zou voortbordurend op die ethiek kunnen betogen dat geweld meer geweld zou kunnen voorkomen, met als eventueel gevolg dat bepaalde gewelddadige en/of mensonterende middelen toegepast worden om een bepaald doel te bewerkstelligen, wat in contradictie is met de pacifistische leer. De atoombomaanvallen op Hiroshima en Nagasaki zijn een voorbeeld van deze ethiek, waarbij zeer gewelddadige middelen niet worden geschuwd om een bepaald doel te bewerkstelligen, met als argument dat het meer geweld zou voorkomen.
Stromingen.
Binnen het pacifisme zou overigens ook nog een scheiding gemaakt kunnen worden tussen verscheidene stromingen, zoals deontologisch- en consequentialistisch pacifisme. Zo zou een deontoloog zich aan absolute waarden houden, terwijl een consequentialist zijn keuze baseert op de gevolgen van zijn daden, met als gevolg dat ook binnen het pacifisme meningsverschillen bestaan over de juiste methode voor verscheidene contexten.

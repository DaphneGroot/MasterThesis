	Indrukwekkende reis rond wereld van Mauricio Kagel
	MUZIEK
Die Stcke der Windrose van Mauricio Kagel, door het Schnberg Ensemble o.l.v. Kagel. Den Haag, De Nieuwe Kerk, 8 december. Herhaling, Amsterdam, Kleine Zaal Concertgebouw, 10 december.
Zelfs voor padvinders is het tegenwoordig moeilijk orinteren in de 'Global Village' die onze aarde is geworden. Reizen, zowel per computer als per vliegtuig, is zo makkelijk dat de standpunten van waaruit de verschillende windstreken ervaren worden en de daarbij behorende associaties niet meer vanzelfsprekend zijn. Orintatiepunten veranderen. De culturele dominantie van het Westen brokkelt af. De verschillende wereldmuzieken waaien als evenzovele winden over de aardbol en laten hun sporen na.
Zo ongeveer moet Mauricio Kagel gedacht hebben toen hij in 1988 begon aan Die Stcke der Windrose voor salonorkest. Kagel is geboren in Buenos Aires. Daar, in Argentini, ten zuiden van de evenaar is het zuiden koud: daar liggen Vuurland en Antarctica. In 1957 emigreerde hij naar Keulen, waar, zoals bekend, de kou uit het noorden komt. Sindsdien is Kagels orintatievermogen, naar eigen zeggen, in de war.
In 1995 voltooide Kagel met het Norden de achtdelige cyclus Die Stcke der Windrose. Het Schnberg Ensemble voerde in Den Haag onder leiding van de componist de complete Windrose uit, een gebeurtenis die maar eenmaal wordt herhaald in Amsterdam.
In de witte oneindigheid van het Norden hoorde Kagel Siberische sjamanen en de Inuit. Tegen de achtergrond van troosteloze herhaalde akkoorden en loopjes en bibberende glissandi, was het vooral de slagwerker die de aandacht trok met een in pakpapier verpakte primitieve trom, een takkenbos, een handbelletje, droog knisperend dik papier en met het in steeds kleinere stukjes breken van heel dik piepschuim.
Die ene slagwerker zorgde binnen het zeer verantwoorde salonorkestje van klarinet, harmonium, piano en strijkkwintet door het bespelen van de meest vreemde instrumenten voor de belangrijke couleur locale. Ger de Zeeuw vervulde de rol van duizendpoot glansrijk. Misschien dat zijn panfluitspel nog voor verbetering vatbaar is, maar zijn behendigheid op de mondharp, banjo, dubbele mondharmonica, schelptrompet, scheidsrechterfluit en zakkam waren adembenemend.
Het geografische onderscheid tussen de verschillende kwadranten van deze muzikale wereldreis was voor het overige afhankelijk van de associaties die de verschillende muzikale melodien, ritmen en vormen bij de luisteraar opriepen. Hierbij overheersten de Argentijnse tango-tinten (vooral in het Nordosten vanuit Zuid-Argentini gezien) en en de joodse klezmermuziek (vooral in het Osten). De tweede hoofdrol was dan ook weggelegd voor klarinettist Pierre Woudenberg die fantastisch speelde en naar hartelust kon schmieren met effecten als flatterzunge en dubbeltonen (prachtig in de Zuid-Chileense processie van het Nordwesten).
Maar ook voor de andere leden van het Schnberg Ensemble is de muziek van Kagel gefundenes Fressen. Ze zijn al jaren vertrouwd met de muziek van Kagel omdat Reinbert de Leeuw een groot pleitbezorger is van zijn muziek. In bijna twee uur tijd leidden Kagel en het Schnberg Ensemble het publiek over de gehele wereld om in het Westen uit te komen bij de vraag: wie benvloedt nu eigenlijk wie? Volgens Kagel koloniseerden de Europeanen Amerika. De Afrikaanse slaven vormden de Amerikaanse muziek. En d¡e wil nu weer de Afrikaanse muziek te benvloeden.
Aan het einde van het Westen speelden de musici als mechanische poppen terwijl Ger de Zeeuw de splinters in het rond liet vliegen toen hij met een vlijmscherpe bijl op een stuk boomstam inhakte. Na de laatste noot dirigeerde Kagel de hoofden van de musici verschillende kanten op. De boodschap is duidelijk: het Westen is wanhopig en mechanisch op zoek naar inspiratie buiten zichzelf en maakt daarbij meer kapot dan de bedoeling is.
Michael van Eekeren


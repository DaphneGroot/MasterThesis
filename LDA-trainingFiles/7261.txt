Noordenveld (gemeente).
Noordenveld () is een gemeente in het noorden van de provincie Drenthe in Nederland, ontstaan door de gemeentelijke herindeling van 1 januari 1998. Noordenveld bestaat uit de voormalige gemeenten Norg, Peize en Roden. De naam van de gemeente is ontleend aan het historische dingspel Noordenveld.
Kernen.
De gemeente Noordenveld telt 26 officiÃ«le kernen: Altena, Alteveer, Een, Een-West, Foxwolde, Huis ter Heide, Langelo, Lieveren, Leutingewolde, Matsloot, Nietap, Nieuw-Roden, Norg, Peest, Peize, Peizermade, Peizerwold, Roden, Roderesch, Roderwolde, Sandebuur, Steenbergen, Terheijl, Veenhuizen, Westervelde en Zuidvelde. De grootste kernen zijn Roden (17.440), Peize (4.295), Norg (3.290) en Nieuw-Roden (1.430). Alle overige kernen tellen minder dan 1.000 inwoners per kern. Het gemeentehuis staat in Roden.
Openbaar vervoer.
Het openbaar vervoer wordt verzorgd door Qbuzz op lijn 84 na, deze wordt verzorgd door Arriva.

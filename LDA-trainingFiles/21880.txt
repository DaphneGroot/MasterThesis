Steven Tyler.
Steven Victor Tallarico (26 maart 1948, Yonkers, Verenigde Staten), beter bekend als Steven Tyler, is de zanger van de rockband Aerosmith.
Bekende eigenschappen van Tyler zijn z'n brede mond en het sjaaltje dat vaak aan zijn microfoonstandaard hangt.
Tyler heeft 3 dochters en 1 zoon, zijn oudste dochter is de actrice Liv Tyler die als kind in de veronderstelling was dat Todd Rundgren haar vader was, omdat die haar had opgevoed.
Vanwege hun inname van stimulerende middelen werden Tyler en Aerosmith-gitarist Joe Perry ook wel de "Toxic Twins "genoemd, de 'Giftige Tweeling'.
In 2005 scoorde Tyler samen met Santana een bescheiden hitje met het nummer "Just Feel Better". Dit was in Nederland de enige Top 40-hit die hij zonder zijn band heeft behaald.
Tyler viel begin augustus 2009 van het podium na een optreden in South Dakota. Hij moest naar het ziekenhuis, maar hij zou geen blijvend letsel aan de val overhouden.

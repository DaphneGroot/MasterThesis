Slotervaart (stadsdeel).
Stadsdeel Slotervaart was van 1990 tot 2010 een stadsdeel van de gemeente Amsterdam in de Nederlandse provincie Noord-Holland. Per 1 mei 2010 is het opgegaan in het nieuwe stadsdeel Amsterdam Nieuw-West. Het stadsdeel telde (op 31 december 2006) 44.006 inwoners en heeft een oppervlakte van 11,14 kmÂ².
De oorspronkelijke naam van dit stadsdeel sinds 1990 is "Slotervaart/Overtoomse Veld". In oktober 2003 heeft het stadsdeel besloten om de naam te wijzigen in "Slotervaart". Op 1 april 2004 heeft het bestuur van de centrale stad ingestemd met de naamswijziging. Het stadsdeelkantoor verhuisde in die periode van de Jan Tooropstraat naar de nieuwbouw aan de Pieter Calandlaan, geopend vanaf 13 april 2004.
Geschiedenis.
Het stadsdeel werd ingesteld in 1990. Het bestond uit de wijken Slotervaart, Overtoomse Veld (gedeeltelijk) en Nieuw Sloten en het overgebleven buitengebied van het dorp Sloten (zonder de dorpskern).
Sinds 2001 zijn er grote werkzaamheden in uitvoering in het kader van de 'Stedelijke vernieuwing'. Hiervoor is een plan gemaakt: 'Richting Parkstad 2015'. Vele duizenden woningen worden gesloopt en vervangen door nieuwbouw, waarbij tevens een deel van de oorspronkelijke opzet verloren gaat.
Het bestuur van Slotervaart.
De stadsdeelraad telde tot 2010 21 zetels.

	Vlinders uit opa's zaad TRAGIKOMISCHE ZWERFTOCHT JOODSE FAMILIE WERVELEND VERTELD
	ALEJANDRO Jodorowsky (1930) werd in zijn vaderland Chili aangekeken op zijn Russisch-joodse afkomst. Zijn joodse grootouders waren in het begin van deze eeuw uit de Oekrane naar Zuid-Amerika gemigreerd om zich uiteindelijk in het noorden van Chili te vestigen. Toen Jodorowsky 23 was, vertrok hij naar Parijs, waar hij roem verwierf als toneelschrijver. In Frankrijk werd hij aangezien voor een Chileen en na tien jaar vestigde hij zich in Mexico. Daar regisseerde hij honderd theaterstukken en verscheidene films, waaronder de vermaarde El Topo. Toen bleek dat de Mexicanen hem voor een Fransman hielden, overschreed hij de grens naar de Verenigde Staten, waar hij als Mexicaan werd bejegend. Nu woont hij - voorlopig - weer in Parijs.
Tijdens zijn nomadenbestaan werd Jodorowsky een veelzijdig man. Hij werkte in het circus, componeerde muziek, leverde teksten voor een reeks succesvolle stripboeken en verdiepte zich in het zen-boeddhisme. In de jaren zeventig werd hij een 'underground-goeroe', die onder meer John Lennon van advies diende. In Parijs geeft hij nu groepstherapien, waarbij hij het onderbewustzijn van zijn clintle poogt te verkwikken met behulp van de tarot en de genealogie.
Jodorowsky schreef ook romans. In zijn bekendste werk, Donde mejor canta un p jaro (Waar een vogel het mooist zingt) vertelt hij zijn eigen familiegeschiedenis. De titel is ontleend aan een uitspraak van Jean Cocteau ('Een vogel zingt het mooist in zijn stamboom'), maar in de Nederlandse editie werd die vervangen door De woede van Teresa. Onbegrijpelijk, want Cocteau's citaat dekt voortreffelijk de lading van Jodorowsky's boek.
In zijn familie-epos gebruikte Jodorowsky niet alleen feiten uit zijn persoonlijke geschiedenis. Hij wisselt realistische passages met surrealistische, en soms zelfs absurde voorvallen, af. Zo leert een voorvader een aantal leeuwen Hebreeuws spreken, verdrinken zijn overgrootvader en diens dochter zich in een bad met honing, nadat zij elkaar bemind hebben, en ontspruiten er witte vlinders uit het zaad van zijn opa.
Jodorowsky bedient zich van een zo wervelende stijl dat je niet de tijd krijgt lang bij zulke groteske dingen stil te staan. Al na een paar bladzijden voel je je opgenomen in zijn met kleurrijke personages volgehangen stamboom. Dat hij verschillende voorouders dubieuze heldenrollen laat spelen, is niet verwonderlijk. Dat past in het credo van zijn familie: 'Behandel je voorouders alsof het juwelenkoffertjes zijn en leg er dag na dag je gloedvolle verzinsels in.'
Aldus verkrijgt het relaas van verteller Alejandro een mythische dimensie. Hij gaat terug naar de vijftiende eeuw. Zijn familie leefde toen in Spanje vreedzaam samen met mohammedanen en christenen. Totdat zij in 1492 door de Spaanse Kroon voor het blok werden gezet: bekeren of vertrekken. Alejandro's familie vertrok en begon aan een zwerftocht door Europa. De paradijselijke tijd in Spanje en de daaropvolgende verbanning legden zij in prachtige, met bijbelse verhalen doorschoten legenden vast.
Even leek zijn familie een veilig onderdak in Rusland gevonden te hebben, maar natuurrampen en pogroms dwongen de Jodorowsky's naar Zuid-Amerika uit te wijken. Alejandro's voorouders trachtten daarbij op allerlei manieren aan de doem over hun bestaan te ontkomen. Sommigen zochten verlichting in de godsdienst, anderen keerden zich daar juist van af. Er waren er ook die hun afkomst verloochenden en zich aansloten bij de gojims, de niet-joden.
Het meest indrukwekkende voorbeeld is Alejandro's oma Teresa. Dit prachtige personage brak met God nadat haar lievelingszoon tijdens een overstroming was omgekomen. Hij wilde zich drijvende houden op een met de Talmoed en andere religieuze werken volgestouwde boekenkast, maar ging door dit overgewicht kopje onder. Eenmaal in Chili poogt Teresa uit alle macht een 'niet-joods' bestaan op te bouwen, maar voor haar ligt een jammerlijk einde in het verschiet.
Bij zijn aangrijpende vertolking van de joodse immigrantenwereld verliest Jodorowsky de nuance niet uit het oog. Naast altrustische gelukszoekers voert hij ook meedogenloze profiteurs op, die hun lotgenoten continu bedriegen. Godsdienstfanaten, die hun lijden uitsluitend aan de grillen van hun God toeschrijven, veegt hij eveneens de mantel uit.
Emigratie naar Zuid-Amerika was voor velen een reis naar een 'gouden toekomst'. In de praktijk klopte daar weinig van. Vooral in Argentini wachtte joodse n niet-joodse immigranten een keihard bestaan. Jodorowsky illustreert dit met enkele hartverscheurende anekdotes van zijn opa, die in een groot slachthuis in Buenos Aires werkte. Het was er z¢ koud dat hij zijn benen, handen en gezicht regelmatig in het dampende kadaver van een pas geslacht dier moest stoppen om weer een beetje warm te worden.
Door de aaneenschakeling van opmerkelijke gebeurtenissen en de vele boeiende personages in De woede van Teresa dreig je soms het overzicht te verliezen. De stambomen bij het begin van de hoofdstukken zijn dan ook geen overbodige luxe. Ze geven je als lezer een orintatiepunt voor de stroom vertellingen, die steevast volgt.
In het laatste hoofdstuk komen de verhaalstrengen samen in de geboorte van de verteller. Over zijn eigen leven wil hij niet veel kwijt. Zijn verhaal is v¢¢r alles een monument voor zijn familie, die ondanks alle tegenspoed overeind bleef in een vijandige wereld. Dat de geestelijke schade bij hen veelal beperkt bleef tot een prettige gestoordheid mag een wonder heten.
Het laat onverlet dat Alejandro's verhaal ook het hartstochtelijk verlangen van de verteller laat zien om het leven structuur te geven. Het geloof was zijn voorouders niet werkelijk tot steun, evenmin als de gedachte een vaderland te hebben. Daarom valt hij terug op die andere pijler die de mens verlichting pleegt te bieden: zijn familie.
In dit licht bezien vervullen de surrealistische stijl en de talrijke verzinsels (waaronder Alejandro's theorie als zou hij voor zijn geboorte zijn ouders hebben samengebracht) in De woede van Teresa een essentile functie. Voor iemand die het zonder god en vaderland moet stellen, zou een puur op de realiteit gente stamboom minder dan een strohalm zijn.
Sander de Vaan
Alejandro Jodorowsky: De woede van Teresa.
Uit het Spaans vertaald door Aline Glastra van Loon.
Arena; 458 pagina's;  54,90.
ISBN 90 6974 263 2.

Foto
	Alejandro Jodorowsky


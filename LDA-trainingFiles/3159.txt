	Sinatra krijgt hartaanval
	AP
LOS ANGELES
De zanger Frank Sinatra is na een hartaanval donderdag opgenomen in een ziekenhuis in Los Angeles. Zijn behandelende arts liet weten dat bij de hartaanval geen complicaties waren opgetreden.
Sinatra (81) was juist dinsdag in zijn huis in Beverly Hills teruggekeerd nadat hij een etmaal in het ziekenhuis was geweest voor een afgesproken behandeling waarover geen nadere mededelingen zijn gedaan.
Twee maanden geleden bracht Sinatra acht dagen in het ziekenhuis door om behandeld te worden aan een longontsteking.


Psychiater.
Een psychiater is een arts die zich heeft gespecialiseerd in de psychiatrie. Een psychiater is een medisch specialist.
Psychiaters zijn bevoegd medicatie voor te schrijven, lichamelijk onderzoek te doen en laboratoriumtests aan te vragen en te interpreteren.
Psychiatrie wordt beoefend door psychiaters, maar er zijn ook veel andere behandelaars die zich met psychiatrische patiÃ«nten bezighouden. Numeriek zijn deze zelfs ruim in de meerderheid. Voorbeelden zijn klinisch psychologen en gz-psychologen, sociaal-psychiatrisch verpleegkundigen (Nederland), psychiatrisch verpleegkundigen, vaktherapeuten, ergotherapeuten, sociotherapeuten, maatschappelijk werkers en maatschappelijk assistenten.
Onderscheid tussen psychiater en psycholoog.
Een verschil tussen een psychiater en een psycholoog is dat een psycholoog een master-opleiding psychologie heeft behaald of een bacheloropleiding (WO) psychologie heeft afgerond. Een psycholoog kan zich na zijn master verder specialiseren in de behandeling van psychiatrische problematiek door een tweejarige postdoctorale opleiding tot gz-psycholoog te volgen en kan hierna vervolgens nog vier jaar de postdoctorale opleiding tot klinisch psycholoog volgen. De psychiater en de (klinisch) psycholoog zijn beiden gespecialiseerd in diagnostiek van psychiatrische- en psychologische stoornissen. Een (klinisch) psycholoog richt zich meer op de psychologische behandeling van psychiatrische problematiek.
Daarnaast mag een psychiater zich arts noemen omdat hij/zij voorafgaande aan het specialisme psychiatrie een medicijnenstudie heeft afgerond. Een psychiater is een medisch specialist, een psycholoog niet. Hierdoor mag een psychiater medicatie voorschrijven en een psycholoog niet.
In Nederland vallen zowel psychiater als klinisch- en gz-psycholoog onder de 'artikel 14'-beroepen in de wet BIG

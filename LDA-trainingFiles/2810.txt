	Passie: Het onderwijzersschap
	Sebastiaan Nieuwland (22)
Het onderwijzersschap
'Ik heb anderhalf jaar Engelse conversatieles gegeven op een Tsjechische basisschool. Heerlijk die kleine kinderen. Ze zijn zo spontaan, zo open. Ik had echt het idee dat ik ze iets leerde. Toen ik terugkwam naar Nederland, wist ik zeker dat ik onderwijzer wilde worden.
'In Nederland wordt wel heel anders les gegeven dan in Tsjechi출. Daar stonden de kinderen voor me op als ik binnenkwam. Dat is hier echt niet zo. Op de ipabo leer ik vooruitdenken, een lesprogramma opbouwen. In Tsjechi출 dacht ik nooit verder dan de volgende les.
'Ik heb gekozen voor de interconfessionele pabo omdat ik gelovig ben. Die keuze was meer dan logisch. Ik ben heilsoldaat. Mijn ouders werken ook voor het Leger des Heils, op die manier kwamen we in Tsjechi출 terecht. Het Leger des Heils bestaat daar nog niet zo lang. Ik was in mijn eentje verantwoordelijk voor het hele jeugdwerk.
'Ik wilde van kleins af aan hetzelfde worden als mijn ouders: officier in het Leger des Heils. Dat is nog eens iets anders dan brandweerman of politieagent, nietwaar. Mijn moeder is maatschappelijk werkster. Dat vond ik wel mooi maar de mensen die je helpt, zie je zo vaak terugvallen. Van kinderen krijg je meer genoegdoening omdat je ze echt iets bijbrengt.
'Op de ipabo heb ik gekozen voor de protestants-christelijke richting. Eigenlijk maakt de richting niet zoveel uit. De basis is immers hetzelfde. Iedereen vult het geloof toch op zijn manier in. Achteraf heb ik er een beetje spijt van dat ik niet voor de islamitische richting heb gekozen. We hadden laatst een workshop islam en dat vond ik erg interessant.
'Ik weet dat leraren niet veel geld verdienen maar dat kan mij niet schelen. Ik heb geld nooit belangrijk gevonden. Ik doe liever iets leuks. Natuurlijk is het een zware baan. Ik hoor allerlei geluiden over overspannen leraren en zo. Maar dat schrikt me helemaal niet af. Het lijkt me een spannende baan vol afwisseling.
'Na mijn studie wil ik in eerste instantie in Nederland blijven werken. Maar, mits dat een beetje uitkomt in mijn leven, wil ik uiteindelijk wel naar het buitenland. Dat trekt toch erg. Ik denk dat dat komt door die tijd in Tsjechi출. Ik zit niet zo aan Nederland vast.
'Ik denk wel dat ik mijn studie binnen vier jaar afmaak. Ik begin nu aan het tweede jaar en het gaat goed. Of ik een harde werker ben? Ja, nou ja, ik ben vooral erg enthousiast. Ik houd eigenlijk niet zo van die streberige types. Zo ben ik niet. Maar het moet wel altijd op mijn eigen manier.'

Foto
	FOTO MICHEL MEES


Staatsbosbeheer.
Staatsbosbeheer (SBB) is de bos- en natuurbeheerder van de Nederlandse staat. De organisatie beheert in opdracht van de rijksoverheid omstreeks 260.000 hectare bos, natuurgebieden en andere terreinen, en is daarmee de grootste bos- en natuurbeheerder van Nederland.
Staatsbosbeheer werd 21 juli 1899 opgericht, om het bosaanbod te vergroten voor productiedoeleinden (bosbouw) en om zandverstuiving tegen te gaan. Het hoofdkantoor was tot 1990 gevestigd te Utrecht, daarna in Driebergen en sinds 2016 in Amersfoort.
"Tegenwoordig" valt naast het bosbeheer ook natuurbeheer en -behoud van het landelijke gebied tot de taken, inclusief de recreatieve functies van bos en natuur.
Staatsbosbeheer is in 1998 verzelfstandigd. Het is een rechtspersoon met wettelijke taak (RWT). Voordien viel het rechtstreeks onder het Ministerie van Landbouw, Natuur en Voedselkwaliteit. Als gevolg van de verzelfstandiging is de organisatie in principe verantwoordelijk voor de eigen bedrijfsvoering. Onder de noemer "Buitenleven" verhuurt ze voormalige boswachterswoningen, werkschuren en boerderijen als vakantiewoning.
Doelstellingen.
Een filmpje ter ere van het vijftigjarig bestaan van Staatsbosbeheer in 1949 dat een beeld geeft van de bosbouwactiviteiten direct na de oorlog
Verkoop.
Als reactie op overheidsbezuinigingen startte Staatsbosbeheer in 2013 met de verkoop van enkele terreinen. Niet lang daarna besloot de betreffende staatssecretaris dat dit niet de bedoeling was.

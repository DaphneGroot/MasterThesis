Ambt Montfort (gemeente).
Ambt Montfort () is een voormalige gemeente in de Nederlandse provincie Limburg. De gemeente telde rond haar opheffing 10.919 inwoners (1 november 2006, bron: CBS) en had een oppervlakte van 44,15 km² (waarvan 0,15 km² water).
Kernen van de voormalige gemeente.
Het gemeentehuis bevond zich te Sint Odiliënberg.
Geschiedenis.
Ambt Montfort is ontstaan in 1991 als samenvoeging van de gemeenten Montfort, Posterholt en Sint Odiliënberg. Aanvankelijk droeg de gemeente de naam Posterholt, in 1994 volgde de hernoeming tot Ambt Montfort.
Herindeling Ambt Montfort.
Op 1 januari 2007 zijn de toenmalige gemeenten Ambt Montfort en Roerdalen gefuseerd tot één nieuwe gemeente met de naam Roerdalen. Per 1 januari 2007 werd Rob Persoon waarnemend burgemeester van deze nieuwe gemeente.

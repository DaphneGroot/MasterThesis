Histologie.
Een klein stukje longweefsel van iemand die lijdt aan emfyseem.
De histologie of weefselleer is het onderzoek van de bouw en de bijzondere functies (specialisaties) van weefsels, dus van groepjes cellen die dezelfde functie vervullen of samen een orgaan vormen. Onderzoek wordt veelal gedaan door een coupe (een dun plakje) van het te onderzoeken weefsel of orgaan te maken, waarna de coupe, na bewerking (zoals kleuring), met een lichtmicroscoop of, voor nog meer of andere details, met een elektronenmicroscoop wordt bekeken. Ook de studie van de (microscopische) bouw van de organen wordt tot de histologie gerekend.
Gewoonlijk heeft de term "histologie" betrekking op dierlijke weefsels. Bij planten spreekt men van plantenanatomie.
Histopathologie is de leer van pathologisch weefsel. Dit kan ook post mortem gedaan worden.
Dierlijke weefsels.
De verschillende organen van het lichaam zijn uit wisselende combinaties van deze vijf weefsels samengesteld.

Laatste stelling van Fermat.
Uitgave van "Arithmetica" uit 1621. Aan de rechterkant de marge waar Fermat zijn stelling schreef. Zijn eigen exemplaar is echter verloren gegaan.
Pierre de FermatDe laatste stelling van Fermat, ook wel de grote stelling van Fermat genoemd en niet te verwarren met de zogenaamde kleine stelling van Fermat, is een beroemde wiskundige stelling opgesteld door Pierre de Fermat die zegt dat het onmogelijk is een macht hoger dan de tweede op te delen in twee machten met diezelfde graad. In wiskundige notatie: voor formula_1 heeft de vergelijking
geen oplossing met natuurlijke getallen formula_3 en formula_4 ongelijk aan 0.
Men is nooit zeker geweest over het bestaan van dit bewijs, laat staan van de juistheid ervan. Tegenwoordig wordt wel algemeen aangenomen dat, als Fermat al dacht het bewezen te hebben, zijn bewijs onjuist was.
In 1670 verscheen een nieuwe editie van "Arithmetica" met aantekeningen van Fermat, na zijn dood verzameld door zijn zoon. Deze aantekeningen bestonden uit heel wat 'stellingen', die beter vermoedens genoemd kunnen worden zolang ze niet bewezen zijn, maar de meeste ervan zonder het bewijs erbij. De wiskundige gemeenschap probeerde de ontbrekende bewijzen te vinden, maar dat lukte niet in alle gevallen. In één geval, over zogenaamde Fermat-priemgetallen, bleek het vermoeden van Fermat zelfs onjuist.
Geschiedenis van het bewijs.
De moeilijkste van Fermats "vermoedens" bleek de laatste stelling van Fermat te zijn. Over een tijdsspanne van meer dan driehonderd jaar probeerden ook de grootste wiskundigen tevergeefs dit vermoeden te bewijzen. Euler gaf wel een onvolledig bewijs voor formula_7, en Legendre verbeterde dat. Johann Dirichlet en Legendre bewezen in 1825 het geval formula_8. Gabriel Lamé bewees in 1839 het geval formula_9. Kummer bewees in 1844 de stelling voor alle reguliere priemgetallen. Jensen bewees in 1915 dat er oneindig veel niet-reguliere priemgetallen zijn.
357 jaar na de formulering van de stelling werd het bewijs geleverd voor alle formula_1 door de Britse wiskundige Andrew Wiles in november 1994, één jaar nadat het eerder door hem gepresenteerde bewijs een fout bleek te bevatten. Het bewijs maakt gebruik van de eigenschappen van elliptische krommen.

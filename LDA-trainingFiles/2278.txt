	Winstgevend uitvindersbedrijf overweegt terugkeer op de Amsterdamse beurs Prins Dokkum vindt opnieuw het wiel uit
	Van onze verslaggever
Peter de Waard

DOKKUM
Jan Spoelstra kijkt omhoog naar zijn voorraad van twintigduizend velgen die liggen opgestapeld in de fabriek. 'Te veel? Integendeel. Ik had liever een voorraad van zestigduizend gehad. Neen verkopen is veel vervelender.'
Spoelstra (40) is sinds 1991 algemeen-directeur van Prins Dokkum; fabrikant van wielvelgen, tuinbouwkassen, wegmeubilair en rntgentafels voor ziekenhuizen. In het ene deel van de fabriek vallen met een hels kabaal de machinaal gemaakte velgen neer, bestemd voor onder de caravan, als reserve-wiel voor de Opel Frontera of als thuisbrengertje van de Volvo S40.
In een ander deel wordt in een bijna muisstille ruimte met de hand gewerkt aan de fabricage van een rntgentafel. 'Hiervan maken we er n per week. Het is geen kernactiviteit. Onze engineers wilden echter wat meer doen dan alleen het eigen machinepark up-to-date houden.'
Of het een probleem is dat het bedrijf in een uithoek van Nederland is gevestigd? 'Dat is juist een voordeel. In de Randstad moet je anderhalf uur knoeien om uit de Randstad te komen. Van hier ben je in anderhalf uur in de Randstad. Het vervoeren van een container naar de Rotterdamse haven kost tweehonderd gulden meer. Maar wij zitten weer dichter bij Noord-Duitsland en Scandinavi.'
Prins Dokkum is een even eigenzinnig als merkwaardig uitvindersbedrijf. Naast het bestaande bedrijfspand wordt een nieuwe hal neergezet. Hier wil het bedrijf dit najaar kunststof velgen voor trucks gaan produceren. 'Stalen velgen wegen 50 kilo. Aluminium velgen 26 kilo en kunstof velgen slechts 18 kilo. Aluminium is de laatste trend, maar daar hebben wij nooit iets mee gedaan. Daar beginnen we ook niet meer aan. Wij slaan het stapje over. Dan zijn we de eerste in de nieuwste ontwikkeling.'
Hoe lichter de velg, hoe meer vracht de trucks kunnen vervoeren. Tot nu toe zijn alle pogingen voor de ontwikkeling van kunststof velgen gestrand. 'Ze worden in de Formule 1 gebruikt. Maar voor industrile productie bleken ze steeds niet sterk genoeg en te weinig hitte-bestendig. Dankzij de ontwikkeling van betere harsen en vezels kunnen we nu wel een goede velg maken.'
Spoelstra is niet van plan aan de truckfabrikanten zelf te gaan leveren. 'Die willen onmiddellijk partijen van 500 duizend stuks. Dat aantal kunnen we niet leveren. Daarvoor zijn we te klein. Stel je voor dat de velgen niet goed blijken te zijn en we moeten honderdduizend trucks naar Dokkum terughalen. We richten ons liever met dozen van zes stuks op de vrachtwagenbedrijven zelf.'
De producten van Prins Dokkum hebben weinig met elkaar te maken, behalve dat ze van staal of kunststof zijn. Spoelstra zit daar niet mee. 'De diversiteit is ons sterke punt. In het verleden zijn we te vaak afhankelijk geweest van n markt. Als die markt instortte, zat het bedrijf onmiddellijk in problemen.'
Prins Dokkum werd in 1940 opgericht door de Dokkumer Pier Prins. In een boerderij huurde hij een bedrijfspand, waar hij landbouwwerktuigen ging ontwikkelen. Zijn huur betaalde Prins door met melkerstijd een helpende hand toe te steken.
Prins - inmiddels ver in de zeventig maar nog altijd actief als uitvinder - begon in de jaren vijftig met de ontwikkeling van een stalen wiel. De belangrijkste klant werd personenwagenfabrikant DAF. Van het een kwam het ander. Met het staal, dat voor de fabricage van wielen werd gebruikt, konden ook goten en kolommen voor de glastuinbouw worden gemaakt. Evenals vangrails en geluidsschermen voor langs de weg.
Pier Prins die zijn bedrijf in 1955 al naar de beurs had gebracht, was geen nieuwe uitdaging te veel. In Dokkum ging men kokosnotenraapmachines produceren. Er bleek geen markt voor te zijn. Er werd een autokantelhefbrug ontwikkeld. Niemand had belangstelling. Prins zette een een eigen zwembadoverkapping op de markt. De introductie mislukte. En er werd zelfs een prefab voor een cruiseboot in elkaar gezet. De afzet bedroeg n stuk.
Deze experimenten kostten het bedrijf niet de kop. Wel ging Prins Dokkum in navolging van andere Nederlandse bedrijven bijna ten onder aan de ambities in de Arabische wereld, waar de oliedollars voor het oprapen leken te liggen. In 1978 maakte het bedrijf met veel bombarie bekend een wijk van tweehonderd prefab-woningen te zullen gaan bouwen in Iran. En jaar later nam Prins Dokkum de opdracht voor een grootschalig kassenproject in Saoedi-Arabi aan. Beide projecten werden een financieel fiasco. 'Ze zijn niet afgemaakt', stelt Spoelstra vast.
Prins Dokkum kwam in 1980 diep in de rode cijfers. De Noordelijke Ontwikkelingsmaatschappij (NOM) werd de reddder in nood. De aandelen werden afgestempeld. De NOM nam een belang van 96 procent in het bedrijf. En jaar later verdween Prins Dokkum van de officile beurs. De resterende vrijwel waardeloze aandelen werden verhandeld op de incourante markt. Oprichter Pier Prins was zelf op dat moment al
In de jaren tachtig ging het bedrijf zich vooral concentreren op de kassenbouw in het Westland. Prins Dokkum klauterde dankzij de snelle groei van deze markt langzaam uit het dal. De Nederlandse tomaat, paprika en courgette veroverden de wereld. In Bleiswijk werden een installatiebedrijf en een bouwbedrijf gekocht, in Honselersdijk een schermenfabrikant. 'We namen turn-key projecten aan in de glastuinbouw. Het bedrijf werd een soort aannemer.' Dat ging goed zo lang de markt groeide. In 1990 stortte de kassenmarkt volledig in.
Spoelstra die algemeen-directeur was bij een kunststof platenfabriek in Leeuwarden, werd door de NOM naar Dokkum gehaald. Hij moest opnieuw orde op zaken stellen. Spoelstra beindigde de aannemerswerkzaamheden. Prins Dokkum werd weer gewoon producent. 'We zouden weer uitsluitend toeleverancier worden van de kassenbouwers.' De bedrijven in het Westland zouden vrijwel allemaal afgestoten worden.
Verder besloot hij het bedrijf verder te diversificeren. 'We waren voor 80 procent afhankelijk van de kassenmarkt. Dat percentage moest omlaag.' Het bedrijf ging expanderen in de velgen en het wegmeubilair. Er werden velgen ontwikkeld voor de caravan en aanhangwagen. Prins Dokkum haalde bij General Motors een contract binnen voor de levering van het reservewiel van de Opel Frontera.
Met de vangrail die tot dan toe uitsluitend in Nederland werd verkocht, ging Spoelstra ook internationaal de boer op. 'Vangrails worden niet gefabriceerd van hoogwaardig staal. Maar het is ook geen product dat iemand zo maar maakt. De constructie mag niet te broos zijn. Anders vliegt de auto er dwars doorheen. Maar ook niet zo sterk dat de auto terugstuitert of dat de vangrail door de voorruit schiet. De vangrail moet kunnen meebuigen', zegt Spoelstra.
De vangrail is de laatste jaren in dit opzicht sterk verbeterd. Maar Prins Dokkum heeft de markt ook weten te verbreden. Zo worden ook zogeheten barriers gemaakt die door Rijkswaterstaat kunnen worden opgesteld bij wegwerkzaamheden. Deze barriers staan nu in de plaats van de traditionele pionnen en tonnen. 'Ze zijn veiliger voor zowel de automobilist als de mensen die aan de weg werken.'
Spoelstra denkt al verder. Prins Dokkum ontwikkelt nu ook vangrails voor tweebaanswegen. 'We willen een vangrail maken die de auto na een aanrijding onmiddellijk vastpint. Automobilisten die van de weg raken, draaien automatisch hun stuur om en belanden daardoor op de andere weghelft. Dit is een van de belangrijkste oorzaken van ongelukken.'
De belangrijkste concurrent van Prins Dokkum bij de fabricage van wegmeubilair is Hoogovens-dochter Laura. 'We hebben ieder 40 procent van de Nederlandse markt in handen. De rest is import. Maar onze groei moet vooral komen uit het buitenland. We willen in een straal van 1200 kilometer een marktaandeel van minimaal 10 procent. Hier vallen Duitsland en Frankrijk onder, maar ook Scandinavi.'
Spoelstra verwacht echter dat de concurrentie zich verhardt. 'Wij gaan naar Duitsland en Frankrijk. Maar de Duitsers en Fransen komen hier. Ook uit Oost-Europa komt nu veel wegmeubilair op de markt. Het is vaak ondeugdelijk. Maar ik denk dat de Polen binnen een paar jaar ook goede materialen kunnen leveren.'
Prins Dokkum is nu uitsluitend nog staalverwerker. Bijna een kwart van de producten is bestemd voor de kassenbouw. Velgen en wegmeubilair zijn ieder goed voor 20 procent van de omzet. Daarnaast bouwt het bedrijf machines en maakt het walserijproducten zoals hoekprofielen en buizen.
Kunststof moet een volledig nieuwe poot van het bedrijf worden. Na de zomer gaat het bedrijf de kunststof velgen leveren. 'Uiteindelijk willen we voor de automobielsector ook andere kunststof onderdelen gaan leveren zoals assen en remonderdelen. Binnen een jaar of tien moet 50 procent van onze producten van kunststof zijn.' Op alle markten wil het bedrijf groeien. De productie van velgen wil Spoelstra verdubbelen van 600 duizend naar 1,2 miljoen per jaar.
Na de zware verliezen begin jaren negentig is Prins Dokkum weer een florerend bedrijf. De omzet is de laatste vijf jaar verdubbeld tot 80 miljoen gulden. De winst is vorig jaar gestegen van negen ton naar twee miljoen gulden. Voor dit jaar verwacht Spoelstra een verdere winststijging.
Wel heeft de NOM nog bijna vijf miljoen gulden tegoed als achterstallig dividend op de cumulatief preferente aandelen. 'Maar ook deze schuld moeten we binnen een paar jaar kunnen aflossen. We investeren drie miljoen gulden per jaar. Daarnaast is er financile ruimte over.'
De koers van het aandeel Prins Dokkum is vorig jaar op de incourante markt gestegen van 25 naar 60 gulden. Spoelstra vindt die koersstijging overdreven. '25 Gulden lijkt mij een mooie koers.' Maar hij koestert zijn aandeelhouders. 'Als de incourante markt verdwijnt, dan moeten wij iets voor ze gaan doen. Ik wil binnenkort met de beurs gaan praten over de mogelijkheden van een notering. Onze omzet is voor een notering hoog genoeg. Ook zijn we al drie jaar winstgevend. Probleem is dat de NOM 96 procent van de aandelen heeft. Slechts 4 procent is vrij verhandelbaar.'
De NOM heeft niet tot doel de aandelen Prins Dokkum tot in lengte van jaren vast te houden. 'Maar uit werkgelegenheidsoogpunt wil de NOM er ook niet snel vanaf. Wij zijn met 250 werknemers de grootste industrile werkgever in Noordoost-Friesland. Ze hebben echt geen haast. Maar aan de andere kant zou het zelf bijhouden van een aandelenregister een kleine administratieve ramp zijn voor het bedrijf. Maar als dat moet, dan moet dat maar.'
Aan overname door een ander bedrijf denkt Spoelstra niet. 'Zo'n bedrijf zou sterk complementair moeten zijn. Probleem is dat een nieuwe eigenaar moeite zou hebben met de verscheidenheid van producten die we maken. Die zou het bedrijf mogelijk dwingen om zich op zijn sterkste punten te concentreren. Wij hechten aan onze diversificatie.'

Foto
	Jan Spoelstra, algemeen-directeur van het uitvindersbedrijf Prins Dokkum. FOTO WIM RUIGROK - DE VOLKSKRANT


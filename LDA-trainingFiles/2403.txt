	Betaalde moeders?
	C. Lubbers (70), moeder van vijf kinderen en oma: 'Een vrouw die de hele week werkt, heeft recht op een vergoeding voor het verzorgen van de kinderen. Het lijkt misschien of de mannen tegenwoordig allemaal zo gemancipeerd zijn, maar er zijn er nog genoeg die hun vrouw met de bezemsteel de hoek injagen. Veel vrouwen hebben hun leven verknald doordat ze financieel afhankelijk waren van hun man en alleen maar voor de kinderen konden zorgen. Nu weet ik wel dat er veel moeilijke vrouwen zijn, maar mannen zijn ook geen lieverdjes.'
G. Terpstra, Tweede-Kamerlid voor het CDA: 'Het moederschap moet zowel materieel als geestelijk beter beloond worden. Wij bepleiten een zorgloon voor iedere moeder. Het plan van de Nederlandse Bond Moeder CAO lijkt me moeilijk uitvoerbaar. Wat moet ik me daarbij voorstellen? Als je een cao wilt afsluiten, heb je twee partijen nodig. Moet die bond dan onderhandelen namens alle moeders of zo? Het CDA wil het zorgloon uitbetalen via de fiscus. Dat lijkt ons praktischer.'
Uit het informatieblad van Nederlandse Bond Moeder CAO: 'Vrouwen hebben al veel bereikt de afgelopen honderd jaar zoals:
- Vrouwen trekken lange broeken aan.
- Vrouwen nemen deel aan openbare activiteiten zoals cafbezoek en autorijden.
- Vrouwen legaliseren recht op abortus. Baas in eigen buik.
1999 Vrouwen verwerkelijken de Nederlandse Moeder CAO en worden baas in eigen beurs!?'
Dorien Pessers, universitair docent vrouwenstudies aan de Universiteit van Amsterdam: 'Misschien is het niet zo'n slecht idee. Het is niet te ontkennen dat vrouwen maatschappelijk een hoge prijs betalen voor het moederschap. Daarnaast houden de cao's en de sociale zekerheid nog steeds te weinig rekening met het feit dat veel werknemers ook de zorg voor kinderen hebben. Vooral vrouwen worden daarvan de dupe. Zo'n moedervakbond brengt in ieder geval de belangen van moeders n kinderen naar voren. Daar kan de samenleving in haar geheel alleen maar bij gebaat zijn. Trouwens, die bond spreekt van gezinsmanagers. Dat bevalt me niet zo. Het gezin is gn bedrijf. Daaraan ontleent het juist zijn waarde.'
J. van der Graaf, secretaris van de Gereformeerde Bond in de Nederlandse Hervormde kerk: 'De positie van de moeder mag zeker opgewaardeerd worden. Ik vraag me wel of dit initiatief niet erg kort door de bocht is. De Nederlandse Bond Moeder CAO is vorige maand opgericht, lees ik hier en nu liggen hun financile eisen al op tafel. Hoe goed doordacht is dit voorstel? Feit is dat in gezinnen met tweeverdieners de kans aanwezig is dat de juiste invulling van het moederschap onder druk komt te staan. Vanuit dat oogpunt zijn wij blij met dit initiatief.'
Bernadette de Wit, publiciste: 'Ik vind het maar een vreemd initiatief. Wat moet ik me erbij voorstellen? Ik weet het niet. Laat de regering maar een plan maken om de maatschappij beter in te richten voor het opvoeden van kinderen. Daar wil ik best meer belasting voor betalen. Het hele idee is trouwens niet eerlijk tegenover mannen. Krijgen zij geen geld? Beetje ongelijk, vind je niet? Volgens mij is het idee ontsproten aan de geest van vrouwen die redeneren vanuit een deegrolachtig denkraam. Ik zie het al helemaal voor me. Van die types die klaar staan met de deegrol als hun man terugkomt van de hoeren.'
J. Hoek, ethicus met een orthodox-protestantse achtergrond: 'Een moeder is voor jonge kinderen onvervangbaar en onmisbaar. Zo bezien moedig ik het initiatief aan voor meer respect en waardering voor de moeder. Maar ik weet niet of een salaris de juiste oplossing is. Een andere benadering van de kinderbijslag is misschien een betere oplossing. Ik bespeur dat voor veel moeders de economische drang groot is om te gaan werken. Om met de buren en vrienden te kunnen meegaan op financieel gebied is dit bijna onontkoombaar. Diep in hun hart zullen veel moeders van jonge kinderen zich liever fulltime aan het moederschap wijden, denk ik.'
A. Kant, woordvoerster van de Socialistische Partij: 'Een aantal dingen uit het voorstel klinkt heel sympathiek. Het is nog te vroeg om een afgewogen oordeel te geven, daar moet ik eerst het hele voorstel voor gelezen hebben. Waar de SP het dus helemaal mee eens is, is de afschaffing van de sollicatieplicht voor jonge moeders. Dat is echt van de zotte. Moeders kunnen zich dan beter wijden aan hun maatschappelijke taak.'
S. Nijon, woordvoerster van de federatie pleegzorg: 'Momenteel krijgen pleegouders een vergoeding van twee tientjes per dag. Als het ouderschap financieel aantrekkelijker wordt gemaakt, zou het best kunnen dat mensen die nu twijfelen tussen betaald werk of een pleegkind, kiezen voor een pleegkind. Dat zou een positieve ontwikkeling zijn.'
Frank Vermeulen


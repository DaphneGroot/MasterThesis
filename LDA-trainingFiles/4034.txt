	Zeventien zeven, Italiaans ijs
	Philip Mechanicus schreef zijn 'opstellen & recepten' in eerste instantie voor De Groene Amsterdammer. Voordat ze werden toegelaten tot de bundel De maag van Mechanicus (Querido;  29,90), bewerkte hij ze grondig: elk stuk passeerde 'eerst nog eens zeventien zeven'. De maag van Mechanicus bevat overpeinzingen, herinneringen, af en toe flarden reportage, verhandelingen - alles in kort bestek. 'Wie zegt dat er vooral stilte heerst rond de lamspoot, heeft gelijk', begint een opstel. 'Omdat de lamspoot, wanneer hij eenmaal dood is, niet bestaat. Op het stervensmoment gaat hij langzaam in lamsschenkel over.' Waarna de auteur terloops aangeeft waar hij het liefst lange sokken koopt.
Soms ook krijgt hij de gedachte aan uitgeperste bonbons niet uit het hoofd, maar als het op handelen aankomt - in de keuken wil het ook wel eens komkommertijd zijn - vermengt hij strookjes 'wilde ham' met partjes grapefruit. Of er gaat een halve kilo vijgen in de juspan, samen met een fles wijn, een half kopje honing, tijm en vijf tenen knoflook. Later gaat er nog een schep crme frache overheen.
Met Patrick Faas, wiens wekelijkse Vervolg-rubriek een substantilere, door Sieb Posthuma gellustreerde bundel opleverde, De inwendige mens (Kosmos-Z&K;  29,90), lijkt het uiteindelijk toch nog goedgekomen. Als jongetje kreeg hij thuis pats, souffls, kalfstong, kikkerbilletjes, zwezerik en zeldzame vissen voorgezet. 'Soms' - zulke ventjes houden ook altijd een dagboek bij - 'telde ik wel negen gangen.' Hij at zomin mogelijk bij vriendjes en sloeg op partijtjes friet, appelmoes, ijs en frisdrank gedecideerd af. Maar hij schr¡jft inmiddels wel over alles.
Over ijs bijvoorbeeld. Hij schetst de geschiedenis van consumptieijs, introduceert Giambattista Della Porta, die in 1589 in een verhandeling beschreef hoe hij wijn kon bevriezen met behulp van salpeter, draagt meer feiten aan en citeert Elizabeth David. Maar Faas verwijlt niet bij de boekenweetjes, hij grijpt in zijn stukjes de gelegenheid aan om ook meteen uit de praktijk te berichten. In dit geval over het probleem dat de benaming 'Italiaans ijs' niet wettelijk kan worden beschermd. Dit tot verdriet van de Italianen die hier elke zomer in hun salons nog zelf zulk ouderwets goed ijs staan te maken.
Johannes van Dam is kookboekenverzamelaar, culinair expert en restaurantcriticus. Voor Het Parool verzorgt hij een informatieve en ook verstrooiende rubriek, De tafel van tien - Gastronomisch graafwerk in hapklare brokken (Nijgh & Van Ditmar;  39,90), waarin hij ingaat op tien aspecten van bijvoorbeeld de avocado. Of van de makreel, sla, pudding, ui, dan wel vanille. Waar de naam vandaan komt, of welk hardnekkige misverstand nu weer uit de weg dient te worden geruimd. Pure onzin dat je niet op een oester zou mogen kauwen. 'Kenners' die dat beweren, zijn idioten.
Hij maakt er geen geheim van wie zijn grote voorbeeld was (Waverley Root, 'een licht verfranste Amerikaanse journalist, die ook dit soort stukjes schreef'). Jammer dat Root biet zo'n onspectaculaire groente vond. Dan is Van Dam het niet met hem eens.
Adriaan de Boer


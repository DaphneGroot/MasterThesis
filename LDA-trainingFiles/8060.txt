Milieu-opleidingen.
In de jaren 80 is er meer aandacht gekomen voor het milieu. Dit leidde tot het opzetten van verschillende studies met betrekking tot het milieu.
Nederland.
De eerste (HBO-)milieu-opleiding die in Nederland werd ontwikkeld was gevestigd in Deventer. Als snel kwamen ook de Hogere Agrarische Scholen (HAS) met soortgelijke opleidingen. Ook aan universiteiten werden milieu-opleidingen ontwikkeld, bijvoorbeeld aan de Universiteit Wageningen en de Radboud Universiteit Nijmegen.
Ook het MBO kent milieugerichte opleidingen, bijvoorbeeld milieutoezicht en milieutechniek op aoc's of roc's. Milieutoezicht is een breed georiÃ«nteerde studie. Vakken die onder meer aan bod komen in deze vierjarige opleiding, zijn milieurecht, bodemsanering, bemonsteringstechnieken, vaktaal Engels en analysetechnieken. De opleiding milieutechniek is voornamelijk gericht op het technisch 'repareren' van het milieu. Hierbij wordt er onder andere bekeken hoe een zuivering verbeterd kan worden en op welke basis zuiveringen werken.
Naast deze dagopleidingen zijn er ook diverse deeltijdopleidingen op het gebied van milieu te volgen. Een van de langstlopende en bekendste is wel de opleiding tot milieu-inspecteur, die wordt verzorgd door AOC Friesland.
Vlaanderen.
In de derde graad bereidt de TSO-richting "techniek wetenschappen" en "Biotechnische wetenschappen" goed voor op functies in het milieubeheer.

Renfe Operadora.
Renfe Operadora, afgekort Renfe, is de nationale spoorwegmaatschappij van Spanje. De naam betekent: Nationaal net van Spaanse spoorwegen.
Zoals in meer Europese landen is de infrastructuur, het spoor zelf, niet meer in handen van de exploitant van de treinen. Voor het beheer van de spoorlijnen is ADIF opgericht.
Naast Renfe zijn in Spanje diverse kleinere spoorwegmaatschappijen actief. Van concurrentie is geen sprake; elke maatschappij heeft van oudsher haar eigen netwerk.

Ham-sur-Heure-Nalinnes.
Ham-sur-Heure-Nalinnes (Waals "Han-Nålene") is een gemeente, gelegen in de provincie Henegouwen in België. De gemeente telt ruim 13.500 inwoners. Ham-sur-Heure-Nalinnes ligt langs het riviertje de Heure, net ten zuiden van de stad Charleroi. De gemeente maakt deel uit van de streek Thudinië.
Kernen.
De gemeente telt vijf deelgemeenten, namelijk Cour-sur-Heure, Ham-sur-Heure, Jamioulx, Marbaix-la-Tour en Nalinnes. De kernen van Cour-sur-Heure, Ham-sur-Heure en Jamioulx liggen langs de Eau d'Heure. Jamioulx ligt helemaal in het noorden van de gemeente, in een bosrijke gebied, net buiten de stedelijke agglomeratie van Charleroi. Marbaix ligt net ten westen van Ham-sur-Heure, met de dorpskernen bijna aaneen gegroeid. Tussen Ham-sur-Heure en Jamioulx ligt - grotendeels op het grondgebied van Ham - het gehucht Beignée. De deelgemeente Nalinnes beslaat het grote oostelijke deel van de gemeente. Op het grondgebied van deze deelgemeente liggen naast de kern van Nalinnes zelf nog de kleine dorpjes Haies en Le Bultia.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Ham-sur-Heure-Nalinnes bestaat uit een coalitie van MR en cdH.

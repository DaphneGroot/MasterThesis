Kampenhout.
Kampenhout is een plaats en gemeente in de provincie Vlaams-Brabant in België. De gemeente telt ruim 11.000 inwoners.
Geschiedenis.
Op de Ferrariskaarten (1777) is Kampenhout te zien als "Campenhout". Het dorp telde een kleine 40 huizen, bijna uitsluitend in de Dorpstraat en Brouwerijstraat. Het bij Kampenhout aansluitende gehuchtje Ruisbeek ("Ruysbeeck") lag toen een kilometer verder en telde ook zo'n 40 huizen.
In 1961 stortte er een Boeing 707 neer in Berg. Alle 72 inzittenden kwamen om het leven en op de grond viel ook één dode en één gewonde. Voor meer info, zie: Vliegtuigcrash te Berg-Kampenhout
Geografie.
De gemeente ligt in de landstreek Dijleland en in de Brabantse Kempen.
Kernen.
De fusiegemeente telt naast Kampenhout zelf nog drie deelgemeenten: Berg, Buken en Nederokkerzeel. Daarnaast ligt in de deelgemeente Kampenhout nog het dorp Relst.
Verder telt Kampenhout-centrum enkele kleinere gehuchtjes als Kampelaar, Schildhoven, Heide, Ruisbeek, Vierstraeten, Wilder. In Berg liggen gehuchtjes als Lelle, Kutsegem, Bulsom en het Lemmeken. Ten slotte is er ook nog de wijk Kampenhout-Sas.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Natuur.
In de deelgemeenten Kampenhout en Berg ligt het Hellebos en in Berg ligt het Torfbroek. Ten oosten van Nederokkerzeel ligt het Silsombos. De drie natuurgebieden maken allen deel uit van een fossiele rivierbedding en vormen vandaag een deel van het natuurnetwerk "De Groene Vallei".
2013-2018.
Burgemeester is Kris Leaerts (CD&V). Hij leidt een coalitie bestaande uit CD&V en N-VA. Samen vormen ze de meerderheid met 13 op 21 zetels.
Resultaten gemeenteraadsverkiezingen sinds 1976.
De rode cijfers naast de gegevens duiden aan onder welke naam de partijen telkens bij een verkiezing opkwamen.
De zetels van de gevormde coalitie staan vetjes afgedrukt

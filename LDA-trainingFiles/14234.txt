Mingreels.
Het Mingreels (ook: Mingrelisch) is een Kartvelische of Zuid-Kaukasische taal, die door circa 500.000 Mingreliërs, een etnische subgroep van de Georgiërs in het westen van Georgië, gesproken wordt.
Het is nauw verwant met het Lazisch in Turkije, waarmee het de Tzanische talen vormt, dat volgens sommigen één enkele taal is. Hogerop is het Mingreels verwant met het Georgisch.
Evenmin als het Lazisch in Turkije beschikt het Mingreels in Georgië over een officiële status: de taal wordt er zelfs als bedreigend ervaren voor de nationale eenheid.

Ding flof bips.
DING FLOF BIPS is een Nederlands ezelsbruggetje dat door het Nederlandse Nationaal Forum voor de introductie van de euro naar voren geschoven werd om de 12 EU-landen te onthouden die op 1 januari 2002 de euro invoerden als wettig, nationaal betaalmiddel.
Dit ezelsbruggetje werd bedacht door Pim Gerrits bij het reclamebureau Publicis dat de eurocampagne van het Nationaal Forum voor de introductie van de euro ontwikkelde.
Het ezelsbruggetje werd gebruikt in één van de talloze Postbus 51-spots die onder de vlag van het Nationaal Forum werden uitgezonden.
Intussen onvolledig.
Door latere uitbreidingen van de eurozone (ten eerste op 1 januari 2007, toen Malta en Cyprus toetraden) is het ezelsbruggetje achterhaald.
Uit een verkiezing van het Genootschap Onze Taal werd in 2011 (het later ook weer verouderde) "Sms ff bondige clips" als 'opvolger' gekozen.

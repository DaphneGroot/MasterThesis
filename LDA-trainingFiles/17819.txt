 HEIJMANS RONDT OVERNEMING EXTERS AF. 
 ROSMALEN, 6 nov (Reuter) - Bouwconcern Heijmans NV heeft meegedeeld dat de in september aangekondigde overneming van Exters Aannemingsbedrijf in Uden is afgerond. 
 "De overname wordt contant betaald en zal direct bijdragen aan het resultaat van Heijmans," aldus het bedrijf in een persbericht. 
 De overgenomen Exters Beheer BV en Exters Aannemingsbedrijf BV zijn actief op het gebied van grondverzet, wegen-en waterbouw en zand-en grondhandel, voornamelijk in Oost-Brabant. 
 De bedrijven, die volgens Heijmans een sterke marktpositie hebben, boeken met 40 werknemers een jaaromzet van circa 10 miljoen gulden. 
 - redactie Amsterdam, 020 504 5000, fax 020 504 5040. 
 (c) Reuters Limited 1996. 

	BOEING
	Omdat de vakbond voor piloten APA met overgrote meerderheid een cao-voorstel van American Airlines verwerpt, is het koopcontract van die luchtvaartmaatschappij met Boeing voor de aanschaf van 103 Boeings van de baan. Het contract was 6,6 miljard dollar (11 miljard gulden) waard. American maakte de aanschaf van de nieuwe Boeings in november vorig jaar bekend. 'Maar die overeenkomst was onder voorwaarde dat we een contract zouden tekenen met de APA, de pilotenvakbond', zegt American.


	GALERIE BINNEN Behang als groot uitgevallen unica
	Nieuw behangetje nodig? Daarvoor kun je tegenwoordig behalve Rath & Doodeheefver ook kunstenaars inschakelen. Zwndel heet het bijzondere behangersduo, gerund door Jolanda Kuilenburg en Wilfried Nijhof. Jolanda stond absoluut op een naam met een z, iets dat je makkelijk onthoudt en waarin ook nog wand voorkwam. Zwndel dus, met twee sterretjes op de a.
Jaren waren ze volbloed beeldend kunstenaar, waarbij ze het decoratieve ook al niet schuwden. Twee jaar geleden maakten ze de overstap naar de toegepaste kunst. Noem het een gat een markt. Noem het een manier van buiten de lijst treden. Zo kan een muur opgevat worden als n groot schilderij. Dat verklaart ook de pittige prijs: bijna tweeduizend gulden voor zeven banen. Maar dan heb je ook een 'lel' van een zeefdruk op de muur, vindt Kuilenburg, die niet in serie is gemaakt. Een groot uitgevallen unica.
Zwndel gaat aan de haal met de typerende eigenschappen van het behang. Bloemetje, abstracte plant, banen: Kuilenburg wil het geen parodie noemen (te sterk), maar een ode aan het klassieke behang zoals dat in de negentiende eeuw op de muur werd gespannen. Soms wordt een patroonfragment uitvergroot, soms worden banen met verschillende dessins tegen elkaar geplakt, zoals in de wachtkamers van het ziekenhuis Rijnstate te Arnhem. Opdat er in die kille ambiance toch een gevoel van huiselijkheid zou worden opgeroepen.
In galerie Binnen heeft Zwndel nu een aantal muurtjes van gasbeton behangen met het klassieke gestreken duplex papier. Daarnaast zijn er muren met transparant papier bekleed, waarop het dessin - een verwijzing naar lelietjes der dalen - ietwat verkreukt aan de muur lijkt te kleven. Een verschijnsel waar de beroepsbehanger zijn neus voor zou ophalen. Het hoort immers zonde bellen onder of vouwen in het papier. Nijhof wijt het aan de dunne papiersoort die nu eenmaal gekreukt opdroogt. 'We wilden bereiken dat je gaat twijfelen of het behang net aangebracht is of juist is weggehaald.' Wat Nijhof betreft mag je ook de pluggen door het behang zien schemeren, zodat er als tweede laag een grijs ritmisch patroon te ontdekken is.
Ze hebben geen drang meer naar autonome kunst. Ze willen juist dienstbaar zijn aan het interieur en de opdrachtgever. Tot dusver opereerde Zwndel voornamelijk in openbare interieurs waar de muren van iedereen zijn, maar een particulier zouden ze niet de deur wijzen. Integendeel. 'Graag een particulier. Die moet dan wel een zekere lef hebben.'
Een hommage aan het ouderwetse behang veronderstelt tegelijk een afkeer van de tegenwoordig te pas en vooral te onpas 'gefrescode' muren, met opzet vlekkerig gesausd. Dat laten ze graag aan anderen over. Kuilenburg en Nijhof zien hun werk weliswaar als decoratief, maar wel zodanig dat er ook nog ruimte is voor een schilderij. 'We hoeven niet zo nodig ons ei kwijt. We laten ons vooral leiden door de ruimte: die dicteert ons of laat ons vrij.'
Wat opvalt is de synergie die ze hebben afgedwongen tussen het fragiele papier en de rauwe muur, terwijl beide materialen herkenbaar blijven. Die synergie komt nog het best tot haar recht in de muur waarop de madrasruit direct op het metselwerk werd gedrukt. Zo groeit de wand uit tot een beeldend element in de ruimte.
Het decoreren wordt door Zwndel niet opgevat als een traditionele, soms loze toevoeging aan de ruimte. De rozen, die ze hebben gezeefdrukt, lijken uit vaas of perk te zijn weggerukt, ze zweven over de wand. Planten zijn zo ontleed, dat bladeren van uiteenlopende species uit de lucht lijken te vallen. Zo zwaar op de hand als het negentiende-eeuws behang was, zo luchthartig is de versiering van Zwndel. Er lijkt bijna niets aan de hand. Bijna.
Jaap Huisman
Zwndel. Tot 17 mei bij galerie Binnen (Keizersgracht 82 Amsterdam). Ook op de KunstRai.

Foto
	Interieur met plantenbehang van Zwandel


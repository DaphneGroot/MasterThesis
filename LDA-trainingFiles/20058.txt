Dweezil Zappa.
Dweezil en Ahmet Zappa, op het Dynamo Open Air festival in 1995
Dweezil Zappa (Los Angeles, 5 september 1969) is een Amerikaans gitarist en de zoon van muzikant Frank Zappa. Omdat het ziekenhuis waar hij geboren werd, weigerde de naam Dweezil te accepteren, kreeg hij de naam Ian Donald Calvin Euclid Zappa. Toen hij hier als kind achter kwam, heeft hij alsnog zijn naam laten veranderen in Dweezil.
Dweezil Zappa pakt onder invloed van zijn vaders muziek al snel de gitaar op en gaat onder meer in de leer bij gitarist Steve Vai, om zijn gitaarspel te perfectioneren. Zappa ontwikkelt zich als een virtuoze gitarist en ook als componist laat hij zien waartoe hij in staat is. De onconventionele en experimentele nummers en teksten doen sterk aan zijn vader denken.
Dweezil Zappa maakt met de groep Z (ook wel gekscherend AZ/DZ genoemd), waarvan ook zijn broer Ahmet Zappa deel uitmaakte, twee albums "Shampoo Horn" (1993) en "Music For Pets" (1996). Daarnaast brengt hij een aantal solo-albums uit.
Verder doet hij veel studio-sessies bij een keur aan muzikanten, zoals Frank Zappa, Don Johnson, Spinal Tap, Lisa Loeb, Extreme, Fat Boys, Winger, Blues Saraceno, Gorky Park, Warren DeMartini, Pat Boone, Weird Al Yankovic, Gene Simmons en Ozzy Osbourne.
Naast zijn muzikale carri√®re, heeft Dweezil in een aantal films gespeeld "(The Running Man, Pretty In Pink)" en televisieprogramma's gepresenteerd (voor onder meer MTV). Hij sprak ook de stem in van Ajax in de animatieserie "Duckman".

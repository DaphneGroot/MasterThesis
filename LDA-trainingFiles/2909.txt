	Spijbelen
	Middelbare scholier (18), woont in een dorp in Friesland, spijbelt sinds de tweede klas van de mavo, doet dit jaar voor de tweede keer eindexamen havo en heeft zich voorgenomen te stoppen met spijbelen.

'Het belangrijkste is: een goede smoes. Je hebt een smoes voor een dag, en je hebt maandsmoezen. Ik heb bijvoorbeeld eens gezegd: ik heb geloof ik de ziekte van Pfeiffer, ik zal zoveel mogelijk op school komen, maar als ik er eens een uurtje niet ben, komt dat doordat ik moe ben. Ik heb erbij gezegd: bel mijn dokter maar. Dat was bluf. Maar het werd niet gecontroleerd. Als de school wel had gebeld, ja, dat is het risico.
Vorig jaar heb ik nooit gegymd. Knieblessure. Ik skate, dus ik had af en toe wat plekken op mijn knien, maar dat was bepaald geen blessure. Mijn vader had een knieblessure gehad, dus ik kende de symptomen. En een vriendin van mij had de ziekte van Pfeiffer gehad, dus daar wist ik ook alles van. Dat is belangrijk: voor een smoes moet je informatie verzamelen.
Dit jaar had ik een lichte longontsteking, dat was echt. Maar toen geloofde de gymleraar me niet meer. Volgens mij hebben ze nu wel door hoe ik te werk ga. Het gaat erom dat je een lang verhaal houdt. Lekke band, dat is te makkelijk. Gewoon, ze waren bij mij thuis met de straat bezig, toen viel de stroom uit, enzovoort. Hoe langer het verhaal, hoe eerder ze op school denken: de mazzel.
Er zijn ook wel rele dingen gebeurd. Vorig jaar is mijn oma overleden. Maar daar heb ik ook weer misbruik van gemaakt. Nou ja, misbruik, ik heb er wel problemen mee gehad, maar ik had er zogenaamd langer problemen mee dan echt het geval was. Vrienden van mij hebben er ook misbruik van gemaakt. Die zeiden dan: we kunnen niet naar de les, we moeten met hem praten, hij heeft problemen.
Het is begonnen in 2 mavo. De mavo was ver onder mijn niveau. Op de basisschool kreeg ik de havo aanbevolen, maar ik kende niemand die naar de havo ging, dus ik dacht: ik ga naar de mavo. Daar heb ik het opgepikt. Ik hoefde niet alle lessen te volgen om het te halen. Ik ging meestal wel elke dag naar school, maar ik miste vaak een paar uurtjes. Op de havo is dat patroon doorgezet. Ik heb nooit gehad: de kroeg in. Daar vind ik niks aan, overdag. Meestal ga ik naar andere scholen om vrienden te zien, of ik ga winkelen.
Op de mavo spraken we soms met de hele klas af dat we niet gingen. Achteraf zeiden we dan: foutje in het lesrooster, we dachten dat we geen les hadden. Daar werd niet op gelet. Met de biologieleraar had ik de laatste maanden van het schooljaar zelfs de afspraak dat ik maar n keer per week hoefde te komen. Want ik zat met twee andere jongens de klas te ontregelen: geen huiswerk maken, veel afwezig zijn, en toch haalden we goede cijfers. Zaten we arrogant te doen: ach, easy. We haalden de moraal van de hele klas naar beneden.
De lessen zijn ook saai. Leraren boeien me niet. Sommige leraren zijn wel goed in het contact met leerlingen: dat ze niet te ver boven je staan, zich inleven in leerlingen, niet te veel huiswerk geven voor maandag. Maar bij saaie leraren spijbel ik. Dat is van: ok, allemaal luisteren, pak je boeken. Dat werkt niet. De leraar moet iets doen wat de leerling niet verwacht. Weet ik veel. Dat hij tegen het bord slaat, discussie in de klas. Ik ga liever met vrienden ergens naartoe, dan dat ik in slaap val tijdens de les.
Het hangt ook van het weer af. Het is raar maar waar. Als het normaal weer is, met wolken, dan wordt er minder gespijbeld. Bij regen en sneeuw is er bijna niemand in de les, en ook bij heel mooi weer zitten we buiten terwijl we in de les moeten zitten. Soms komt er een leraar: jongens, jullie hebben les, kom op. Daar reageert niemand op.
Het is te makkelijk om weg te blijven. Als ik de directie zou zijn, zou ik er strenger op letten. Ik vind niet dat ze snel doorhebben hoe smoezen in elkaar steken. Dat is op de meeste scholen zo. Vrienden van mij spijbelen ook veel. We zijn nu met een groep van een stuk of twintig, van een aantal scholen. Het is z¢ verschrikkelijk simpel om weg te blijven. Het is altijd: dit is de laatste waarschuwing.
Dan beloofde ik beterschap. Ik was er altijd goed in om dat te beloven. Dan kon je weer een tijdje aankloten, tot je weer op het matje werd geroepen, en dan was het hetzelfde verhaal. Ik ben nooit gestraft. Veel andere kinderen moeten nablijven, of eerder op school komen. Dat heb ik nooit gehad. Ik heb me er altijd uit kunnen lullen.
Misschien is het ook wel zo: ik heb altijd geluk gehad. In alles waarin je geluk kan hebben, heb ik geluk. Het lukt me altijd om de coolste baantjes te hebben. Als ik geld nodig heb, heb ik altijd geld. Of ik vind wat, of ik krijg wat. Verwend? Ik weet niet hoe ik verwennen moet omschrijven. Ja, wat ik wilde hebben, kon ik krijgen, al moest ik daar soms wel even mijn best voor doen. En als ik het had, keek ik er soms niet meer naar om.
4 Havo heb ik kantje boord gehaald. Dat was eigenlijk niet terecht, ik heb alleen de laatste maand m'n best gedaan. Maar in 5 havo ging ik de boot in. Ik ging door met spijbelen, ik dacht: het lukt nog wel. Op de mavo was het eindexamen het makkelijkst wat ik in mijn hele leven heb gedaan, dus ik dacht dat het nu weer zo zou gaan. Ik heb niet eens geleerd voor het eindexamen. En ik ben gezakt.
Het heeft erin geresulteerd dat mijn ouders zeggen: als je het nu weer niet haalt, betaal je ons het schoolgeld terug. Maar dit jaar ga ik het halen hoor, ik heb nog niet gespijbeld. Anders gaat het me tweeduizend gulden kosten of zoiets. En het is mijn laatste kans. Straks moet ik naar het mbo, dat wil ik helem  l niet. Ik wil niet mijn hele leven onder mijn niveau blijven werken.
De stof zie ik nu in principe voor het eerst. Een rare gewaarwording: dat ik die boeken een jaar heb gehad, en dat ik ze maar een paar keer heb ingekeken. Als ik nu mijn huiswerk heb gemaakt en ik zit in de klas, denk ik: jee man, ik hoef geen smoes meer te bedenken! Want smoezen bedenken is een intensieve sport, je bent er bijna meer tijd mee kwijt dan met huiswerk maken. Vorig jaar schreef ik in mijn agenda welke smoes ik had gebruikt, zodat ik de week erna niet hetzelfde zou zeggen. Het was bijna het enige dat in mijn agenda stond. En feestjes.
Als het minder makkelijk was geweest om te spijbelen, had ik het nog gedaan. Zij moeten zich op duizend leerlingen concentreren, en ik op die drie die mij moeten begeleiden: de leraar, de mentor en de conrector. Ik ben in het voordeel. Wat de school had moeten doen: mijn ouders bellen. Dat vind ik het ergste. Je wilt niet in diskrediet komen bij je ouders, h? Ik krijg dan geen straf, maar psychologische sancties. Dat ze me negeren. Dat ze zeggen: dit hadden we niet van je verwacht. En dan gaan ze verder met hun eigen bezigheden. Ik heb liever dat ze uitbarsten.
Wat de politie in Amsterdam doet, spijbelaars oppakken en boetes uitdelen: een nieuwe sport, echt. Voor sommigen werkt het misschien, maar voor de rest: een sport om de politie te ontwijken, en minder gevaarlijk dan op andere manieren met de politie in aanraking komen. En als je dan niet meer in het caf kunt zitten omdat de politie je oppakt, ga je toch naar iemands huis? De meeste ouders werken beiden, of ze zijn gescheiden, pa werkt en hij heeft nog geen nieuwe vriendin: dus overdag is er niemand thuis. Ga je toch daar naartoe?'
Greta Riemersma

Foto
	FOTO MICHAEL FERRON


Floreffe.
Floreffe is een plaats en gemeente in de provincie Namen in België. De gemeente telt ruim 7500 inwoners en ligt op een hoogte van 160 meter.
Voorts ligt Floreffe een vijftal kilometer buiten de agglomeratie van de hoofdstad van Wallonië, Namen, aan een bocht van de rivier de Samber. De bevolking is overwegend werkzaam in de plaatselijke grote confiturenfabriek van Materne Confilux (jam, marmelade, vruchten op sap), in de dienstverlenende sector en in enkele werkplaatsen van de Waalse hoofdstad.
Kernen.
De gemeente bestaat naast Floreffe zelf nog uit de deelgemeenten Floriffoux, Franière, Soye. In Floreffe-centrum liggen nog de dorpjes Buzet en Sovimont.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
De Abdij van Floreffe in de najaarsmist
Politiek.
Het bestuur voor 2007-2012 bestaat uit een coalitie van de lijst CLARTE met Ecolo.

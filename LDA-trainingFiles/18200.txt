 Aegon Aandelenfonds betaalt hoger gewoon dividend. 
 DEN HAAG, 5 maart (Reuter) - Aegon Aandelenfonds NV heeft meegedeeld dat zij over 1996 een dividend uitkeert van 0,40 gulden per gewoon aandeel en van 0,28 gulden per spaarplus aandeel. 
 Over 1995 betaalde het beleggingsfonds een dividend van 0,17 per gewoon aandeel en 0,39 gulden per spaarplus aandeel. 
 Het fonds meldt verder dat zij over 1996 een positief beleggingsresultaat heeft behaald, inclusief uitgekeerd dividend, van 27,1 procent. 
 Ten opzichte van de FT-World herbeleggingsindex in guldens werd een outperformance van 4,8 procent gerealiseerd. 
 De outperformance werd volgens de beheerder behaald door een overbelegde positie begin 1996, het onderwegen van Japan en een significante outperformance in de Nederlandse en Aziatische portefeuilles. 
 Daarnaast heeft het afdekkingsbeleid en de overweging van dollar-gerelateerde valuta's bijgedragen aan het resultaat. 
 Voor 1997 verwacht Aegon Aandelenfonds een trendmatige eoncomische groei in de OESO-landen. De combinatie van een restrictief begrotingsbeleid van de overheden en een ruim monetair beleid zal ook in 1997 positief zijn voor de aandelenmarkten, zo voorziet de beheerder. 
 (c) Reuters Limited 1997. 

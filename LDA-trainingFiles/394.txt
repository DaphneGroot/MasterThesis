	PVDA GROOTSTE
	De PvdA zou met 39 zetels de grootste politieke partij zijn als er nu verkiezingen werden gehouden. Dat blijkt uit een opiniepeiling van Inter/View. De afgelopen twee jaar kwam de VVD steeds als grootste uit peilingen. Nu ligt de VVD drie zetels achter op de PvdA. Het aantal zetels van GroenLinks verdubbelt naar tien. Verliezers zijn CDA en D66. De christen-democraten zakken met twee zetels naar 32. D66 verliest zes zetels en komt uit op achttien.


Lijst van fabeldieren.
De lijst van fabeldieren geeft aan welke wezens in de loop van de geschiedenis in de fantasie van de mensheid zijn ontstaan.
Veel fabeldieren hebben menselijke trekken. Zo kan de sfinx spreken en moeilijke raadsels verzinnen. De weerwolf is een mens die bij tijd en wijle in een wolf verandert.
Sommige van deze wezens zijn door biologen gezocht of op een andere manier bestudeerd, zie cryptozoölogie.
De namen op onderstaande lijst betreffen allemaal mythische wezens, die in veel gevallen teruggaan naar zeer oude tijden. Deze wezens spreken tot de verbeelding en komen veel voor in oude literatuur, in sprookjes, legendes, en in de mythologie. Vaak zijn de wezens kwaadaardig of gevaarlijk, en traditioneel worden zij verslagen door een heilige of ridder.
Vaak zijn de fabeldieren combinaties van andere dieren, of hebben zij een onnatuurlijk aantal lichaamsdelen (bijvoorbeeld tien koppen of zes poten) ook zijn ze vaak gewoon overdreven of verkeerd beoordeelde versies van echte dieren of tegenpolen van echte dieren.
De fabeldieren worden ook beschreven in de vele Bestiaria.
Moderne, niet-bestaande dieren.
In films wordt dit soort dieren ook vaak gebruikt. Veelal zijn dat uitgestorven diersoorten (dinosauriërs), of dieren die enorm worden vergroot, zoals spinnen. In de filmserie Star Trek worden nieuwe mensachtigen ten tonele gebracht.
De lijst van fabeldieren, die vaak al honderden jaren in de menselijke literatuur en kunst bestaan, kan verder worden uitgebreid met recente aan de fantasie van individuen ontsproten diersoorten. Vaak beperkt dit zich tot een woordspeling. Voorbeelden zijn de vlinderdas, de foejonghaai en de fietspad. Deze laatste is een vondst van de Nederlandse tekenaar/schrijver Jean Dulieu.

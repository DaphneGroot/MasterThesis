Moerdijk (gemeente).
Moerdijk () is een gemeente in de provincie Noord-Brabant. De gemeente telt inwoners (, bron: CBS) en heeft een oppervlakte van 184 km². Hiermee is Moerdijk qua oppervlakte, op Meierijstad na, de grootste gemeente van Noord-Brabant. De hoofdplaats van de gemeente is Zevenbergen.
De naam is afgeleid van het begrip "moor-dicken". Moor of moer is moeras waarin veel veen voorkomt. Een moerdijk werd aangelegd om zo een (tijdelijk) poldertje in het veen te creëren om zout te winnen.
De Moerdijkbrug is de naam van de brug over het Hollands Diep die vernoemd is naar het dorp Moerdijk.
Kernen.
Op 1 april 1998 is de naam van de gemeente Zevenbergen gewijzigd in die van Moerdijk. Kort daarvoor, namelijk op 1 januari 1997, waren de gemeenten Fijnaart en Heijningen, Klundert, Standdaarbuiten en Willemstad aan de gemeente Zevenbergen toegevoegd. In deze laatste kern staat nu het gemeentehuis.
Industrieterrein Moerdijk.
Ten westen van het dorp ligt een groot zeehaventerrein, te zien vanaf de bruggen. Hier is onder andere Shell Chemie gevestigd. Het terrein heeft aansluiting op het spoor en op het buisleidingennetwerk van Antwerpen naar Rotterdam.

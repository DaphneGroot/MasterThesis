Heumen.
Topografische gemeentekaart van Heumen, september 2014
Heumen () is een plaats in de gemeente Heumen in de stadsregio-subregio Nijmegen, in de Nederlandse provincie Gelderland. Het dorp ligt tussen Malden en Overasselt en telt 1575 inwoners. Ook al draagt de gemeente de naam van het dorp Heumen, toch staat het gemeentehuis niet in het dorp. Het gemeentehuis staat namelijk in Malden, de hoofdplaats van de gemeente.
De hervormde dorpskerk, de Sint-Joriskerk, dateert uit de 14e eeuw en de Katholieke Gregoriuskerk is in 1952 gebouwd naar een ontwerp van architect E. Nijsten. In de Hervormde kerk bevindt zich de cenotaaf van de in de slag op de Mokerheide omgekomen Lodewijk en Hendrik van Nassau. Ook staat even buiten het dorp de Joannusmolen, een maalvaardige korenmolen.

Stadhuis van Gent.
Het stadhuis van Gent, gelegen aan de Botermarkt, bestaat uit twee vleugels. Het is ontworpen door Rombout II Keldermans en Dominicus de Waeghemaekere. De oudste vleugel (hoek Botermarkt-Hoogpoort) is nog in laat-gotische flamboyante stijl gebouwd tussen 1519 en 1539. De gevelnissen bevatten de beelden van de graven van Vlaanderen. De negentien beelden werden eind 19e, begin 20e eeuw gemaakt. Er zijn 51 zalen.
Indeling.
De jongste en grootste vleugel is een product van de Renaissance en werd gebouwd tussen 1595 en 1618. De gevels worden gekenmerkt door een schoolse toepassing van opeenvolgende Dorische, Ionische en Korinthische driekwartzuilen en pilasters, ge√Ønspireerd op de vormgeving van de Italiaanse renaissance-palazzi.
Het Gentse stadhuis omvat een heel blok met veel andere delen. Een oude kelder (huis Cardeloet) is waarschijnlijk van voor 1100. Het oudste bovengrondse deel in het midden van het complex dateert uit 1482. Zelfs Viollet le Duc ontwierp er een schoorsteen. Er is de Pacificatiezaal waar in 1576 de Pacificatie van Gent werd afgekondigd.
Aan het einde van de 19de eeuw bestonden plannen om het stadhuis een neogotische gevel mee te geven aan de kant van het huidige Emiel Braunplein. Wegens geldgebrek zijn deze uiteindelijk in een la blijven liggen.

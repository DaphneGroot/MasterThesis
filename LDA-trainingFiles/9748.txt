Lijst van spoorwegstations in Nederland.
Hieronder volgt een lijst van alle huidige 397 spoorwegstations in Nederland en op korte termijn te openen nieuwe stations met verwacht jaartal van ingebruikname. Van deze stations worden er vier alleen bij evenementen gebruikt en één alleen als Het Spoorwegmuseum open is.
Afkortingen.
In de lijst staat tussen haakjes de telegrafische afkortingen van de stationsnamen, als die bekend zijn. In de communicatie met de reiziger worden deze afkortingen weinig gebruikt: meestal worden volledige stationsnamen genoemd. Op displays, en in het spoorboekje op de rechterpagina's (rechterhelften van de pdf-pagina's) worden andere afkortingen gebruikt.
Op elk station staat de telegrafische afkorting rechtsonder op de vertrekstaten. Deze kan gebruikt worden in de reisplanner en de mobiele planner van NS.
De betekenis van een afkorting kan dus gevonden worden door deze in een van deze planners als vertrek- of aankomststation op te geven (zo kan men er trouwens twee in een keer vinden; als men er maar één wil weten kan men voor de andere een willekeurige bestaande afkorting opgeven, de kortste is O), of met een link zoals http://www.ns.nl/actuele-vertrektijden/main.link?station=asb of https://www.ns.nl/eticket/ticket?departure=asb.
De afkortingen van twee stations tegelijk kan men met de reisplanner op ns.nl vinden door de stations op te geven als vertrek- en aankomststation: op de resultaatpagina staan de afkortingen dan in de url van de link "Koop kaartje".
Bij het opgeven van een station op http://www.rijdendetreinen.nl/reisplanner worden afkortingen niet alleen geaccepteerd, maar ook "getoond" voor de lijst van stations die een match geven met de ingevoerde letters.
Bij de wijziging van een stationsnaam wordt eventueel ook de afkorting veranderd, bijvoorbeeld van Hvsn naar Hvsm. Anderzijds staan de letters van een afkorting in sommige gevallen niet in de naam, bijvoorbeeld Gv en Gvc ('s Gravenhage = Den Haag). Bij Gvc is ook opmerkelijk dat een station met "Centraal" in de naam hier een c in de afkorting geeft: normaal is het station met "Centraal" in de naam het belangrijkste station, en heeft het daarom de kortste afkorting (in Den Haag was echter Hollands Spoor het eerste station en kreeg de afkorting Gv, zodat Den Haag Centraal een andere afkorting moest krijgen). In de reisplanner geeft "Den Haag" zonder toevoeging dan ook niet station Gv, maar station Gvc.
Andere afkortingen.
Op displays worden, afhankelijk van de ruimte, ook afkortingen gebruikt, maar andere dan hierboven vermeld. "Centraal" wordt vaak afgekort als "C." of "C.S.". Vaak wordt ook bij stationsnamen bestaande uit 2 namen het eerste woord weggelaten; zo worden als afkorting bijvoorbeeld gebruikt: Oostvaarders, RAI en Schothorst, in plaats van Almere Oostvaarders, Amsterdam RAI en Amersfoort Schothorst.

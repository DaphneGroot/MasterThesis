Verenigde Senioren Partij.
De Verenigde Senioren Partij (VSP) is een Nederlandse politieke partij, die werd opgericht op 15 december 2001. Het is een belangenpartij, voortgekomen uit een fusie van de Algemene Senioren Partij en de Ouderenunie.
De partij nam op 15 mei 2002 voor het eerst deel aan landelijke verkiezingen voor de Tweede Kamer. Oorspronkelijk zou Wim Bosboom de lijsttrekker van de VSP zijn bij deze verkiezingen. Hij overleed echter in november 2001 en zijn plaats werd ingenomen door Anneke Smit-Boerma. Onder haar leiding behaalde de partij 0,4% van de stemmen, hetgeen niet genoeg was voor een zetel.
Na deze verkiezingen is de VSP nauwelijks meer in de publiciteit geweest. De partij nam ook niet deel aan de Tweede Kamerverkiezingen van 22 januari 2003, wel nam de partij in 16 kieskringen deel aan de Tweede Kamerverkiezingen van 22 november 2006. Daarbij behaalde de partij 12400 stemmen.
Bij de gemeenteraadsverkiezingen in 2010 haalde de partij in Amstelveen, Heerhugowaard, Maassluis, Nieuwegein, Nijmegen en Tilburg resp. 1, 2, 3, 2, 2 en 1 zetels.

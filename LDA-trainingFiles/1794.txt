	Initiatiefnemer SHB spoorloos verdwenen
	Van onze verslaggever
AMSTERDAM
De Stichting Schuldhulpbegeleiding (SHB) in Hoorn heeft faillissement aangevraagd bij de Alkmaarse rechtbank. Honderden mensen die de SHB hadden ingeschakeld om hun schuldproblemen op te lossen, werden hierdoor ernstig gedupeerd.
De gedupeerden denken dat de initiatiefnemer van de stichting, J. S. er met hun geld vandoor is. De politie wil niet zeggen of zij al een onderzoek naar S. is gestart. De man lijkt spoorloos verdwenen.
De politie gaat in ieder geval wel alle klachten van gedupeerden onderzoeken. Wanneer blijkt dat de stichting stafbare feiten heeft gepleegd, wordt een strafrechtelijk onderzoek ingesteld.


Hameln.
Hameln (Nederlands: "Hamelen") is een stad in Duitsland in de deelstaat Nedersaksen. Hameln telt inwoners. Het ligt aan de rivier de Wezer ("Weser") vlak bij het Weserbergland. Het is de Kreisstadt van het Landkreis Hameln-Pyrmont. Het is tevens een Große selbständige Stadt.
Geschiedenis.
De plaats ontstond bij een in de 9e eeuw opgericht benedictijnenklooster. In 1200 ontving het stadsrechten. Ook was het een van de Hanzesteden van 1426 tot 1572. Dit wil zeggen dat Hameln verbonden was met een samenwerkingsverband van een groep handelslieden in de Middeleeuwen. In de zestiende eeuw volgde een economische heropleving. Uit deze tijd stammen vele gebouwen in Wezerrenaissance, die heden nog steeds mee het stadsbeeld bepalen.
Tijdens de Tweede Wereldoorlog werd de stad wel gebombarbeerd, maar het grootste deel van de stad kwam er ongeschonden uit. Het bevolkingsaantal steeg al snel van nog geen 30.000 voor de oorlog tot bijna 50.000 rond 1950. Vele verdrevenen uit Silezië hebben zich hier gevestigd.
Sport en recreatie.
Hameln is een kruispunt van Europese wandelroutes. De E1 loopt van Scandinavië naar Italië. De E11 loopt van Den Haag naar het oosten, op dit moment tot de grens Polen/Litouwen. Ter plaatse is de route naar Porta Westfalica ook bekend als Wesergebirgsweg, in de richting van de Harz als Harz-Niederlände weg.

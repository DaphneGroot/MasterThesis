Broek (toponiem).
De etymologische betekenis van het toponiem broek is 'moerassig land', zie broek (landschap).
De meeste plaatsen met het toponiem broek lijken al lang niet meer op een moeras. Sinds de vroege Middeleeuwen is de bodem van de broekgronden verbeterd door drainering. Hierdoor werd goede weidegrond voor het vee verkregen. Het moeras verdween maar de benaming bleef. "Broek" komt in het hele Nederlandse taalgebied nog steeds veelvuldig voor als toponiem (zie hieronder), omdat het land van oorsprong grotendeels moeras was.
De etymologische betekenis is echter niet meer actief, want het woord is in zijn oorspronkelijke betekenis verouderd.
In Vlaanderen wordt een afgeleide betekenis aan het toponiem broek gegeven, namelijk "malse weide" op de aanslibbingsgrond naast een waterloop. Deze gronden waren de beste weiden, waar de boeren bij voorkeur hun koeien op lieten grazen.
Broek is in de betekenis landschap een onzijdig woord, dus "Het Broek". Maar de variant "De Broek" komt ook voor.
Familienamen als "Van den Broek", "Van de(r) Broek", "Van den Broeck" of "Van den Broucke" (BelgiÃ«) verwijzen naar deze landschapsvorm of dit toponiem.
"Broek" zelfstandig gebruikt.
"-Broek" komt vooral onzelfstandig voor, als hoofdbestanddeel gebruikt in samenstellingen met een ander woord, die zo een plaatsnaam vormen, maar het simplex Broek is ook opvallend frequent, met name in Nederland.
Samengestelde plaatsnamen met "Broek-".
Ook komt "Broek-" in gelede woordvormen voor, zowel als eerste, voorgevoegd lid van een samengestelde plaatsnaam, alsook als tweede, achtergevoegd lid. In de eerste gevallen is "Broek-" het specificerende lid (een bepaling), en het tweede woorddeel het gespecificeerde (de kern). Daarom draagt het woorddeel "Broek-" hier de klemtoon. Fonologisch is het woorddeel "Broek-" hier prominenter aanwezig dan wanneer het als suffix verschijnt. Het wordt daarom op deze plaats behandeld, als "semi-zelfstandig", maar niet omdat de etymologische betekenis van het simplex hier nog actief zou zijn.
Samengestelde plaatsnamen met "-broek".
Het toponiem Broek (-) is als ongeleed woord ook opvallend frequent, met name in Nederland, maar nog frequenter is het voorkomen van "-broek" als hoofdbestanddeel gebruikt in samenstellingen met een ander woord, die zo een plaatsnaam vormen. In deze gevallen is "-broek" de kern van de samenstelling en vormt het eerste lid een bepaling daarbij. Daarom draagt het woorddeel "-broek" hier nooit de klemtoon.
Trivia.
In de Franse Westhoekgemeente Nieurlet (Nieuwerleet) is de voormalige "Brouckstraete" door een vertaalfout verfranst tot "Chemin des Culottes". Een "culotte" is echter een kledingstuk (damesslip of kuitbroek met wijde pijpen).

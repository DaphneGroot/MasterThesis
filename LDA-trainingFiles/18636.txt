Slag bij Reimerswaal.
De Slag bij Reimerswaal was een zeeslag tijdens de Tachtigjarige Oorlog tussen een Spaanse koninklijke vloot en een geuzenvloot. De slag vond plaats op 29 januari 1574 op de Oosterschelde, nabij Reimerswaal.
In april 1572 kozen op Walcheren de plaatsen Vlissingen, Veere en Arnemuiden voor de prins. Alleen Middelburg bleef trouw aan de koning van Spanje. Er ontbrandde hierdoor op Walcheren een langdurige strijd en Middelburg werd belegerd. De Spaanse bevelhebber Mondrag√≥n verdedigde de stad met moed en beleid. Maar er ontstond een steeds groter gebrek aan voedsel, wapens en andere noodzakelijke goederen.
Een hernieuwde poging van de Spaanse bevelhebber Sancho d'Avila om een bevoorradingsvloot te sturen leidde tot de slag.
Op 29 januari 1574 kwam het bij Reimerswaal tot een treffen tussen de Spaanse hoofdvloot onder admiraal De Glimes en Romero en de geuzenvloot onder Lodewijk van Boisot en Joost de Moor. De Spaanse vloot werd volledig verslagen en op 8 februari capituleerde Middelburg. De laatste Bourgondische admiraal, Antonie van Bourgondie-Wacken, stierf tijdens een uitval uit de stad.
Volgens Requesens werd bij deze slag verwoeder gestreder dan in de Slag bij Lepanto.

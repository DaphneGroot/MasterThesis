Paars.
Paars is een roodachtig blauwe (of blauwachtig rode) kleur waarvan de grenzen niet duidelijk vastliggen. De kleur die de meeste mensen paars zullen noemen ligt ergens tussen violet en magenta en is daarmee een extraspectrale kleur. Er is overlap met kleuren als lila (lichtpaars), roze en purper.
Paars is een oud woord dat via het Oudfranse "pers" teruggaat op het middeleeuws Latijnse woord "persum" dat donkerblauwe stof (of kleur) betekent.
Veel mensen zullen bovenstaande kleur "paars" noemen.

	'Er zijn heel wat mensen die denken wat moeten we met die eikel'
	HET VAK van sportpoliticus begint hij onder de knie te krijgen, maar Ard Schenk heeft nog altijd dat eigenzinnige, het bijna rebelse dat hem in 1972, op de toppen van zijn Olympische roem, een professioneel schaatscircus deed beginnen. De veelvoudig kampioen was de betutteling van bestuurders spuugzat geworden.
Vijfentwintig jaar later zit Schenk als official aan de andere kant van de streep - 'dat is door mezelf ook lang voor onmogelijk gehouden' - en knikt hij goedkeurend wanneer de commercile avonturen van Rintje Ritsma, Bart Veldkamp en Falko Zandstra ter sprake worden gebracht. Zo zou hij het ook gedaan hebben in zijn tijd. 'De baas zijn over je eigen carrire.'
Wat nu kan, was toen een doodzonde. Kort voor de Winterspelen van Sapporo ontsnapte de gedoodverfde favoriet nog aan de klauwen van het destijds stuitende Olympische regiem. 'Ik kreeg laatst op de bondsraad die poster nog in handen. Ik stond er levensgroot op, twee bij drie. Het was reclame voor een frisdrankmerk in Scandinavi, Solo. Dag Fornaess deed er ook aan mee en een Noorse skir.
'Er was een Noor zo vriendelijk die poster op te sturen naar Avery Brundage, de IOC-president. Die riep het Nederlandse lid, Kees Kerdel, op het matje. Die moest dat allemaal komen uitleggen. Het was pure reclame. Maar de vorige president van de ISU had mij gezegd dat het allemaal wel kon. Zijn Noorse atleten deden toch ook mee.
'Brundage zei ok en verder niks. Karl Schranz, de Oostenrijkse skir, zette een grote bek op en werd naar huis gestuurd. In mijn tijd wandelde je op de grens. Kan dit of kan het niet? Je trok een ander shirtje aan voor de huldiging. Je droeg schoenen met drie strepen. Het waren pure provocaties.'
Een sporter kan zich dat, in tegenstelling tot een bestuurder, permitteren. 'De sporter heeft zijn prestaties op het ijs die hem onafhankelijk maken. Dat zie je aan Rintje Ritsma. Het is allemaal prachtig hoor bij de schaatsbond, heeft Rintje een paar jaar geleden gezegd, maar ik denk dat ik op een andere manier mijn geld kan verdienen.
'Door boos te worden over dat soort praktijken toon je als bond aan dat Ritsma, of Veldkamp, heel belangrijk voor je is. Dan kun je zeggen eigenwijze Rintje of eigenwijze Bart, maar dat is niet reel. Daar heb ik genoeg feeling voor. Met je aanbieding van bondszijde moet je zo goed in de markt liggen, dat schaatsers niet na n succesvolle winter zeggen: ik wip over.
'Het heeft er deze zomer, met Postma, maar ook vorig jaar met Hersman, Romme en Straathof weer om gehangen. Dat trio zei: we gaan eerst eens kijken of we iets beters kunnen krijgen. Uiteindelijk kregen ze de gewenste drie ton niet bij mekaar en zijn ze na veel onderhandelen bij de bond gebleven. Maar het is kantje boord geweest. Aan de andere kant geeft het aan dat er in de schaatssport niet voor iedereen grof geld te verdienen is.
'Het concept van Rintje werkt, maar op die manier zijn er maar twee of drie in de wereld die dat zo zouden kunnen aanpakken. Ik hoop dat hij over vijf jaar kan zeggen dat het de moeite waard is geweest. Want de hele wereld rondvliegen en alsmaar je credit card trekken is leuk, maar aan het eind van het jaar komen de afrekeningen.'
Onmiskenbaar is Ritsma volgens Schenk de man die de schaatswereld heeft verlost van zijn conservatieve stigma's. 'Zonder hem zou dit proces binnen de KNSB veel langer geduurd hebben. Door de actie van Rintje is iedereen plots wakker geschrokken. Dankzij hem ontstond binnen de bond het besef: we moeten nu reageren, want het gaat niet goed met ons.
'Nu hebben schaatsers een financile toekomst bij de KNSB. In vergelijking met golf en tennis stellen de verdiensten niks voor, maar binnen het mondiale schaatsen zijn de Nederlanders martkleider. De uitkeringen van ons topsportfonds zijn de laatste jaren van 350 duizend gulden naar 1,6 miljoen gegaan.
'De verdeling van die gelden zorgde in het verleden regelmatig voor scheve gezichten. Iedereen moet wat hebben, dus korten we de toppers om de rijders in de lagere regionen ook tevreden te stellen. Zo'n typisch Nederlandse discussie. Dat is nu beter geregeld. Zoals rijders nu ook zestigduizend gulden krijgen voor een gouden medaille. Het enige lullige aan de regeling is dan weer dat als je een tweede gouden medaille wint, je maar tweederde van dat bedrag ontvangt.'
@@0IER@@0 E CHEF de mission van Nagano heeft geen invloed gehad op dat zo bangelijk opgebouwde premiestelsel van het nationale Olympische comit NOCNSF. Maar het is wel precies een van die dingen waardoor hij zich zo geroepen voelt zijn energie in de bestuurlijke poot van de sportwereld te gaan steken.
Van de man die na zijn successen tien jaar de ijsbanen meed, is de haast schuwe Schenk geworden tot de bevlogen bestuurder die overal op deuren klopt en ervan uit gaat dat ze voor hem geopend gaan worden. Zijn rol van oud-kampioen wil hij in zijn overwonnen bescheidenheid daartoe mondjesmaat doch met regelmaat in stelling brengen.
'Soms, in het geval van mijn kandidatuur voor de technische commissie van de Internationale Schaats Unie ISU, is mijn status van oud-atleet een voordeel. Maar ik heb ook weer gemerkt dat er nog heel wat mensen zijn die denken wat moeten we met die eikel. Er drukt nog altijd een oud stempel op me.
'Ik ben voor hen toch iemand geweest die zei lange neus, we doen het zelf wel. Dat merk ik niet in direct opzicht, maar wel via-via. Niemand die mij in het gezicht zegt ik moet jou niet. Tuurlijk niet. Het is ook geen hele colonne van opposanten, maar ze zitten er wel.
'Er was ook binnen de KNSB een aantal mensen dat mij liever niet als bestuurslid gezien had. Maar ik besef dat er niet altijd gejuicht wordt om de naam Schenk. Maar dat oud zeer verdwijnt wel, dat overwin je met de jaren. Gelukkig ontmoet ik ook veel andere, bereidwillige bestuurders, uit Noorwegen, uit de Verenigde Staten.
Zijn kandidatuur bij de ISU - indachtig het credo dat een groot kampioen ook een morele verplichting heeft na zijn carrire - werd door de KNSB alom onder de aandacht gebracht. 'Maar ik heb als voorwaarde gesteld: alleen, als jullie volledig achter me staan. Ik heb geen zin in al die meningsverschillen.'
Zijn kandidatuur voor het IOC, het Internationaal Olympisch Comit, is van een heel andere snit. Er was slechts een zwijgende achterban - het volk - die hem als tweede Nederlander, naast Geesink, in de dure stoel bij Samaranch cum suis zou willen parachuteren. Zelfs de nationale atletencommissie sprak zich - tot diens eigen schande - niet pro-Schenk uit.
De opwinding over het verkiezingsduel met NOCNSF-voorzitter Huibregtsen kwam de fysiotherapeut uit Groot-Schermer ongelegen. 'Deze zaak verdraagt geen publiciteit.' Schenk verloor, maar de strijd was niet meer dan een wassen neus. Hij hield daarom zijn kandidatuur staande. 'Daar heb ik vooraf goed over nagedacht.'
De keuze uit twee bestuurlijke typen - de oud-kampioen versus de manager met sportieve inslag - is in Schenks opvatting van democratie een groot goed. De nog niet beantwoorde kernvraag blijft ook voor hemzelf: 'Is het nou het belang van het IOC om daar een manager neer te zetten, met heel veel capaciteiten overigens. Of moet je bij zo'n college nou mensen uit de sport hebben. Met capaciteiten op een heel ander gebied, maar wel de sport als basis.'
Zijn kandidaatstelling voor het hoogste sportbestuur van de wereld kwam als 'een flits'. Het gebeurde eind september bij de opening van het Europese Sport Congres in Amsterdam. Hij zag er Samaranch, Van Mierlo, Huibregtsen en De Heer. 'Ze praten bij die gelegenheden over sport, maar dan kijk ik om me heen en dan stel ik vast dat er nauwelijks sporters aanwezig zijn. Goed congres hoor, welwillende mensen, maar voor mijn gevoel komen ze toch net niet aan de essentie van topsport. Er mist iets.
'Ik wil dat daar sporters bij zijn. Tomas Gustafson hield een prachtig verhaal, er zijn er niet veel die dat kunnen. Hij heeft de geloofwaardigheid van de sporter. Dat zette me aan het denken. Ik ben een exponent van een kritische maatschappij. Dat zijn we toch in Nederland? Hoe meer ik erover dacht, hoe sterker mijn gevoelens voor die kandidatuur werden.
'Het IOC en Samaranch hebben meermalen aangegeven dat atleten de gelegenheid moeten krijgen hun kennis en ervaring uit te dragen. Jacques Rogge, het Belgisch IOC-lid, roept in Amsterdam dat de macht aan de atleten is, power to the athletes. Geesinks beleidsplan, de instemming van vice-voorzitter Anita DeFrantz, al die andere geluiden bevestigen mij slechts in mijn opvattingen.
'Natuurlijk is de Olympische organisatie nog zo'n gesloten geheel dat van alles kan gebeuren. Maar voor mij betekent dat juist dat ik mijn kandidatuur moet stellen en staande moet houden, omdat het andere circuit vanuit een heel ander oogpunt opereert.
'Ik heb begrip voor de ambities van Wouter Huibregtsen, dat hij verder wil. Maar in tegenstelling tot Wouter (beloofde zelfreflectie over zijn positie bij NOCNSF, red) verbind ik geen consequenties aan een eventuele mislukking. Als een ander wordt gekozen, dan buig ik en ga wat anders doen.'
Het liefst bewaart Schenk radiostilte over zijn kandidatuur. 'Ik bewandel mijn eigen pad. Het is beter een beetje rust rond deze hele kwestie te creren. Er is niets dan ongewisheid. Het punt is, er zijn helemaal geen signalen van het IOC. Voor de assemble van Nagano staat alleen de verkiezing van die Poolse oud-kampioene, Irena Szewinska, op de agenda.
'De onrust van de laatste tijd, rond die verkiezing, is niet de juiste bedding voor dit soort zaken. Je moet hier en daar insteken en vervolgens afwachten hoe daarmee omgegaan wordt. Als jij zegt dat Geesink geen stelling wil nemen omdat zijn eigen kandidatuur voor het Executive Board daar onder zou leiden, dan begrijp ik dat. Zo werkt het circuit.
'Ik heb geen tijd voor een lobby, om te horen of ze een manager willen, een oud-sporter of een vrouw. Dat lobbyen hoor je anderen te laten doen. Ik zal in Nagano als chef de mission vooral met mijn ploeg bezig zijn. Als ik het heel goed heb voorbereid, zit ik aan een kop koffie en ligt de telefoon op tafel. En zitten we te overdenken waar we vandaag eens heen zullen gaan.
@@0IER@@0M AAR O WEE als er een dopinggeval is, dan zijn we plots met heel andere dingen bezig. Ik ga ervan uit dat ik geen tijd heb de recepties van de verschillende comits af te lopen, handen te schudden en visitekaartjes af te geven. Mijn kaartje van oud-kampioen moet voldoende zijn. Het is voor mij fysiek niet mogelijk de hele wereld over te gaan. Ik heb er de centen ook niet voor.
'Nee, voorlopig dicht ik mezelf meer kans toe voor een positie bij de ISU dan bij het IOC. Maar ook daarin kan ik me vergissen. Als je een stem toegezegd hebt gekregen, kun je hem al weer kwijt zijn als je de deur uit bent. Zo gaat dat ook in het schaatsen.'
In Japan kan Schenk het voordeel uitspelen dat hij in dat land nog altijd, evenals Geesink, als een grote Olympische beroemdheid geldt. 'Nog steeds, 25 jaar na dato, krijg ik kaarten van Japanners die weer een film hebben gezien van Sapporo. Die drie gouden medailles leven daar altijd nog. Ik was een schaatskampioen, maar ik werd internationaal een andere figuur toen ik in '72 die Olympische titels won.
'Toen gingen de berichten over mij de hele wereld rond. Zo hoog staan de Olympische Spelen nu eemaal in aanzien. Dan kun je als prof best veertien dagen pure amateur zijn, want je maakt op zo'n podium de exposure voor de rest van je leven.
'Sapporo was in mijn beleving niets bijzonders. Je rijdt daar een wedstrijd in een immens en soms redelijk gevuld stadion. Je succes beschouw je door alle voorgaande successen als normaal. Het werd verwacht en ik heb het waar kunnen maken, gelukkig maar. Maar je valt niet van de ene in de andere verbazing. Van sjonge, wat is het hier fantastisch.
'Na tien dagen gingen we snel terug naar Europa, want we hadden het WK in Oslo. Die zogenaamd bijzondere Olympische sfeer heb ik in Sapporo helemaal niet gemerkt. Dat had ik acht jaar daarvoor in Innsbruck veel meer, toen ik als nummer acht van de ploeg mee was. Dan zie je de leuke dingen van het Olympisch dorp, ga je de stad in, tref je leuke meiden. Maar als je naar de Spelen gaat om drie medailles te halen, dan heb je je zakgeld niet nodig.
'Ik ben in Sapporo n keer met de ondergrondse de stad ingeweest. Voor de rest was ik op mijn kamer, op de ijsbaan en in de studio. Verder niks gezien. Ik heb wel de fout gemaakt door alle uitnodigingen uit Japan af te slaan en na het seizoen niet terug te keren. Ik had er wel een jaar kunnen blijven. Maar je gaat niet, want je moet met liedjes het land in, een profcircuit opzetten en nog drie maanden achterstallige studie inhalen.'

Foto
	Ard Schenk FOTO GUUS DUBBELMAN - DE VOLKSKRANT


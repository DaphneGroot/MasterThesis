 WAARDE BOUWVERGUNNINGEN 10 PCT GESTEGEN IN 96-CBS. 
 VOORBURG, 12 feb (Reuter) - De waarde van de verleende bouwvergunningen voor woningen en bedrijfsgebouwen is in 1996 met 10 procent gestegen tot een nieuw record van 30,18 miljard gulden, aldus het CBS woensdag. 
 Voor heel Nederland is de waarde van de verleende bouwvergunningen voor woningbouwprojecten vorig jaar met 11 procent toegenomen tot ruim 16,28 miljard gulden. 
 De cijfers tonen aan dat met name de woningbouw in Flevoland en, in mindere mate, Friesland en Noord Brabant sterk is toegenomen, zowel in waarde als in aantal vergeleken met vorig jaar, aldus het CBS. 
 De waarde van bouwvergunningen in de utiliteitsbouw is met negen procent gestegen tot 12,63 miljard. Deze stijging is geheel voor rekening van de marktsector. 
 Het aantal opgeleverde nieuwe woningen is in 1996 met vijf procent gedaald tot circa 89.000, zei CBS. Eind-1996 waren er bijna 93 duizend woningen in aanbouw, zeven procent meer dan eind 1995. 
 - redactie Amsterdam +31 20 504 5000, Fax +31 20 504 5040. 
 (c) Reuters Limited 1997. 

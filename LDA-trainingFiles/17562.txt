 CEBECO-HANDELSRAAD BOEKT FORS HOGERE HALFJAARWINST. 
 ROTTERDAM, 2 sept (Reuter) - Cebeco-Handelsraad heeft meegedeeld dat zij in de eerste helft van 1996 een netto winst heeft geboekt van 9,1 miljoen gulden, vergeleken met 4,9 miljoen in dezelfde periode van 1995. 
 Voor het hele jaar wordt een resultaat verwacht dat op het niveau zal liggen van de 26,8 miljoen gulden die in 1995 werd verdiend. De marges zullen onder druk komen, zo verwacht het cooperatieve concern. 
 In de eerste helft van dit jaar werd een bedrijfsresultaat geboekt van 38,3 miljoen gulden, 0,9 miljoen minder dan in de eerste zes maanden van vorig jaar. 
 De omzet kwam nu op 2,42 miljard gulden tegen 2,33 miljard in het eerste halfjaar van 1995. De omzetgroei was vooral te danken aan Cefetra, Cebeco Granen en de Cebeco Landbouw Zaden Groep. Voor het hele jaar wordt een omzet voorzien die iets hoger zal zijn dan de 4,57 miljard van heel 1995. 
 Eerder kondigde Cebeco-Handelsraad dat zij voor 160 miljoen gulden zou investeren in overnames en nieuwe productielocaties. Eind juni werd de Duitse worstfabrikant Sickendiek gekocht. In September begint dochter Delta Dailyfood met de produktie van kant-en-klaar-maaltijden in Thailand en in oktober komt in de VS de aardappelproductenfabriek van dochter Aviko in productie. 
 (c) Reuters Limited 1996. 

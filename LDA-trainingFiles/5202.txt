	Sinclair nieuwe man Nigeriaans voetbal
	AFP
LAGOS
Monday Sinclair is de nieuwe bondscoach van de nationale voetbalselectie van Nigeria. Hij is de opvolger van Shuaibu Amodu, die zondag werd ontslagen wegens een aantal 'ernstige professionele fouten'.
Sinclair kwam in de jaren zestig veelvuldig voor het nationale team van Nigeria uit. Na zijn actieve loopbaan was hij als trainer werkzaam bij een vijftal clubs uit de hoogste divisie.
James Peters, oud-coach van het Olympisch team in 1991, gaat als assistent van Sinclair aan de slag.


	De armen ten hemel geheven, de ogen wijd opengesperd
	Jane Eyre van Charlotte Bront, bewerking Willis Hall, regie Brigitte Odett. Gezien 10 december, Stadsschouwburg Haarlem. Tournee.
'Ach wat schattig', zegt de mevrouw naast me zodra het doek opengaat en zich een decor ontvouwt dat het armoedige plattelandsbestaan van Charlotte Bront in n klap samenvat: vrouwen in lange rokken, meisjes met witte kapjes, mannen met bretels en petjes.
Als je het als recensent even niet meer weet, kun je je altijd nog behelpen met wat het publiek om je heen zoal roept tijdens de voorstelling, in dit geval de toneelversie van Bront's Jane Eyre.
'Ach, wat schattig'
Ja, wat schattig dat Gerrie van der Klei als huishoudster roept 'Wat is er met die hond?' terwijl de technicus dan pas door heeft dat hij op het knopje Hond moet drukken en wij dus geblaf horen.
Schattig ook dat de spelers die tal van bijrollen spelen elkaar voortdurend in de rede vallen omdat ze te gretig laten horen dat ze hun tekst uit het hoofd hebben geleerd, en dus hun tegenspelers bijna vergeten. Schattig die boerderijgeluiden uit de coulissen en dat gehinnik van een struikelend paard waarna zijn berijder ineens het podium op komt rollen. En wat romantisch ook dat iedereen voortdurend met brandende kaarsen heen en weer loopt.
Minder schattig is het gerommel met decorstukken en meubilair tussen de scnes door. Kennelijk was er geen geld genoeg om voor dit soort zaken de juiste technische oplossingen te vinden, zodat sommige acteurs meer inspecint zijn dan toneelspeler.
Vervelend is ook dat regisseur Brigitte Odett het musical-acteren heeft proberen over te zetten naar een op zich intiem toneelstuk als Jane Eyre. Dat betekent in dit geval wijd opengesperde ogen, ronkende stemmen, armen ten hemel geheven en bedienden die zo lijken te zijn weggelopen uit het Archeon.
Odett heeft haar sporen verdiend als regie-assistente bij grote Van den Ende-musicals en debuteerde als regisseur vorig seizoen met De Spooktrein. Haar hang naar mooie plaatjes in dit technisch niet volwaardige team nekt bijna de hele productie. Het is alsof deze lovestory van het arme weesmeisje Jane en de gefrustreerde kasteelheer Rochester een musical is waarvan de orkestband is zoekgeraakt.
Ja, tot de pauze is het afzien met deze Jane Eyre. Door de saaiheid en de knulligheid moet een taai gevecht tegen de slaap worden geleverd en in de pauze is de aandrang het pand te verlaten groot. Maar een beetje recensent doet dat niet, en bovendien zijn er misschien hier en daar nog wel een paar leuke opmerkingen uit het publiek te noteren.
En dan is er ineens dat kleine wondertje dat Pia Douwes heet, de grote musicalster die in Oostenrijk Sissi speelde en hier Evita en na een aarzelend begin van Jane Eyre een prachtige toneelrol maakt - expressief, met een stem vol hikjes en snikjes, steeds vol verwondering. In de scne waarin het tussen haar en Rochester tot een tragische breuk komt, laat Douwes zowaar heel subtiel haar innerlijke zielestrijd zien. Als de geliefden na veel ellende in de laatste minuut toch nog in elkaars armen vallen, kan het publiek niet wachten om voor die smachtende zoen te klappen.
Ach, wat schattig.
Hein Janssen


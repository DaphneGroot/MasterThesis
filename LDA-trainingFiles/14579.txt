Zaventem (gemeente).
Zaventem is een plaats en gemeente in de Belgische provincie Vlaams-Brabant. De gemeente ligt in de Brusselse Rand en telt ruim 33.000 inwoners. De gemeente ligt in de landstreek Dijleland, is sterk verstedelijkt en sluit aan bij de Brusselse agglomeratie.
Kernen.
Naast de dorpskern van Zaventem zelf telt de gemeente nog drie deelgemeenten, met name Nossegem, Sint-Stevens-Woluwe en Sterrebeek.
Bevolking.
De officiële taal is er Nederlands, net zoals in de rest van Vlaams-Brabant en van het Vlaams Gewest. Inwoners met een vreemde nationaliteit zijn in Zaventem sterker vertegenwoordigd dan het gemiddelde van de Brusselse rand. Daarbij vormen EU-burgers de grootste groep (ruim 14% van de inwoners in 2011) maar er zijn ook Marokkanen, Turken, Armeniërs en Amerikanen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bezienswaardigheden.
Schilderij van Antoon van Dyck waarop Sint-Martinus zijn mantel deelt met een bedelaar
Politiek.
De burgemeester van Zaventem is Ingrid Holemans, die in 2016 Francis Vermeiren (Open Vld), die de gemeente 33 jaar had geleid en daarvoor ook schepen was geweest. Sinds 2013 wordt Zaventem bestuurd door een coalitie van Open Vld met CD&V en N-VA.
Resultaten gemeenteraadsverkiezingen sinds 1976.
Na de gemeenteraadsverkiezingen in 2012 ontstond binnen de Open Vld een tweestrijd. Uiteindelijk kwam een coalitie naar voor met opnieuw als burgemeester Francis Vermeiren. De N-VA diende evenwel een klacht in bij de Raad van State vanwege het feit dat een aantal verkozenen twee voordrachtsakten hadden ondertekend. De klacht werd ontvankelijk verklaard en na juridisch getouwtrek werd het voorgestelde bestuur ongeldig verklaard. Tien verkozenen van Open Vld, sp.a en Leef/Groen kregen door de Raad van State een verbod tot het bekleden van een uitvoerend ambt opgelegd. Een nieuwe coalitie diende gevormd. Het gevolg was een gemeente die gedurende vele maanden nagenoeg onbestuurbaar was. Gemeenteraadszittingen werden geregeld geannuleerd. Na 13 maanden werd uiteindelijk een nieuwe coalitie gevormd, deze keer tussen N-VA, CD&V en Open Vld.
Openbaar vervoer.
De gemeente heeft drie treinstations: Zaventem, Nossegem en Brussels Airport-Zaventem.
Luchtverkeer.
De luchthaven Brussels Airport ligt gedeeltelijk in de gemeente.

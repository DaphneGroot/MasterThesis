	Australisch fenomeen verzamelde alles over Nederlandse film v¢¢r 1934    Veel zorg en leed in stomme film
	Van onze verslaggever
Peter van Bueren
AMSTERDAM
Alle herdenkingsstukken ('Honderd Jaar Film') ten spijt is voor de gemiddelde bioscoopbezoeker film iets van nu. Wat niet draait telt niet. Voor wie ook wel eens omkijkt, beschreef Henk van Gelder vorig jaar de geschiedenis van de Nederlandse speelfilm, beginnend in 1934, bij de eerste geluidsfilm Willem van Oranje.
Voor Geoffrey Donaldson is 1934 een jaar in de klasse jonge kaas. Z¡¡n geschiedenis van de Nederlandse speelfilm begint in 1896 en eindigt juist in 1933. Donaldson beperkt zich tot de zwijgende periode.
Waarschijnlijk tegen veler vermoeden in zijn in die voltooid verleden tijd niet slechts een handjevol amateuristische 'rolprenten' geproduceerd. Donaldson telt in een kleine veertig jaar pionieren liefst 342 titels, waar Van Gelder over de zestig jaar daarna tot 321 produkties komt.
Van de 342 titels zijn er slechts 82 bewaard in min of meer complete staat, van 19 zijn nog slechts fragmenten bewaard, terwijl van 240 films niets meer over is. Toch heeft Geoffrey Donaldson over alle 342 producties van v¢¢r 1934 gegevens en ze zijn verzameld in Of Joy and Sorrrow, A Filmography of Dutch Silent Fiction, een unieke encyclopedie.
Geoffrey Donaldson is geen onbekende in een kleine kring van de Nederlandse filmwereld. Een merkwaardig fenomeen, deze Australir. In 1955 kwam hij als employee van Unilever naar Rotterdam en in zijn vrije tijd zette hij zijn hobby voort als verzamelaar van filmmateriaal.
Tot zijn verwondering merkte hij hoe weinig er bekend was van de vroege Nederlandse film en hij stortte zich volledig op dit braak terrein. Binnen enkele jaren was hij een uniek expert, die thuis een gigantische verzameling gegevens op elkaar stapelde en in zijn eentje een verloren stuk geschiedenis in kaart bracht.
Af en toe publiceerde Donaldson iets, zoals in de Engelstalige Films and Filming en The Silent Picture en eind jaren zeventig schreef hij een serie voor het Nederlandse filmblad Skrien, waarvoor hij bekroond werd met de Cinemagia-prijs van de Nederlandse Beroepsvereniging van Filmers. Twee jaar geleden nam het Nederlands Filmmuseum het initiatief om de databank van Donaldson in de vorm van een boek open te stellen voor het publiek. Met geld van OCW en het Prins Bernard Fonds kreeg de gigantische verzameling vorm.
Een schitterend boek, vol feitelijke gegevens, prachtig fotomateriaal en uitstekende begeleidende artikelen, niet van Donaldson zelf maar van onder meer Peter Delpeut, die de kaarten van Donaldson heeft geschud voor een helder verhaal over de behandelde periode.
De titel Of Joy and Sorrow geeft heel globaal de grootste thema's aan de de Nederlandse zwijgende speelfilm, hoewel de nadruk moet liggen op sorrow, want als die films een beeld geven van de Nederlandse volksaard, dan is die er toch vooral een van lijden en pijn. Verschillende films moesten voor buitenlandse vertoningen aan het slot veranderd worden.
Zelfs in Heijerman's drama Op hoop van zegen komt alles goed in de Engelstalige versie. Zwijgende films hadden natuurlijk geen nasynchronisatie nodig, slechts andertalige titels op kaartjes, maar het leek de producenten in die dagen beter voor een filmdrama dat slecht afliep toch maar een apart, blijer slot te ensceneren.
Een mooie ontdekking is dat in de beginjaren van de Nederlandse film veel gewerkt werd met kleuren. Het boek van Donaldson bevat daarvan prachtige foto's. Soms werd per scne, ja per shot een andere monochrome kleur aangebracht, om een bepaalde sfeer aan te geven.
Delpeut legt veel uit over de populariteit van films van v¢¢r 1934. Bijvoorbeeld vanwege de manier waarop ze werden gedraaid, met begeleidende muziek en zelfs met live-commentaar. Beroemd is de manier waarop cabaretire Jet Pit elke voorstelling van Bet, de koningin van de Jordaan (1924) met haar fysieke aanwezigheid opluisterde, vooral om grappen te maken over de verschijning op het witte doek van Adrinne Solser in de hoofdrol.
Bladerend door het boek van Donaldson zijn tal van kleurrijke details te ontdekken. Wat er aan ontbreekt zijn de anekdotes die Donaldson in de loop der jaren verzameld heeft en misschien meer in een Rumoer-rubriek thuishoren, maar aan zijn gigantische hoeveelheid zakelijke informatie nog wat zouden toevoegen. Komt misschien nog, die merkwaardige Australische verzamelaar is pas zeventig.
Geoffrey Donaldson: Of Joy and Sorrow, A Filmography of Dutch Silent Fiction. Uitgave het Nederlands Filmmuseum, Amsterdam. Binnenkort in de boekhandel, prijs f 79,90.

Foto
	Louis Bouwmeester in Onschuldig veroordeeld. Annie Bos en Adelqui Miglia in Een Carmen van het Noorden.


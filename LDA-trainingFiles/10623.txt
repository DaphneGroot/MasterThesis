AVRO-toernooi.
Het AVRO-schaaktoernooi uit 1938 is één van de sterkst bezette toernooien uit de geschiedenis van het schaken. Het werd in november 1938 in tien steden in Nederland gehouden. Het toernooi werd gewonnen door Paul Keres en Reuben Fine.
De deelnemers waren de sterkste schakers uit die tijd: Paul Keres, Reuben Fine, Michail Botvinnik, Max Euwe, Samuel Reshevsky, Aleksandr Aljechin, José Raúl Capablanca en Salo Flohr. Aljechin was toen wereldkampioen. Capablanca (1921-1927) en Euwe (1935-1937) waren het geweest. Botwinnik zou het in 1948 worden.
De winnaar van het toernooi zou wereldkampioen Aljechin mogen uitdagen, maar door de Tweede Wereldoorlog is dit niet gebeurd.
Er werd gespeeld in Amsterdam, Groningen, Zwolle, Arnhem, Den Haag, Haarlem, Rotterdam, Breda, Utrecht en Leiden.
Tweede toernooi.
Als herdenking heeft de AVRO in 1973 een tweede AVRO toernooi georganiseerd, maar dit was naar verhouding niet zo sterk bezet als het oorspronkelijke toernooi.

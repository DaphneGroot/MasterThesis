Velp (Gelderland).
Velp is een plaats in de gemeente Rheden in de Nederlandse provincie Gelderland. Het grenst zowel aan de plaatsen Rheden en Rozendaal (gemeente Rozendaal) als aan de stad Arnhem (gemeente Arnhem). Velp telt 17.723 inwoners (2013) en heeft een oppervlakte van ca. 11,01 kmÂ². De A12 vormt de scheidingslijn tussen Arnhem en Velp. Andere belangrijke verkeersaders zijn de A348 en de N785. Velp wordt doorkruist door de spoorlijn Arnhem-Zutphen. Ten noorden van deze spoorlijn bevinden zich groene, rustige villawijken terwijl Velp-Zuid wordt gekenmerkt door meer eenvoudige bebouwing. Ten noorden van Velp ligt de bekende Emmapiramide.
Op 1 januari 1812 werd de gemeente Rheden gesplitst in de gemeenten Dieren en Velp. Bij de nieuwe gemeente Velp werd ook het dorp Rozendaal gevoegd.
Al op 1 januari 1818 werd deze gemeente weer opgeheven. Velp en Dieren gingen weer de gemeente Rheden vormen en Rozendaal werd een zelfstandige gemeente.
Goudschat van Velp.
In 1851 werd in Velp een schat opgegraven, bestaande uit Merovingische gouden kunstvoorwerpen. De schat werd verkocht aan Pruisen. In 1945 werd hij uit Berlijn meegenomen door de Russische bezettingsmacht. Sindsdien ligt hij in het museum van Moskou.
Hoger beroepsonderwijs.
Hogeschool Van Hall Larenstein heeft vestigingen in Leeuwarden en in Velp. Quercus is de studentenvereniging van de Hogeschool van Hall Larenstein en MBSC Helicon. Doordat een Van Hall Larenstein ging fuseren met de Hogeschool uit Boskoop kwam de studentenvereniging Arboricultura naar Velp.

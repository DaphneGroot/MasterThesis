	Gevaarlijke planten voor ingewijden
	Socrates stierf na het drinken van de gifbeker. Zijn dood werd beschreven door Plato en uit diens verslag maakten plantkundigen op dat de gifdrank bereid was uit de gevlekte scheerling.
Een kind kan al doodgaan als het meer dan acht zaden van de goudenregen eet. In 1942 werden in Nederland honderden mensen ziek door het eten van te veel beukennootjes. Ooit is een vijfjarig kind gestorven doordat het water dronk waarin lelietjes-van-dalen hadden gestaan. En in 1992 legden vijftien koeien in Boxtel het loodje door het eten van te veel onrijpe eikels.
Het zijn zomaar wat voorbeelden van het al eeuwen bekende fenomeen dat planten niet alleen mooi, nuttig en onmisbaar zijn, maar ook gevaarlijk. Levensgevaarlijk zelfs. Het rijtje kan probleemloos worden uitgebreid, want er zijn veel giftige planten en er zijn nog meer planten die in kleine hoeveelheden giftige stoffen bevatten. Ze worden opgesomd in het boek Chemisch-ecologische Flora van Nederland en Belgi, geschreven door drie gepensioneerde hoogleraren in de biologie: A. Fuchs van de Technische Universiteit Delft, H. van Genderen van de Universiteit Utrecht en L. Schoonhoven van de Landbouwuniversiteit Wageningen.
Het is een boeiend en goed verzorgd boek, maar het is veel en veel te moeilijk voor de genteresseerde leek. De auteurs geven zelf een omschrijving van hun doelgroep: ecologisch genteresseerde biologen, chemici, farmaceuten, landbouwkundigen, voedingsdeskundigen, studenten in deze vakken en natuurliefhebbers met belangstelling voor de chemische aspecten van planten.
Maar gevreesd moet worden dat slechts weinig mensen in staat zijn dit boek te lezen zonder hun stoel naast de boekenkast te zetten. Er wordt een grote hoeveelheid chemische kennis verondersteld die niet-chemici in het geheel niet en veel chemici niet meer paraat hebben.
Het is dan ook geen flora in de gebruikelijke zin van het woord. Tekeningen van planten komen er nauwelijks in voor. De meeste illustraties zijn tekeningen van chemische formules van de vele honderden stoffen die aan de orde komen. De flora is ook niet compleet. Sommige plantenfamilies ontbreken omdat er geen gegevens over zijn. Van de wel opgenomen families worden lang niet alle soorten behandeld.
Het boek vult wel een lege plek in de rijk gevulde Nederlandse botanische boekenkast. E. Weeda heeft in zijn vijfdelige Nederlandse Oecologische Flora de chemische aspecten van planten buiten beschouwing moeten laten. Toch zijn die boeiend. Planten hebben in de evolutie tegelijkertijd stoffen ontwikkeld om insecten aan te trekken voor de bevruchting n om dieren die de planten willen opvreten, af te stoten. Ze bezitten talloze stoffen waaruit allerlei producten gemaakt zijn of worden: geneesmiddelen, verf, looistoffen, gommen, harsen en allerlei olin.
Bijna al deze stoffen zijn producten van de zogeheten secundaire stofwisseling. De primaire stofwisseling van de meeste vaatplanten is bekend terrein. Dan gaat het om de fotosynthese, om groei, energiehuishouding, waterbenutting en voortplanting. De stoffen daarvan zijn ook bekend: koolhydraten, eiwitten, vetten en hormonen.
Maar bij de secundaire stofwisseling hebben we het over stoffen die planten hebben gevormd om zich te beschermen tegen planteneters, schimmels en bacterin. Dan betreft het fenolen, glycosiden, alkaloden, terpenen, en steroden, om er maar enkele te noemen.
De overheersende conclusie die zich na lezing van het boek opdringt, is enigszins tegenstrijdig. Enerzijds blijkt het aantal secundaire stoffen veel en veel groter te zijn dan de gemiddelde lezer zich zal hebben voorgesteld. En anderzijds geven de auteurs zelf op vele plaatsen aan hoe weinig er nog bekend is en hoeveel er nog in kaart moet worden gebracht. Het boek bewijst tegelijkertijd zijn nut en zijn tekortkomingen.
Niemand weet ook maar bij benadering hoeveel secundaire stoffen er in planten zitten, zo blijkt. 'Er zijn ontelbaar veel secundaire plantenstoffen en elke plantensoort bezit zijn eigen combinatie, die bepalend is voor kenmerkende eigenschappen zoals kleur, smaak, geur en daardoor ook van afweer en aantrekkingsvermogen', zeggen de schrijvers. Zij citeren een onderzoeker die het aantal chemisch gedentificeerde secundaire stoffen schatte op 25 duizend. Maar zelf spreken ze over 'het onmetelijke arsenaal van secundaire plantenstoffen'. Er moeten er dus nog veel niet gedentificeerd zijn.
Ook dat blijkt. Er is een vergiftige plant die iedere Nederlander van vijf jaar en ouder kent: de brandnetel. Maar welke stof in de brandharen van de plant nu precies de pijn veroorzaakt, is ondanks uitgebreide onderzoekingen nog steeds niet bekend.
De taxus is een van de bekendste vergiftige planten van de Nederlandse tuinflora. Nog niet zo lang geleden gingen in Friesland achttien schapen dood na het eten van taxustakken. Maar er bestaat onzekerheid over de verantwoordelijke stoffen en zelfs over de doodsoorzaak: zowel het zenuwstelsel als het hart van de dieren kan het begeven hebben.
Wie de moeite neemt wat moeilijke woorden en chemisch jargon over te slaan, vindt in dit, zoals gezegd boeiende, boek veel verrassingen. Zoals de mededeling dat grote naaldwouden kunnen bijdragen aan de vorming van smog. Want uit de hars van naaldbomen komen jaarlijks grote hoeveelheden vluchtige stoffen (voornamelijk monoterpenen) in de atmosfeer, die in reactie met ozon stoffen vormen met onheilspellende namen als formaldehyde en aceton.
Zo zijn er meer verrassingen. Nagelkruid heet zo omdat de wortel de stof gene bevat, die het hoofdbestanddeel is van kruidnagelolie. Onder walnootbomen kunnen weinig planten leven doordat in de bodem onder die bomen een stof voorkomt die al bij een lage concentratie de kieming van zaden kan verhinderen.
Adelaarsvaren verdringt andere planten. Waarschijnlijk komt dat niet alleen doordat de plant het licht voor andere planten wegneemt. Adelaarsvaren verspreidt waarschijnlijk ook fenolen in de bodem, die de groei van andere planten belemmeren. De plant staat ook in een kwaad daglicht doordat zij kankerverwekkend is voor dieren die van de plant eten. Dat geldt ook als mensen, zoals in Japan, jonge loten eten. Er zijn bovendien aanwijzingen dat de sporen bij inademen een risico op kanker geven.
Er staan tientallen van dit soort aardige gegevens in het boek. De auteurs hebben met succes geprobeerd een eerste inventarisatie te maken van de stand van zaken op dit ingewikkelde terrein. Daarvoor hebben ze een indrukwekkende hoeveelheid literatuur doorgenomen. Zo'n eerste poging schiet echter bijna per definitie te kort. Gegeven de vorderingen in de wetenschap mag dan ook op een vrij snelle aanvulling worden gehoopt. Het zou prettig zijn wanneer die wat toegankelijker wordt opgeschreven.
Piet van Seeters
H. van Genderen, L.M. Schoonhoven en A. Fuchs, Chemisch-ecologische Flora van Nederland en Belgi
KNNV Uitgeverij;  69,50
ISBN 90 5011 087 8

Foto
	Taxusboom FOTO WIM RUIGROK - DE VOLKSKRANT


	Aberdeen straft oneerbiedige fans
	Reuter
LONDEN
De Schotse voetbalclub Aberdeen heeft twaalf fans wegens oneerbiedig gedrag een stadionverbod voor het leven opgelegd. Ze hadden gezongen op het moment dat een minuut stilte in acht werd genomen ter nagedachtenis van oud-international George Young.
Het incident had zondag plaats, voor de competitiewedstrijd tegen de Rangers, op Ibrox Park in Glasgow. Young voetbalde in zijn jonge jaren bij de Rangers. De boosdoeners waren telefonisch aangegeven door getuigen.
Young overleed afgelopen vrijdag op 74-jarige leeftijd. Hij droeg 53 keer het shirt van het nationale elftal.


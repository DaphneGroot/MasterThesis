Junk.
Junk is een woord voor iemand die ernstig is verslaafd aan harddrugs, waarbij de verslaving zichtbare sporen in het uiterlijk van de persoon heeft achtergelaten (bijvoorbeeld verwaarloosd uiterlijk, vermagerd).
Het woord "junk" is afkomstig uit het Engels en betekent vrij vertaald "zooi". Ondanks de Engelse oorsprong van het woord wordt de term "junk" in het Engels niet als aanduiding voor drugsgebruikers gehanteerd. Het verkleinwoord junkie wordt daarentegen zowel in het Engels als Nederlands gehanteerd als aanduiding voor onder andere ernstig verslaafde harddrugsgebruikers.
De term junk is een pejoratief. Als eufemisme gebruikt men termen als "gebruiker" of verslaafde.
Het woord "junk" wordt ook wel overdrachtelijk gebruikt voor "fanatiek of groot liefhebber van iets", zoals televisiejunk of koffiejunk.

Drieteenspecht.
De drieteenspecht ("Picoides tridactylus") is een vogel uit de familie van de spechten (Picidae).
Kenmerken.
De soort is circa 22 cm groot en heeft zoals zijn naam al laat vermoeden slechts drie tenen aan zijn poten, in plaats van de gebruikelijke zygodactylische vier. Ook de kleur rood ontbreekt vrijwel geheel aan zijn verenpak dat grotendeels zwart en wit is. De vleugels zijn vrijwel geheel zwart maar er loopt een brede witte streep over zijn rug naar beneden tot en met zijn stuit. Het mannetje heeft een gele plek aan zijn kruin.
Verspreiding en leefgebied.
Hij is een vogel van bebost gebergte in ScandinaviÃ«, de Alpen en delen van de Balkan en verder naar het oosten tot aan Korea.
De soort komt niet voor in de Lage Landen.

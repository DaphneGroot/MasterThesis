 INTERPOLIS BOEKT HOGERE WINST H1. 
 TILBURG, 29 aug (Reuter) - De nettowinst van verzekeraar Interpolis, dochter van de Rabobank, over de eerste helft van dit jaar bedraagt 109 miljoen gulden, tegen 66 miljoen gulden in dezelfde periode vorig jaar, zo meldt het ANP. 
 De winststijging van 65 procent is gerealiseerd bij een toename van de omzet met acht procent tot 2,5 miljard gulden. 
 De winststijging is vooral te danken aan de verbeterde resultaten bij de schadeverzekeringen. In de eerste helft van vorig jaar werd daar slechts 20 miljoen gulden verdiend, terwijl dat het afgelopen halfjaar 68 miljoen gulden was. 
 De directie schrijft de resultaatsverbetering toe aan het uitblijven dit jaar van grote stormen en een hogere winst bij de autoverzekeringen, het zorgenkindje van veel maatschappijen. 
 Het resultaat van de levensverzekeringen steeg minder snel van 80 miljoen gulden naar 86 miljoen gulden. 
 De directie voorziet voor 1996 als geheel een winst "aanmerkelijk" hoger ligt dan vorig jaar. 
 - redactie Amsterdam +020 - 504 5000. 
 (c) Reuters Limited 1996. 

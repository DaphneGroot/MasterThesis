 ING HAALT 330 MLN GULDEN OP MET LIRIC AEX II. 
 AMSTERDAM, 25 feb (Reuter) - ING Bank heeft meegedeeld dat beleggers voor ruim 330 miljoen gulden hebben ingeschreven op de emissie van het nieuwe "clickfonds" ING Bank Liric AEX II. 
 De inschrijving op het fonds sloot vanmiddag. De eerste notering van de aandelen vindt morgen plaats. 
 De uitgifteprijs per certificaat van nominaal 100 gulden bedroeg 108 gulden. Na de looptijd van zes jaar krijgt de belegger gegarandeerd 100 gulden per certificaat terug zodat zijn risico beperkt blijft. Bovenop die gegarandeerde terugbetaling krijgt de belegger 100 procent van de procentuele stijging van de AEX in die periode. 
 Eenmaal behaalde koersstijgingen van de AEX worden vastgeclickt op 110, 130 en 160 procent van de stand van de AEX bij aanvang. 
 - redactie Amsterdam, 020 504 5000, fax 020 504 5040. 
 (c) Reuters Limited 1997. 

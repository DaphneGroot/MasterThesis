	Een dag zonder cricket is een dag niet geleefd
	HET CRICKETVELD ligt er verlaten bij. Op maandagavond wordt er nooit getraind bij VOC. De man die languit, tegen twee enorme sporttassen aan, ligt te genieten van de late avondzon is een geval apart. Ren Schoonheim rust uit van een training met zijn jongste zoon, want een dag zonder cricket is een dag niet geleefd. Met die gedrevenheid speelt de wicketkeeper na bijna veertig jaar nog altijd in de hoogste klasse.
'Een bezeten gek', wordt er vaak van Schoonheim gezegd. Maar daar trekt hij zich nauwelijks iets van aan. Toen hij zijn club moest verlaten, omdat hij de doorstroming van jong talent tegenhield, zette hij zijn carrire voort bij Kampong. Vorig seizoen keerde hij terug naar VOC in Rotterdam. 'Ik heb gezegd: als jullie me willen hebben, dan wil ik ook spelen. In principe kom ik voor het eerste team. Ik had van mezelf ook wel het idee dat ik dat nog kon.'
En als je hem vraagt of hij, diep in zijn hart, niet vindt dat hij nog een plaatsje verdient in het Nederlands team, dan aarzelt hij. 'Ach, dat weet ik niet. Dat is niet aan mij om te beoordelen. Er zijn wel wat jongens die het leuk doen, maar of ze beter zijn . . . Dat weet ik niet.'
Het afscheid van het Nederlands team, alweer elf jaar geleden, had hij niet zelf in de hand. Zijn vertrek van de club is daarentegen nog lang niet in zicht. 'Ik kan nog j ren mee. Arnold Schwarzenegger heeft ooit gezegd: you must stay hungry. Dat heeft natuurlijk met motivatie te maken. Als je minder hongerig bent, dan wordt het moeilijk.
'Ik wil nog steeds op het hoogste niveau goed spelen. Zeker nu de graswickets in Nederland van de grond komen. Dat maakt het spelletje weer sneller en leuker. Voorlopig ga ik dus nog wel een tijdje door. Dat is de aard van het beestje.
'Wat wel zou kunnen gaan tellen, is mijn leeftijd. Ik ben verreweg de oudste in het elftal. Sociaal gezien kan dat problemen opleveren. Je hoort in de kleedkamer wel eens verhalen en dan denk ik: zo was ik vroeger ook. Dat heb ik allemaal al meegemaakt en gezien. En dan moet ik natuurlijk niet de ouwe lul gaan uithangen. Je moet wel door de rest van de spelers geaccepteerd blijven. Ze noemen me al wel eens opa, maar dat is nu nog voor de lol.
'Ik hoor al twintig jaar dat ik moet stoppen. Als ik naar dat gezeur had geluisterd, dan zat ik hier niet meer. In Nederland weet men altijd zo goed wat het beste voor een ander is. En als je het een beetje anders doet dan normaal, dan ben je een bezeten gek.
'Ik beschouw mezelf bepaald niet als een kuddedier. Je moet wel een beetje eigenzinnig zijn om zo intensief met een sport bezig te zijn. Ik voel me er lekker bij. Trainen is nooit een opoffering voor mij geweest. Ik voel me juist niet lekker als ik niet beweeg.'
Als Schoonheim niet kan cricketen, gewoon omdat er geen andere fanaat of zoon voorhanden is om mee te oefenen, dan gaat hij fietsen of voetballen of tennissen. Ontspanning zoeken voor zijn werk, waarvoor hij dagenlang achter de tandartsstoel zit. Gepriegel op de vierkante millimeter. Na zo'n dag m¢et hij er gewoon even uit.
Trofeen van zijn - voor Nederlandse begrippen - indrukwekkende carrire, zijn er nauwelijks in huis te vinden. Schoonheim loopt er niet graag mee te koop. Alleen in zijn tandartspraktijk, boven de woning, hangen enkele foto's en een aandenken aan een uniek record. Twee weken geleden ving hij zijn duizendste tegenstander uit. Het ziet er naar uit dat niemand ooit aan die prestatie kan tippen. Ter vergelijking: de nummer twee op de lijst heeft er 443 achter zijn naam staan, maar die speelt al 25 jaar niet meer.
'Die naam in de boeken doet me overigens niets. Ik hoop dat het record verbeterd wordt, dat zou goed zijn voor het cricket. Ik speel niet voor records. Dat komt vanzelf als je al zo lang bezig bent. Maar het duizendste slachtoffer, dat doet me wel iets. Dat heb ik helemaal zelf gedaan. Ik ben een self-made cricketer. Het beste bewijs van iemand die geen coach nodig heeft.
'Vroeger had je geen coaches. Je kon wel worden uitgezonden door het Leo van der Kar fonds, maar daar ben ik nooit voor gevraagd. Dat vond ik wel jammer. Toen ben ik zelf op onderzoek uitgegaan. Zat ik met een verrekijker naar Bob Taylor te kijken, mijn grote voorbeeld.
'En voor de spiegel oefende ik het hele slagenrepertoire. Dan zag ik als het ware mijn eigen video worden afgedraaid. Daar leer je veel van hoor. En waar ik precies op moest letten, dat haalde ik uit boekjes.
'Je kunt zoveel leren door goed naar spelers te kijken. Zoals Lara, die heeft slagen, die staan niet eens in een boekje. Die heeft zo'n geweldige cordinatie, zo'n reactievermogen en talent voor dat batten. Zoals hij zijn voeten beweegt, dat is net ballet. Zo snel. Daar kan ik nog veel van leren. Dan zie ik op de tape hoe hij zijn voeten neerzet en dan draai ik de band weer terug en nog eens. Zo heb ik mezelf heel veel geleerd.
'Ik speel al cricket vanaf mijn zesde, zevende jaar. In het begin vond ik het helemaal niet leuk, maar ik ben gek op uitdagingen. Het was iets wat ik niet goed kon en dan ga ik er juist extra tegenaan. Cricket is zo'n moeilijk spel, dat leer je nooit helemaal te beheersen. Dan vind ik het leuk worden.
'Ton Bakker voetbalde bij mij in het elftal van VOC en die speelde al een beetje cricket. Aan het eind van het seizoen begonnen de crickettrainingen en toen ben ik met hem meegegaan. Nu speel ik met zijn zoon in het team, die is aanvoerder.'
Ook zijn eigen zoon speelt, bijna als vanzelfsprekend, in hetzelfde team. Toen hij werd geboren, werd de familie bedolven onder de cricketballetjes en cricketbatjes. 'Wij hebben hem nooit gedwongen. Pas toen hij een stok pakte en tegen een propje papier sloeg, wisten we: nu heeft hij zelf voor cricket gekozen. Tjerk was toen twee jaar.
@@0IER@@0E MOETEN ervoor zorgen dat veel meer jochies cricket gaan spelen, maar dat is moeilijk. Afgezien van het niveau dan. Ik ga nog wel eens naar mijn jongste zoon kijken, maar als je dan ziet hoe weinig - in die leeftijdsklasse van vijftien, zestien jaar - er aan technische vaardigheden wordt gedaan, hoeveel fouten er nog worden gemaakt. Dan is de toekomst somber.
'Die jongens denken veel te gemakkelijk. Als het niet lukt, stoppen ze er liever mee, in plaats van er meer moeite voor te doen. En dan roepen ze dat ik de doorstroom van jonge spelers tegenhoud, Dan moeten die jongeren er maar wat harder voor knokken. Ik heb ook heel hard voor mijn plaats geknokt.
'Vroeger verwachtte ik dat andere spelers er hetzelfde over dachten, dat ze net zo fanatiek waren. Dat is me wel tegengevallen. Ik voelde me vaak een roepende in de woestijn.
'Ik laat de andere spelers nu veel meer in hun waarde. Ik probeer ze wel te stimuleren, maar de verwachting is niet meer zo hoog. Die wijsheid is met de jaren gekomen. Ik heb te vaak mijn kop gestoten. Er wordt te amateuristisch gedacht in Nederland. Als ik om me heen kijk, wordt er over het algemeen niet zo heel erg hard getraind.'
In de zomer rijdt Schoonheim elke avond naar het veld van VOC, in de winter huurt hij een gymzaaltje om met een paar fanatiekelingen te trainen en de zomervakanties brengt hij in Engeland door. Om daar, als lid van de prestigieuze Marylebone Cricket Club (MCC), vriendschappelijke duels te kunnen spelen. Liefst had hij van cricket zijn beroep gemaakt, maar een profcarrire was niet voor hem weggelegd.
'In mijn tijd was de Engelse belangstelling voor Nederlandse spelers niet zo groot. Nederland stelde internationaal natuurlijk helemaal niets voor in de wereld. Ik heb 22 jaar in het Nederlands elftal gespeeld, dus ik verkeerde in de gelukkige omstandigheid dat ik hele goede cricketers heb zien spelen. En met name Alan Knott en Bob Taylor hebben wel eens gezegd dat ik best prof had kunnen worden. Maar ik ben nooit gevraagd. Ik had het wel graag gewild, maar het is er nooit van gekomen.
'Twee jaar geleden speelde ik met de MCC tegen kostscholen in Wales, tijdens de Welsh School Week. Morris zag mij daar spelen en het ging heel lekker die dag. Die Morris vroeg heel belangstellend wie ik eigenlijk was. Toen hij hoorde dat ik al vijftig was, rolden zijn ogen bijna uit zijn hoofd. Dat vind ik nou hartstikke leuk. Dat is toch een teken dat het nog heel goed gaat.'
Ren Schoonheim FOTO GUUS DUBBELMAN - DE VOLKSKRANT
Een dag zonder cricket is een dag niet geleefd
Eigenlijk vindt Ren Schoonheim (52) dat hij nog thuishoort in het nationale cricketteam. Maar dat zul je hem niet meer hardop horen zeggen. De wicketkeeper speelt al bijna veertig jaar in de hoofdklasse en het einde van zijn carrire is nog lang niet in zicht. 'Ik ben nog hongerig.'
door Tynke Landsmeer
en John van Vliet
@@0IER@@0 ET CRICKETVELD ligt er verlaten bij. Op maandagavond wordt er nooit getraind bij VOC. De man die languit, tegen twee enorme sporttassen aan, ligt te genieten van de late avondzon is een geval apart. Ren Schoonheim rust uit van een training met zijn jongste zoon, want een dag zonder cricket is een dag niet geleefd. Met die gedrevenheid speelt de wicketkeeper na bijna veertig jaar nog altijd in de hoogste klasse.
'Een bezeten gek', wordt er vaak van Schoonheim gezegd. Maar daar trekt hij zich nauwelijks iets van aan. Toen hij zijn club moest verlaten, omdat hij de doorstroming van jong talent tegenhield, zette hij zijn carrire voort bij Kampong. Vorig seizoen keerde hij terug naar VOC in Rotterdam. 'Ik heb gezegd: als jullie me willen hebben, dan wil ik ook spelen. In principe kom ik voor het eerste team. Ik had van mezelf ook wel het idee dat ik dat nog kon.'
En als je hem vraagt of hij, diep in zijn hart, niet vindt dat hij nog een plaatsje verdient in het Nederlands team, dan aarzelt hij. 'Ach, dat weet ik niet. Dat is niet aan mij om te beoordelen. Er zijn wel wat jongens die het leuk doen, maar of ze beter zijn . . . Dat weet ik niet.'
Het afscheid van het Nederlands team, alweer elf jaar geleden, had hij niet zelf in de hand. Zijn vertrek van de club is daarentegen nog lang niet in zicht. 'Ik kan nog j ren mee. Arnold Schwarzenegger heeft ooit gezegd: you must stay hungry. Dat heeft natuurlijk met motivatie te maken. Als je minder hongerig bent, dan wordt het moeilijk.
'Ik wil nog steeds op het hoogste niveau goed spelen. Zeker nu de graswickets in Nederland van de grond komen. Dat maakt het spelletje weer sneller en leuker. Voorlopig ga ik dus nog wel een tijdje door. Dat is de aard van het beestje.
'Wat wel zou kunnen gaan tellen, is mijn leeftijd. Ik ben verreweg de oudste in het elftal. Sociaal gezien kan dat problemen opleveren. Je hoort in de kleedkamer wel eens verhalen en dan denk ik: zo was ik vroeger ook. Dat heb ik allemaal al meegemaakt en gezien. En dan moet ik natuurlijk niet de ouwe lul gaan uithangen. Je moet wel door de rest van de spelers geaccepteerd blijven. Ze noemen me al wel eens opa, maar dat is nu nog voor de lol.
'Ik hoor al twintig jaar dat ik moet stoppen. Als ik naar dat gezeur had geluisterd, dan zat ik hier niet meer. In Nederland weet men altijd zo goed wat het beste voor een ander is. En als je het een beetje anders doet dan normaal, dan ben je een bezeten gek.
'Ik beschouw mezelf bepaald niet als een kuddedier. Je moet wel een beetje eigenzinnig zijn om zo intensief met een sport bezig te zijn. Ik voel me er lekker bij. Trainen is nooit een opoffering voor mij geweest. Ik voel me juist niet lekker als ik niet beweeg.'
Als Schoonheim niet kan cricketen, gewoon omdat er geen andere fanaat of zoon voorhanden is om mee te oefenen, dan gaat hij fietsen of voetballen of tennissen. Ontspanning zoeken voor zijn werk, waarvoor hij dagenlang achter de tandartsstoel zit. Gepriegel op de vierkante millimeter. Na zo'n dag m¢et hij er gewoon even uit.
Trofeen van zijn - voor Nederlandse begrippen - indrukwekkende carrire, zijn er nauwelijks in huis te vinden. Schoonheim loopt er niet graag mee te koop. Alleen in zijn tandartspraktijk, boven de woning, hangen enkele foto's en een aandenken aan een uniek record. Twee weken geleden ving hij zijn duizendste tegenstander uit. Het ziet er naar uit dat niemand ooit aan die prestatie kan tippen. Ter vergelijking: de nummer twee op de lijst heeft er 443 achter zijn naam staan, maar die speelt al 25 jaar niet meer.
'Die naam in de boeken doet me overigens niets. Ik hoop dat het record verbeterd wordt, dat zou goed zijn voor het cricket. Ik speel niet voor records. Dat komt vanzelf als je al zo lang bezig bent. Maar het duizendste slachtoffer, dat doet me wel iets. Dat heb ik helemaal zelf gedaan. Ik ben een self-made cricketer. Het beste bewijs van iemand die geen coach nodig heeft.
'Vroeger had je geen coaches. Je kon wel worden uitgezonden door het Leo van der Kar fonds, maar daar ben ik nooit voor gevraagd. Dat vond ik wel jammer. Toen ben ik zelf op onderzoek uitgegaan. Zat ik met een verrekijker naar Bob Taylor te kijken, mijn grote voorbeeld.
'En voor de spiegel oefende ik het hele slagenrepertoire. Dan zag ik als het ware mijn eigen video worden afgedraaid. Daar leer je veel van hoor. En waar ik precies op moest letten, dat haalde ik uit boekjes.
'Je kunt zoveel leren door goed naar spelers te kijken. Zoals Lara, die heeft slagen, die staan niet eens in een boekje. Die heeft zo'n geweldige cordinatie, zo'n reactievermogen en talent voor dat batten. Zoals hij zijn voeten beweegt, dat is net ballet. Zo snel. Daar kan ik nog veel van leren. Dan zie ik op de tape hoe hij zijn voeten neerzet en dan draai ik de band weer terug en nog eens. Zo heb ik mezelf heel veel geleerd.
'Ik speel al cricket vanaf mijn zesde, zevende jaar. In het begin vond ik het helemaal niet leuk, maar ik ben gek op uitdagingen. Het was iets wat ik niet goed kon en dan ga ik er juist extra tegenaan. Cricket is zo'n moeilijk spel, dat leer je nooit helemaal te beheersen. Dan vind ik het leuk worden.
'Ton Bakker voetbalde bij mij in het elftal van VOC en die speelde al een beetje cricket. Aan het eind van het seizoen begonnen de crickettrainingen en toen ben ik met hem meegegaan. Nu speel ik met zijn zoon in het team, die is aanvoerder.'
Ook zijn eigen zoon speelt, bijna als vanzelfsprekend, in hetzelfde team. Toen hij werd geboren, werd de familie bedolven onder de cricketballetjes en cricketbatjes. 'Wij hebben hem nooit gedwongen. Pas toen hij een stok pakte en tegen een propje papier sloeg, wisten we: nu heeft hij zelf voor cricket gekozen. Tjerk was toen twee jaar.
@@0IER@@0E MOETEN ervoor zorgen dat veel meer jochies cricket gaan spelen, maar dat is moeilijk. Afgezien van het niveau dan. Ik ga nog wel eens naar mijn jongste zoon kijken, maar als je dan ziet hoe weinig - in die leeftijdsklasse van vijftien, zestien jaar - er aan technische vaardigheden wordt gedaan, hoeveel fouten er nog worden gemaakt. Dan is de toekomst somber.
'Die jongens denken veel te gemakkelijk. Als het niet lukt, stoppen ze er liever mee, in plaats van er meer moeite voor te doen. En dan roepen ze dat ik de doorstroom van jonge spelers tegenhoud, Dan moeten die jongeren er maar wat harder voor knokken. Ik heb ook heel hard voor mijn plaats geknokt.
'Vroeger verwachtte ik dat andere spelers er hetzelfde over dachten, dat ze net zo fanatiek waren. Dat is me wel tegengevallen. Ik voelde me vaak een roepende in de woestijn.
'Ik laat de andere spelers nu veel meer in hun waarde. Ik probeer ze wel te stimuleren, maar de verwachting is niet meer zo hoog. Die wijsheid is met de jaren gekomen. Ik heb te vaak mijn kop gestoten. Er wordt te amateuristisch gedacht in Nederland. Als ik om me heen kijk, wordt er over het algemeen niet zo heel erg hard getraind.'
In de zomer rijdt Schoonheim elke avond naar het veld van VOC, in de winter huurt hij een gymzaaltje om met een paar fanatiekelingen te trainen en de zomervakanties brengt hij in Engeland door. Om daar, als lid van de prestigieuze Marylebone Cricket Club (MCC), vriendschappelijke duels te kunnen spelen. Liefst had hij van cricket zijn beroep gemaakt, maar een profcarrire was niet voor hem weggelegd.
'In mijn tijd was de Engelse belangstelling voor Nederlandse spelers niet zo groot. Nederland stelde internationaal natuurlijk helemaal niets voor in de wereld. Ik heb 22 jaar in het Nederlands elftal gespeeld, dus ik verkeerde in de gelukkige omstandigheid dat ik hele goede cricketers heb zien spelen. En met name Alan Knott en Bob Taylor hebben wel eens gezegd dat ik best prof had kunnen worden. Maar ik ben nooit gevraagd. Ik had het wel graag gewild, maar het is er nooit van gekomen.
'Twee jaar geleden speelde ik met de MCC tegen kostscholen in Wales, tijdens de Welsh School Week. Morris zag mij daar spelen en het ging heel lekker die dag. Die Morris vroeg heel belangstellend wie ik eigenlijk was. Toen hij hoorde dat ik al vijftig was, rolden zijn ogen bijna uit zijn hoofd. Dat vind ik nou hartstikke leuk. Dat is toch een teken dat het nog heel goed gaat.'

Foto
	Ren Schoonheim FOT GUUS DUBBELMAN - DE VOLKSKRANT


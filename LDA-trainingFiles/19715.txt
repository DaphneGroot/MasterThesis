Reina Prinsen Geerligsprijs.
De Reina Prinsen Geerligsprijs was een jaarlijks toe te kennen literaire prijs. De prijs werd ingesteld in 1946 door de ouders van de in de Tweede Wereldoorlog omgekomen schrijfster Reina Prinsen Geerligs (1922-1943), om de herinnering aan haar levend te houden. De prijs werd uitgereikt aan jonge letterkundigen van 20-25 jaar oud. De prijs is onder andere uitgereikt aan Harry Mulisch, Gerard Reve, J. Bernlef, Remco Campert en Leon de Winter. In 1979 is hij voor de laatste maal toegekend.

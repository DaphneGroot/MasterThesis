Julia Caesaris maior.
! bgcolor="bisque" | Julia CaesarisDochter van keizer AugustusJulisch-Claudische dynastie
Julia Caesaris maior (39 v.Chr.-14 na Chr.), ook bekend als Julia maior of Julia de Oudere, was de dochter van de Romeinse keizer Augustus uit zijn tweede huwelijk (met Scribonia). Omdat zij het enige kind van Augustus was was zij belangrijk voor mogelijke opvolgers van Augustus. Op de dag van haar geboorte scheidde Augustus van Scribonia.
Verloving.
In 37 v.Chr. werd de 2 jaar oude peuter verloofd met de zeven jaar oude zoon van Marcus Antonius. Deze stierf echter al in 30 v.Chr..
Huwelijk met Agrippa.
Na een kortstondig huwelijk met haar neef Claudius Marcellus 25 v.Chr.-23 v.Chr., die eveneens al snel overleed, trouwde zij in 21 v.Chr. met de 25 jaar oudere Agrippa, de rechterhand van haar vader Augustus. Uit dit tweede huwelijk werden vijf kinderen geboren. Ze kregen twee dochters, Vipsania Julia Agrippina, getrouwd met Lucius Aemilius Paullus en Vipsania Agrippina maior, getrouwd met Germanicus en drie zonen, Gaius, Lucius en Agrippa Postumus (postuum geboren).
Huwelijk met Tiberius.
In 12 v.Chr. werd zij door Augustus en Livia gedwongen opnieuw te trouwen, dit keer met Livia's oudste zoon Tiberius. Tiberius op zijn beurt werd gedwongen om van zijn geliefde Vipsania Agrippina te scheiden.
Verbannen wegens overspel.
Enkele jaren later bleek Julia de wet op het overspel (die haar vader in het leven had geroepen) te overtreden, waarbij Jullus Antonius, een andere zoon van Marcus Antonius, één van haar meest prominente minnaars zou geweest zijn. In 2 v.Chr. hing beiden, volgens deze wet, verbanning boven het hoofd: Jullus pleegde zelfmoord, Julia aanvaardde haar straf en verbleef gedurende vijf jaar op het eiland Pandateria, in gezelschap van haar moeder Scribonia.
Dood van haar zoons.
Daarna mocht zij zich, in wat minder slechte omstandigheden, vestigen in Zuid-Italië. Niet minder dan elf jaar bracht zij daar in vrijwel volledige isolatie door en in die periode verloren al haar zoons het leven. Na de moord op haar jongste zoon (Agrippa Postumus) stierf zij de hongerdood in 14, aan het begin van het "principaat" van Tiberius.

Werkwoorden van Engelse herkomst in de Nederlandse spelling.
Voor de spelling van werkwoorden van Engelse herkomst gelden in de Nederlandse spelling de volgende regels.
1. Als het hele werkwoord min "-en" eindigt op een klinker, krijgt de verleden tijd "-de" en het voltooid deelwoord "-d."
2. Als het hele werkwoord min "-en" eindigt op een medeklinker, gaat de vervoeging volgens de kofschipregel. Als de medeklinker in 't kofschip zit, krijgt de verleden tijd "-te" en het voltooid deelwoord "-t;" in de andere gevallen "-de" respectievelijk "-d." Het gaat hierbij niet om de letters maar om de klanken; in "finishen" horen we voor de "-en" een sisklank.
In de Engelse spelling geeft een "e" soms de uitspraak van de voorafgaande (mede)klinker aan. Vergelijk "her" en "here." Deze uitspraak-e in de stam blijft staan in de vervoeging.
3. Werkwoorden die met een klinker beginnen, krijgen een trema bij het voltooid deelwoord (geen koppelstreepje).
Indien het werkwoord echter met een medeklinker, initiaalwoord, cijfer of symbool begint, wordt het voorvoegsel aan het woord verbonden met een koppelteken.

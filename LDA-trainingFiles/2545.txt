	De Franse staat privatiseert  contrecoeur
	DE UNILEVERS, ABN Amro's en Philipsen van Frankrijk kunnen prat gaan op een unieke prestatie van twijfelachtig allooi: met de wereldeconomie gaat het overwegend goed, en zij zitten diep in de problemen. Een weekje Frans bedrijvennieuws maakt dat snel duidelijk.
De president-directeur van Air France wint een wedstrijd armpje-drukken met de vakbonden: een dreigende pilotenstaking gaat niet door. Renault wil tot 2000 voor zeven miljard gulden snijden in de kosten, bovenop de sluiting van de fabriek in het Belgische Vilvoorde. Sigarettenfabrikant Seita sluit een fabriek in Chateauroux: driehonderd banen weg. En in het parlement verschilt men van mening over de vraag of de schuld van de zieltogende bank Crdit Lyonnais nu honderd of 130 miljard franc bedraagt. De lijst kan naar believen worden uitgebreid: met spoorwegmaatschappij SNCF, elektronica-concern Thomson, vliegtuig- en wapenproducent Arospatiale.
Behalve problemen hebben de genoemde bedrijven nog iets gemeen: het zijn allemaal (voormalige) staatsondernemingen. Dat is de sleutel tot hun ellende. De sterke staatsinvloed bij de Franse bedrijven leek tientallen jaren een zegen, maar is verkeerd in het tegendeel daarvan. Nu probeert de Franse overheid zijn resterende belangen snel en radicaal te lozen.
'De staat wil nu zelfs van de nutsbedrijven af', zegt Elie Cohen. Hij is onderzoeker bij het prestigieuze wetenschappelijke instituut CNRS, voormalig lid van de raad van bestuur van France Tlcom en schrijver van een stapeltje boeken over het onderwerp. 'Tien jaar geleden was het onvoorstelbaar dat bijvoorbeeld de wapenindustrie in Frankrijk zou worden geprivatiseerd. Nu gebeurt het. Dat is eigenlijk in strijd met de Franse ziel.'
Ironisch genoeg was het de laatste ronde van nationaliseringen, die de staat als aandeelhouder de nekslag toebracht. In 1982 wilde president Franois Mitterrand zijn socialistische economie vervolmaken door de laatste particuliere commercile banken en verzekeraars te nationaliseren. Dat bleek n brug te ver. Het blad l'Expansion publiceert elk jaar een ranglijst met de rendementen van de grote Franse ondernemingen: in 1983 schreven alle staatsbedrijven hun resultaten met rode inkt.
De eerste cohabitation van Mitterrand met de rechtse premier Jacques Chirac leverde de eerste ronde privatiseringen op, onder meer van glasfabrikant Saint-Gobain en van de banken Paribas en Suez. Sindsdien is, met een socialistisch intermezzo in de jaren v¢¢r 1993, de privatisering niet meer van de agenda weggeweest. Tussen 1993 en 1996 zijn negen grote ondernemingen geheel of gedeeltelijk verkocht (zie grafiek).
'We zijn aan het einde beland van vijftig jaar Franse economische politiek', zegt Cohen. 'In 1945 begon die cyclus om een aantal redenen: veel werkgevers waren fout geweest, de crisis van de jaren dertig stond nog helder voor de geest, de staat nam de rol op zich van l'tat planificateur.' Lucht- en ruimtevaart, kernenergie, telecommunicatie, olie-industrie en infrastructuur: de overheid naastte alles.
Frankrijk kreeg een buitenmodel centraal geleide economie. Kenmerken waren prijscontrole en een leidinggevende elite, afkomstig van de beroemde cole Nationale d'Administration (ENA), die door het ministerie van Financin bij de staatsbedrijven werd geparachuteerd. Het is een model dat gedurende de zogenoemde 'Trente annes glorieuses' (1945-1975) goed werkte, en tot ongeveer 1980 nog behoorlijk. Het land onderging in dertig jaar een gedaanteverwisseling van een traditioneel agrarische samenleving in een moderne industriestaat. Belangrijkste instrument: de staatsbedrijven konden beschikken over goedkoop geld om te investeren, omdat ze tegen lage rente konden lenen bij de staat.
Cohen: 'Frankrijk kent als tat Colbertiste een lange traditie van staatsingrijpen. En van grote projecten. Frankrijk wilde kampioenen produceren en dat is gelukt. Zonder sterke staat had Frankrijk waarschijnlijk geen Elf gehad, geen TGV en geen Airbus.'
Cohen haalt het telefoonnet aan als voorbeeld van wat de staat in het verleden vermocht. 'Frankrijk had in 1969 het meest archasche telefoonnet van West-Europa, met vier miljoen lijnen. Parijs maakte een plan, bouwde de nodige fabrieken. Twaalf jaar later beschikte Frankrijk over het modernste, volledig digitale telefoonnet ter wereld, met twintig miljoen lijnen. Het was tegelijk het laatste grote staatsproject.'
Het hele systeem stortte midden jaren tachtig in elkaar door de liberalisering van de financile markten onder de socialistische minister van Financin Jacques Delors. Staatsbedrijven moesten voortaan op de markt hun geld gaan lenen, en dat tegen een rente die na de Mexicaanse schuldencrisis enorm was opgelopen. Zo raakten veel staatsbedrijven in de versukkeling - wat niet wil zeggen dat het allemaal slechte bedrijven waren.
Elie Cohen: 'Dat heeft er niets mee te maken. Renault, nu nog voor 46 procent in staatshanden, is een goed voorbeeld. Vier jaar geleden hoorde Renault bij de meest winstgevende autofabrikanten ter wereld. Volkswagen was er toen treurig aan toe. Maar Renault is op zijn lauweren gaan rusten en Volkswagen voerde de arbeidsproductiviteit op. De rollen zijn nu omgedraaid.'
Toch zijn er wel karakteristieken aan te wijzen die maken dat juist Franse (voormalige) staatsbedrijven het moeilijker hebben met de harde internationale concurrentie dan ondernemingen met een priv-geschiedenis. In het recent verschenen Oeso-rapport over Frankrijk staat een hoofdstuk over de corporate governance van Franse bedrijven.
Twee bijzonderheden springen eruit. De eerste: het min of meer ambtelijke management, afkomstig van de genoemde ENA, heeft voordelen en nadelen. Een voordeel is dat de ENA een uitstekende opleiding is. Een nadeel is dat aan de top iedereen elkaar t goed kent. Franse managers vliegen er bij disfunctioneren minder snel uit dan hun collega's in het buitenland.
De tweede karakteristiek is de eigendomsstructuur. Bij veel bedrijven heeft het staatseigendom plaatsgemaakt voor kruisparticipaties, waardoor bedrijven vrgaand met elkaar verknoopt zijn geraakt. Daaraan ligt mede een psychologisch-chauvinistische reden ten grondslag: Franse bedrijven horen in Franse handen te blijven. De wet die deze situatie in 1986 bestendigde (maximaal 20 procent van de aandelen mocht in buitenlandse handen zijn), werd in 1993 ongedaan gemaakt. Maar het sentiment - koopt Franse waar, zo helpen wij elkaar - leeft nog, vooral in linkse en gaullistische kring.
In december 1996 mislukte de privatisering van het elektronica-bedrijf Thomson om die reden smadelijk. De toetsingscommissie besliste negatief over de overdracht van het bedrijfsdeel dat consumentenelektronica maakt aan het Koreaanse bedrijf Daewoo. Het weekblad The Economist sprak van een dramatische combinatie van 'dirigisme, chauvinisme en gewone besluiteloosheid'. De Franse regering wrong zich in bochten om de Koreanen duidelijk te maken dat ze nog steeds zaken wilde doen. The Economist vertaalde dat met: 'Jullie moeten je niet door onze vreemdelingenhaat laten weerhouden van het kopen van onze TGV's.'
Een anonieme Oeso-ambtenaar: 'Toch veranderen de dingen wel. Men begint in te zien dat je beter een sterke buitenlandse koper kunt hebben dan een zwakke Franse.' En ook al zouden de Fransen het niet inzien, ze moeten wel. Want ook Brussel dwingt hen nu in die richting. Zo bekritiseerde commissaris Van Miert, de waakhond van de vrije mededinging, onlangs de nieuwste steunoperatie voor het zieltogende Crdit Lyonnais.
Nu pas maakt Frankrijk een psychologische worsteling door met het fenomeen privatisering, terwijl dat in landen als Groot-Brittanni en Nederland al jaren gemeengoed is. Elie Cohen: 'De sterke staat heeft in Frankrijk altijd de zwakke samenleving gecompenseerd. Wij hadden geen vakbonden, geen middenveld, geen belangengroepen. Nu valt de staat weg. Resultaat: algemene malaise.'
Tegelijkertijd verdient diezelfde staat miljarden door de uitverkoop van de laatste jaren. Volgens juist gepubliceerde Oeso-cijfers verdiende de Frankse overheid in 1993 meer dan twaalf miljard dollar aan privatiseringen, een jaar later 5,4 miljard, in 1995 4,1 miljard en vorig jaar ruim vijf miljard. Voor dit jaar stond een schatting van vijf miljard geboekt, welk bedrag aanzienlijk zal oplopen door de eerste ronde in de verkoop van aandelen France Tlcom, het staatstelecommunicatie-concern.
DE FRANSE overheid wil graag van zijn laatste staatsbedrijven af - zoveel is wel duidelijk. Maar gaat dat ook lukken? De resterende privatiseringen kampen met grote weerstanden. Beleggers zijn niet altijd even happig op de staatsbedrijven die hen te koop worden aangeboden.
Zo was de privatisering in 1995 van Pchiney (aluminium en verpakkingen) geen succes. Pchiney maakte nog verliezen die door de overheid werden bijgepast. De moraal van dat verhaal: eerst herstructureren, dan privatiseren, anders vertrouwen de beleggers het zaakje niet.
Een tweede, veel groter obstakel is wantrouwen onder het personeel. De luchtvaartmaatschappij Air France is een van de ergste voorbeelden. Een slepende fusiepoging met de binnenlandse vliegmaatschappij Air Inter komt maar niet van de grond. 'Staking na staking', verzucht de Oeso-ambtenaar.
'Ook SNCF staakt dat het een lieve lust is. Tijdens de laatste grote confrontatie in 1995 is de regering door de knien gegaan. Herstructurering, een noodzakelijk bestanddeel bij het denationaliseren van een bedrijf, is hier heel moeilijk.'
Klein maar niet zo fijn vindt de Oeso-man ook het geval van Crdit Foncier. De regering wilde deze hypotheekbank opdoeken. 'Maar kijk', merkt hij sarcastisch op, 'de werknemers gijzelden de directeur - een nieuwe Franse sport. Crdit Foncier leeft nog steeds.'
Hopelijk kan de Franse staat hetzelfde blijven zeggen van zijn privatiseringsprogramma. Anders blijft Frankrijk een buitenbeentje - in negatieve zin, wel te verstaan.

Foto
	De resterende Franse staatsbedrijven verkeren in een deplorabele toestand. FOTO WIM RUIGROK-DE VOLKSKRANT GRAPHIC: Staatsbedrijven worden weggedaan


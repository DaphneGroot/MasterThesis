Dick Willems.
Professor Willems bij zijn inaugurele rede
Dick L. Willems (1954) is een Nederlandse arts en wijsgeer. Sinds 1 januari 2003 hoogleraar medische ethiek aan de Universiteit van Amsterdam.
Willems studeerde in 1981 af in de geneeskunde aan de Rijksuniversiteit Groningen (RUG) en haalde een jaar later een diploma in de geschiedenis en filosofie van de geneeskunde aan de Sorbonne.
Tussen 1984 en 1998 beoefende hij ook het vak van huisarts. In 1986 studeerde hij af in wijsbegeerte aan de RUG. Hij promoveerde in 1995 aan de Universiteit Maastricht.
Sinds 2001 was hij universitair hoofddocent Huisartsengeneeskunde bij het AMC-UvA.
Op 26 juni 2003 ving Willems zijn ambt als hoogleraar aan met een inaugurele rede getiteld "Een wereld van verschil: pluralisme in de medische ethiek".

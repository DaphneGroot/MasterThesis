Hallaar.
Hallaar is een dorp in de Belgische provincie Antwerpen en een deelgemeente van Heist-op-den-Berg.
Geschiedenis.
Hallaar was onder het Ancien Régime één der zeven "Heertgangen". Het werd in 1876 een onafhankelijke gemeente en vierde zijn honderdjarig bestaan net voor het, door de fusie van de gemeenten, opnieuw een deel van de gemeente Heist-op-den-Berg zou worden (1976).
Op 21 augustus 1907 werd er een tornado waargenomen in Hallaar.
Geografie.
De Grote Nete vormt de oostgrens van Hallaar. De dorpskern van Hallaar is vergroeid met die van Heist, net ten zuiden.

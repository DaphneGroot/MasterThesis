Nettiquette.
Netiquette (of netiquette) is een samenvoeging van de woorden netwerk en etiquette. De nettiquette omvat de ongeschreven richtlijnen en gedragsregels voor het gebruik van internet.
Regels.
De regels uit de nettiquette zijn informeel in te delen in twee categorieÃ«n: technologisch en cultureel bepaalde regels.
In de praktijk blijkt dat rechttoe rechtaan zeggen wat men denkt, zonder de mogelijkheid van het overbrengen van toon en gelaatsuitdrukking, zeer snel kan leiden tot misverstanden en hevige woede. Bij e-mail is het daarom verstandig terughoudend te zijn, met name in de manier waarop kritiek wordt verwoord.
De nettiquette kan verschillen per forum, nieuwsgroep of chatprogramma. Over het algemeen wordt het overdadig gebruik van hoofdletters beschouwd als schreeuwerig en storend. Op veel fora wordt het gebruik van hoofdletters en interpunctie zeer gewaardeerd, terwijl dit bij andere fora en chatprogramma's zoals MSN, niet het geval is. Er zijn onderwerpen die riskant blijven: politiek, religie en seks, terwijl informatica (beheersystemen, programmeertalen, e.d.) als voor vakspecialisten wordt ervaren.

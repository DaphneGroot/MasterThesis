Landschap Drenthe.
Het Landschap Drenthe is de vroegere benaming voor wat tegenwoordig de provincie Drenthe is. Oorspronkelijk was er sprake van een graafschap Drenthe, later hoorde Drenthe tot het wereldlijk bezit van de bisschop van Utrecht en werd gezien als een deel van het Oversticht. Nadat in 1529 de wereldlijke bezittingen van het bisdom in handen kwamen van Karel V werd Drenthe aangeduid als de Landschap Drenthe.
Als zodanig werd het na de Nederlandse Opstand deel van de Republiek, maar werd daarbinnen niet voor vol aangezien. Het had weliswaar niet dezelfde (lagere) status als de generaliteitslanden, maar had geen stemrecht binnen de Unie. Het gewest had wel zijn eigen Staten. Mede doordat het gebied toentertijd voornamelijk uit onontgonnen hoogveen bestond had het een kleine bevolking van slechts ongeveer 20.000 inwoners. Het gewest beheerde zijn eigen financiÃ«n. De drost van Drenthe, tevens gouverneur van de belangrijke vesting Coevorden werd echter door de Staten-Generaal van de Unie benoemd.
Drenthe werd pas in 1815 een volwaardige provincie binnen het Verenigd Koninkrijk der Nederlanden.
Bestuurlijke indeling.
Het Landschap was onderverdeeld in zes dingspelen (die weer onderverdeeld waren in kerspelen) en vier heerlijkheden.

	'Als de spelers maar weten dat ik ze niet belazer'
	SIGI LENS woont met vrouw en kind in Diemen. 'In een rijtjeshuis. Een man die financieel onafhankelijk is, woont niet met zijn gezin in een rijtjeshuis in Diemen.'
Hij maakt er grappen over. Aan het eind van de avond: 'Laat mij de rekening maar betalen. Want ik ben toch financieel onafhankelijk?'
Eerder: 'Ik heb geen geheime bankrekeningen. Ik heb niets te verbergen.'
En dat is nu juist hetgene waarvan Rob Jansen hem vorige week beschuldigde: Lens zou als werknemer van de spelersvakbond VVCS vals hebben gespeeld en zichzelf, zonder medeweten van zijn toenmalige werkgever, hebben verrijkt. Zelfs zou hij 'financieel onafhankelijk' zijn geworden.
'Dat is z¢'n kwalijke opmerking. Het slaat nergens op. Wat hij niet zegt, is dat h¡¡ degene is die financieel onafhankelijk is geworden. Dat is het gevaarlijke van Rob Jansen: hij wijst altijd naar anderen en nooit naar zichzelf.
'Zelf rijdt hij in een Porsche, zelf woont hij in Den Haag in een kast van een huis. Dat mag allemaal best, maar kom er dan ook voor uit.'
Sigi Lens verbreekt de stilte: 'Ik kan goed tegen kritiek, maar als er met modder wordt gegooid, moet ik reageren.'
Hij is Amsterdammer, 33 jaar en oud-profvoetballer van AZ en Fortuna. Hij overleefde het inferno met de Anthony Nesty op vliegveld Zanderij van Paramaribo in 1989 en trad, op voorspraak van Rob Jansen, in dienst van de VVCS. Sinds enkele maanden is hij FIFA-agent en officieel bevoegd om te bemiddelen bij transfers.
Dinsdagavond bekeek Lens in het San Siro-stadion een vriendschappelijke wedstrijd tussen AC Milan, met Kluivert en Bogarde in de gelederen, en Juventus, op uitnodiging van Milan-directeur Braida.
'Natuurlijk zit ik bij die wedstrijden op het puntje van mijn stoel. Het zijn mijn jongens. Ze speelden goed. Ik kijk naar een wedstrijd en ik geniet van een speler als Weah. Maar als Kluivert scoort of Bogarde een goede tackle maakt, geniet ik dubbel. Als de spelers, mijn spelers, gelukkig zijn, ben ik dat ook.'
Lens laat zich bijstaan door een befaamde fiscalist, mr. Paul Foortse die ooit Boris Becker adviseerde. Het zijn vooral donkere spelers die hij begeleidt: Kluivert, Bogarde, Davids en Reiziger.
Minder bekend is dat hij ook de zaken van Van Bronckhorst, Melchiot, Veldman, Musampa, Fortes, Wooter, Boateng, Ooijer en Willems behartigt. 'Ik heb een goeie, leuke ploeg jongens.
'En Rob Jansen misgunt mij dat. Hij is jaloers. Het is geen toeval dat hij weer interviews is gaan geven en mij aanvalt nadat ik mijn FIFA-licentie als spelersmakelaar heb gekregen. Hij zit vol afgunst.'
'Want ik heb ik een speler bij AC Milan, en bij Barcelona, en bij Bordeaux, en bij Real Zaragoza. Dat doet hem pijn. Dat maakt hem ongelukkig. Want hij wil die spelers hebben. Dat is de kern van zijn verhaal.'
Omdat zij als werknemers van de VVCS 'knoeiden tot op het bot', aldus vakbondsvoorzitter Theo van Seggelen, indertijd, werden Sigi Lens en Peter Gerards in januari op staande voet ontslagen. Het onderzoek spitste zich aanvankelijk toe op de transfers van Reiziger en Davids naar AC Milan die Lens en Gerards hadden afgewikkeld.
Later werd gesuggereerd dat ze, buiten medeweten van de VVCS, waren beloond voor het afsluiten van een contract tussen Adidas en Patrick Kluivert. De VVCS vorderde vier miljoen gulden terug van Lens en Gerards, maar het dreigement had geen rechtszaak tot gevolg.
Met Lens werd een schikking overeengekomen. Niet Lens was de hoofdschuldige, beweerde Van Seggelen, maar Gerards.
Lens: 'Ik wist en weet hoe het in elkaar stak. Dat was het belangrijkste. Ik had niets te verbergen. De verdachtmakingen lieten me koud. Alleen de manier van communiceren deed me pijn.
'Onze handelswijze in de onderhandelingen over het contract met Adidas kon niet door de beugel, schreef Van Seggelen. Hij belde niet, hij faxte.'
- Jullie zouden een bonus hebben ontvangen voor het afsluiten van het contract tussen Adidas en Kluivert.
'Dat werd beweerd, dat waren de mooie verhalen, maar waar bleven de bewijzen? Er w s geen overeenkomst. Er werd in dat stadium alleen nog maar onderhandeld. We hebben niets gekregen.'
- Heeft Sigi Lens nooit iets gedaan wat indruiste tegen de belangen en doelstellingen van de VVCS?
'Als ik fouten maak, lopen spelers bij me weg. Alles wat ik deed, deed ik in het belang van de speler. En dat doe ik nog steeds.
'Alles is geprobeerd om mij in een kwaad daglicht te stellen. Er werd zogenaamd onthuld dat de VVCS niet wist dat ik een eigen bv had. Maar ik had die bv al lang. Mijn auto werd gedeclareerd via de bv. Mijn bv stuurde rekeningen naar de VVCS.
'Daar was niets geheimzinnig aan. Harko de Vlaming van de VVCS verzorgde nota bene mijn belastingaangifte. En ondertussen werd ik afgeschilderd als een man die stiekeme zaakjes deed.'
- Maar later kwam aan het licht dat je samen met Gerards al in 1995 een vennootschap onder firma was begonnen, PeJa.
'Dat was bij de VVCS inderdaad niet bekend. Het had te maken met de strijd die Jansen met de VVCS voerde. Peter en ik dekten ons in, voor het geval de VVCS in elkaar zou storten en wij onze banen kwijt zouden raken. In dat geval konden we meteen voor onszelf beginnen.
'Het was in die tijd echt niet zo leuk op kantoor. Jansen ging op de commercile toer en de VVCS verzette zich daar tegen.
'Hij wilde me meenemen naar Sport-Promotion. Jazeker. Het ging hem natuurlijk om de spelers die ik begeleidde, niet om mij. En Van Seggelen wilde dat ik bij de VVCS bleef. Er werd aan twee kanten aan mij getrokken, vanwege de spelers. Z¢ was de sfeer.'
- Voordat jullie werden ontslagen stond er geld op de rekening van PeJa, jullie vof.
'Schei toch uit. Allemaal onzin. In april trok de VVCS het ontslag op staande voet in en werd onze samenwerking met wederzijds goedvinden beindigd. Dat spreekt voor zich. En niemand heeft zich ooit bij de VVCS gemeld met de mededeling dat Sigi Lens zou hebben gesjoemeld. Ook dat is veelzeggend.'
- Heb je nog contact met Peter Gerards?
'Ik heb hem al heel lang niet gesproken. Maar voor de duidelijkheid: we hebben geen ruzie. Ik ga mijn gang en hij gaat zijn gang. We zijn andere wegen ingeslagen.'
- Heb je er spijt van dat je met hem hebt samengewerkt?
'Ik werkte bij de VVCS samen met Gerards, zoals ik eerder samenwerkte met Jansen. We werkten voor hetzelfde bedrijf. In het begin schoof Jansen altijd aan als een transfer moest worden afgerond. Want hij had de kennis. En later deed Gerards dat. Toen Jansen wegging, schoof Peter een plaatsje op.'

- Je bent wel beschuldigd, maar niet gerehabiliteerd.
'Ik ben wel gerehabiliteerd. De VVCS en ik hebben ons geschil in goed overleg bijgelegd, zoals dat heet. En zo stond het ook in ons persbericht.
'En de KNVB heeft me voorgedragen voor een FIFA-licentie. De bond had kennelijk geen twijfels. Als ik fout zou zijn geweest, was ik afgemaakt. Door clubs, door bestuurders, weet ik veel. Zo simpel is het.
'Ik maak me over die affaire niet druk. Zoiets hoort bij dit wereldje. Voor mij is de zaak afgelopen. Ik ga verder, de VVCS bestaat nog, gelukkig, en ik wens iedereen veel succes.
'Vanaf nu doe ik het alleen. Nu ben ¡k verantwoordelijk. Niemand anders. Als het mis gaat, heb ik het gedaan.'
- Je doet voorkomen alsof de VVCS-affaire je nauwelijks heeft beroerd.
'Het was niet leuk, verre van dat. Het was een onaangename periode. Maar ik heb dingen meegemaakt . . . Veel ergere dingen. Een vliegtuigongeluk. Ik heb geen stress. Ik heb geen angsten.'
- Jansen voelt zich door jou in de rug aangevallen. Jij zou spelers hebben meegelokt.
'Kluivert, Reiziger, Davids, noem ze allemaal maar op, werden niet begeleid door Rob Jansen. Ze werden begeleid door de VVCS. Door mij.
'Ik ben met al die jongens meegegroeid. Ik heb niet n speler weggekaapt bij anderen. Ik kreeg contact met ze toen ze jeugdspelers waren, toen niemand ze nog kende. Rob Jansen wilde dat ik bij de VVCS ging werken om de band met de donkere spelers aan te halen, in Amsterdam vooral.
'Ik werkte daaraan mee, waarom niet? Er was een probleem, die groep was moeilijk benaderbaar. Ik spreek hun taal. De voetbaltaal, de taal van de straat. Zo groeide ik met ze mee en kreeg ik een band met ze.
'Neem Reiziger. Hij was een talentje bij Ajax. Ik mocht de besprekingen doen. Reiziger werd verhuurd aan Volendam en ik sprak met de clubs. Want daar had Jansen geen tijd voor. Reiziger keerde terug naar Ajax en werd aan Groningen verhuurd. Dat mocht ik afhandelen, dat was voor hem niet interessant genoeg.
'Reiziger kwam weer terug bij Ajax en ik regelde het. En toen werd hij international en stapte Jansen plotseling binnen: en nu neem ik het over. Hee, kom op man! Dus Michael zegt ook: nou, even niet. Want toen ik hem nodig had, heb ik hem niet gezien.
'De meeste donkere voetballers die ik begeleid, zijn naar mij toegekomen. Ze herkennen me, er is vanaf het begin een band. Dat is nu eenmaal zo.
'Als ik vroeger voor de wedstrijd over het veld liep en zag dat bij de tegenstander ook een donkere jongen speelde, dan groette ik hem. En hij mij. Ook al kenden we elkaar niet en hadden we elkaar nooit eerder gezien. Dat gevoel is bij ons sterk aanwezig.
'Mijn relatie met de spelers is niet gebaseerd op vriendschap, al ben ik met sommigen bevriend. Ik ben geen goeroe. De spelers kijken niet tegen me op. Alsjeblieft niet zeg! Wij zijn gelijkwaardig. Zij hebben een mening, ik luister, en pas dan oordeel en adviseer ik. Ik wil met ze overleggen, discussiren, afwegingen maken.
'En dan een beslissing nemen waar de speler voor honderd procent achter staat. Niet 99 procent, n procent twijfel is al te veel en kan een fatale uitwerking hebben.
'De spelers weten wie ik ben, hoe ik ben, en hoe ik werk. Ze weten dat ik ze niet belazer. Het zijn geen domme jongens. Als ik ze zou belazeren, zouden ze het meteen door hebben en bij me weglopen.'
- En van je spelers is bijna voortdurend in opspraak. Patrick Kluivert.
'Ik weet wat er is gebeurd. Ik ken de waarheid. Alles, bijna alles wat is geschreven, waren pogingen om zijn imago af te breken.'

- Maar wie heeft daar dan belang bij?
'Dat weet ik niet. Maar die jongen kan niets goeds meer doen. Neem die vechtpartij in Amsterdam waarbij hij zogenaamd was betrokken. Hij had daar part noch deel aan! Hij heeft niets misdaan.'
- Maar hij heeft een dodelijk ongeluk veroorzaakt. Hij kwam in opspraak door de affaire met het meisje in zijn appartement.
'Hij heeft duidelijk spijt betuigd. Desondanks is hij een prooi geworden waarop meedogenloos wordt gejaagd.'
- Maar dat heeft hij voor een groot deel toch aan zichzelf te wijten?
'Het auto-ongeluk was verschrikkelijk, maar hoort nu bij het verleden. En die andere zaak is geseponeerd.'
- Maar het was niet in de haak wat er is gebeurd.
'Sommige media zijn er op een verschrikkelijke manier ingedoken. De zaak is afgehandeld, geseponeerd, klaar.'
- Kluivert lijkt zo weinig schuldbesef te hebben.
'Daar ben ik het niet mee eens. Hij wordt een B-acteur genoemd. Nou, wie hem goed bekijkt op televisie, weet wel beter. Die beelden spreken toch voor zich?
'Maar wat hij ook doet, het is niet goed. Iedereen beoordeelt hem op afstand, zonder hem werkelijk te kennen en werkelijk te weten wat er is gebeurd. Het is geroddel, gossip van de ergste soort.'
- Realiseert hij zich dat hij een voorbeeldfunctie heeft?
'Ja. Maar Patrick is pas 21 jaar. Hij is een topsporter in wording. Hij leert nu. En over vier, vijf jaar zal hij daarmee ongetwijfeld klaar zijn en de top hebben bereikt. Denk er over na, zeg ik tegen hem, en ga d¢¢r.
'Hij is volwassen, geloof me. Het beeld dat van hem wordt geschetst, doet hem geen recht. En niet alleen in zijn geval. Edgar Davids? Oh, dat is die gifkikker. Bogarde? Ook een gifkikker. Reiziger? Aardige jongen. Hup, allemaal krijgen ze een stempel.
'Ik vraag maar n ding: probeer de jongens te begrijpen. Probeer het! Praat met ze, verdiep je in ze. Oordeel niet meteen.'

- Kluivert is een goede jongen.
'Natuurlijk is hij een goede jongen.'
- Moet Hiddink hem selecteren voor het Nederlands elftal?
'Alles wat met het Nederlands elftal heeft te maken, is een zaak van de bondscoach en van Patrick Kluivert. De bondscoach beslist. Daarover ga ik niet in discussie. Dat doet de rest van Nederland al. Ik weiger op de stoel van Hiddink plaats te nemen.'
- Heb je Kluivert wel eens bestraffend toegesproken?
'Dat is iets tussen Patrick en mij.'

Foto
	Sigi Lens. FOTO GUUS DUBBELMAN - DE VOLKSKRANT


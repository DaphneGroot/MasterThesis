	Willekeurige fragmenten van het lichaam
	EEN MENS kan wel degelijk zijn oren vooruit richten, maar wat hij dan hoort, is niet altijd prettig. Je kunt er aardig door in verlegenheid worden gebracht.
Vraagt een vrouw op een cocktailparty: 'Wie is die dame in die afschuwelijke grijsgroene jurk?' Antwoordt een man: 'Dat is de gastvrouw.' Vraagt ze: 'En wie bent u?' Zegt hij: 'Ik ben de man van die dame in die afschuwelijke grijsgroene jurk.'
De man en de vrouw gebruikten alletwee hun beide oren, anders was dit niet gebeurd. Hadden ze met n oor geluisterd, dan hadden ze alleen het party-geroezemoes opgevangen met flarden van conversaties. Een gesprek tussen de twee was onmogelijk geweest.
Zowel de conversatie als het ongestructureerde feestgedruis is te horen via een koptelefoon op de expositie Corpora Nova, die in het Utrechtse Universiteitsmuseum wordt gehouden. Het is een kleine tentoonstelling over het menselijk lichaam en wat daarmee mis kan gaan.
Met het gehoor bijvoorbeeld. Wie maar door n oor kan luisteren, heeft maximaal last van omgevingslawaai. Een mens kan zich doorgaans alleen met twee oren goed genoeg naar een geluidsbron richten om het geluid daarvan te kunnen onderscheiden van het rumoer eromheen.
Niet stereoscopisch kunnen horen, is niet het enige dat fout kan gaan met de oren. Er zijn bijvoorbeeld ook mensen die steeds slechter hogere tonen kunnen waarnemen. Ook dat is te beluisteren via de koptelefoon van Corpora Nova. Van de duidelijk verstaanbare reeks: 'Boer-buur-bier' en: 'Bos-bes-bas' blijft uiteindelijk niet veel meer over dan een gedempt: 'Boer-boer-boer' en: 'Bes-bes-bes.' Wg Bach, Beatles en Billie Holiday.
Het hoofdstukje over het gehoor is een van de beste delen van de expositie, niet in de laatste plaats vanwege de grote plaat met een doorsnede van het oor en de verhelderende uitleg over de werking van dit delicate orgaan. Die zie je in Corpora Nova wel meer, mooie platen. Zo is er een reeks aangenaam ogende foto's die laat zien hoe een ongeboren vrucht zich ontwikkelt. En er hangt een opname die acuut het verlangen naar vette etenswaren onderdrukt: een rode bloedcel die zich met moeite door een zeer dunne ader wringt.
De mooiste foto's zijn vaak van de ergste dingen. Van de uitbundige kwabben van patinten met vetzucht - n van hen heeft een uitstulping van de buik tot de knien. Van geslachtsziekten, zoals het met blaasjes bespikkelde voetje van een baby met aangeboren syfilis. Of van een bot, aangetast door osteoporose: een gewelf met een oerwoud aan druipsteenformaties en onheilspellend veel ruimte daartussen.
De foto's, de uitleg erbij en de aankleding van Corpora Nova als geheel mogen er wezen, maar zwakke punten zijn er ook. Zo staan er nogal wat opstellingen die hun informatie met moeite prijsgegeven. En ervan is de pop van een man die aan zijn knie wordt geopereerd: slechts af en toe flitst het lichtje aan dat de binnenkant van de knie toont via een inkijkinstrument. De microscopen op de expositie hebben wel altijd licht, maar wat erdoor te zien is, verheldert weinig.
Het belangrijkste bezwaar echter schuilt in de beperktheid van de expositie, die noopte tot een strenge selectie van onderwerpen. Die selectie lijkt erg willekeurig. Waarom bijvoorbeeld, wordt het oor uitvoerig behandeld, terwijl andere zintuigen ontbreken? En wat is de ratio van al die informatie over cara in het gedeelte over voeding, transport en energie? De expositie, ondergebracht in n zaal, is te fragmentarisch om zelfs maar te kunnen dienen als summiere inleiding in de anatomie of de geneeskunde.
Een omissie is ook de slechte bewegwijzering. Het museum, dat grondig is vernieuwd, geeft niet aan waar Corpora Nova is te vinden temidden van de andere exposities in het gebouw.
De zoektocht die daarvan het gevolg is, levert niettemin een aangename verrassing op. In een zaal vlak v¢¢r die van Corpora Nova is werk te zien van de Amerikaanse fotografe Rosamond Purcell. Zij beweegt zich op wetenschappelijk terrein, werkte onder anderen met de paleontoloog Stephen Jay Gould. In het Universiteitsmuseum toont zij mooi uitgelichte anatomische rariteiten, zoals het skelet van een Siamese tweeling, het portret van een grote onechte vampier (Vampyrum spectrum) en schedels van kinderen met waterhoofden. Een speelse inleiding op wat er komt in de zaal erachter.
Eric Hendriks
Universiteitsmuseum, Utrecht: Corpora Nova
Tot en met 2 november: di. t/m vrij. 10.00-17.00 uur, za. en zo. 13.00-17.00 uur. Toegang museum:  7,-

Foto
	Kijkoperatie in de knie zoals verbeeld op de expositie Corpora Nova. FOTO XANDER REMKES


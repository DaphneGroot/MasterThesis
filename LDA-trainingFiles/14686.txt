Kalypso.
In de Griekse mythologie is Kalypso (Oudgrieks:, vermoedelijk van, 'zij die verbergt') of Calypso een dochter van Atlas.
In Homerus' Odyssee wordt zij verliefd op Odysseus ("... zij begeerde hem tot man") en houdt hem zeven jaar bij zich op het mythische eiland "Ogygia", maar zij slaagt er - ondanks een belofte van onsterfelijkheid en eeuwige jeugd - niet in hem zijn vaderland en zijn vrouw en kind te doen vergeten. Door het eensgezinde ingrijpen van de goden, meer bepaald door Athena, die Odysseus veilig thuis wenst en met tussenkomst van de bode Hermes, werd zij ten slotte gedwongen haar gevangene te laten gaan. Kalypso zou met Odysseus twee kinderen hebben: Nausithoös en Nausinoös.
De grot van Kalypso wordt thans aangewezen op het eiland Gozo, dat bij Malta hoort.
Ook op het eiland Mljet in Kroatië is een grot waarvan wordt beweerd dat het de bewuste is.

	'Saudi-Arabie geeft 30 shi'ieten doodstraf'
	
AP
CAIRO
Saudi-Arabië zou dertig shi'itische moslims ter dood hebben veroordeeld vanwege hun aandeel in de aanslag op een Amerikaanse basis in Dahran, in juni vorig jaar. Dat meldt de dissidente Beweging voor Islamitische Hervorming in Arabië.
De organisatie, die vanuit Londen opereert, geeft geen bronnen voor haar bericht. De Saudische justitie zegt officieel haar onderzoek naar de aanslag, waarbij negentien Amerikaanse soldaten omkwamen, niet te hebben voltooid. Volgens de Beweging voor Islamitische Hervorming eisen de Amerikanen de verdachten eerst zelf te mogen verhoren.


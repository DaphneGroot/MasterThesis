Dortmund.
Dortmund (Nederlands, historisch: "Dortmond") is een kreisfreie Stadt in de Duitse deelstaat Noordrijn-Westfalen, gelegen in het Ruhrgebied. Dortmund telt inwoners en is daarmee de grootste stad van het Ruhrgebied (met Essen op plaats 2), de op twee na grootste stad van Noordrijn-Westfalen (na Keulen en Düsseldorf) en de achtste stad van Duitsland.
Beschrijving.
Dortmund is een belangrijk spoorwegknooppunt met verbindingen in alle richtingen. Vanuit Nederland is de stad met een rechtstreekse treinverbinding vanaf Enschede te bereiken.
De stad biedt de bezoeker een zeer compleet centrum dat naast grote warenhuizen als Karstadt, Kaufhof en Saturn (elektronica) ook kleinere, gezellige winkeltjes kent.
Tijdens de Tweede Wereldoorlog is de stad sterk gebombardeerd. In het centrum zijn er dan ook weinig historische gebouwen overgebleven. In het stadsgebied zijn wel enige kastelen (waterslot Bodelschwingh), een ruïne (Hohensyburg) en monumentale industriegebouwen (museum Zeche Bövinghausen) te vinden.
De in 1959 gebouwde televisietoren, de Florianturm, is 209 meter hoog en heeft op 142 meter hoogte een ronddraaiend panoramarestaurant met fraai uitzicht op de stad en omgeving.
Sinds enkele jaren heeft Dortmund een nieuw concertgebouw, dat zich, akoestisch gezien, kan meten met de beste zalen in Duitsland.
Geschiedenis.
Dortmund ligt aan de Westfaalse hellweg. In 880 wordt de stad voor het eerst vermeld als "Trutmundi". In 952 wordt het een stad (vicus) genoemd. In 1226 is het een rijksstad. In 1523 wordt de reformatie toegestaan, maar niet integraal ingevoerd, maar in 1570 wordt er door het stadsbestuur totaal voor de reformatie gekozen. Als het graafschap Mark in 1609 aan Brandenburg-Pruisen valt, komt de zelfstandigheid van de rijksstad onder sterke druk te staan.
In 1803 wordt Dortmund bij het vorstendom Nassau-Dillenburg gevoegd, waardoor zijn tijd als vrije rijksstad ten einde komt. Omdat de vorst, in Nederland beter bekend als stadhouder Willem V, geen geroofde landen wil, neemt zijn zoon, de latere koning Willem I, bezit van de nieuwe gebieden. De prins van Oranje houdt op 30 juni 1806 zijn intocht in de stad. Als graafschap Dortmund gaat het deel uitmaken van het vorstendom Nassau-Oranje-Fulda.
Op 12 juli 1806 worden in de Rijnbondakte de meeste Nassause vorstendommen gemediatiseerd en in de volgende tijd gaat ook de rest verloren. In oktober 1806 wordt het graafschap door Franse troepen bezet en pas op 1 maart 1808 wordt het bij het groothertogdom Berg gevoegd. Het is daar de hoofdstad van het Ruhr-departement.
Op het congres van Wenen in 1815 wordt het hele groothertogdom Berg, dus ook Dortmund bij het koninkrijk Pruisen gevoegd.
Sport.
Dortmund is bekend vanwege zijn voetbalclub Borussia Dortmund en het daarbij horende stadion Signal Iduna Park (voorheen: Westfalenstadion), wat ook gebruikt werd tijdens het WK voetbal van 1974 en 2006.
De eerste club uit de stad werd in 1895 opgericht als Dortmunder FC 1895. Later volgden nog clubs als VfB 1897, SuS Alemannia 05 en BV 04. Al deze clubs speelden in de begindagen in de hoogste klasse, terwijl Borussia, dat in 1909 opgericht werd, voornamelijk in de tweede klasse actief was tot de club in 1936 promoveerde naar de Gauliga Westfalen. Geen enkele van de oudere gevestigde clubs kon het niveau van de Gauliga aan en zo werd de club vanaf 1936 de onbetwiste nummer één van de stad, een plaats die het nooit meer af zou geven. De werkelijke bloeiperiode van de club kwam in de jaren vijftig, toen de club voor het eerst kampioen werd. Borussia zou hierna nog zes titels winnen en was ook de allereerste Duitste club die een Europese beker won (in 1966). In 1997 won de club zelfs de Champions League en de Wereldbeker voor clubs. Dortmund werd tevens de kampioen van Duitsland
Indeling van de stad.
Van deze districten heeft Hombruch het hoogste aantal inwoners.

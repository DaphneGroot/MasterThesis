	Bedild, verheven en zo vernederd
	AAN HET slot van de inleiding bij haar zeer uitvoerige in 1995 verschenen proefschrift over de term 'realisme' in de kunst- en literatuurbeschouwing in Nederland tot 1875 - een studie in wat 'begripsgeschiedenis' heet, citeert Toos Streng Lytton Strachey. Hij heeft opgemerkt eraan te twijfelen of de geschiedenis van het Victoriaanse tijdperk ooit geschreven zal kunnen worden. 'We weten er te veel van. Want onwetendheid is het eerste vereiste voor een historicus, onwetendheid die vereenvoudigt en verheldert, die kiest en weglaat.' Strachey liet het dan ook bij een kleine boek, Eminent Victorians, maar hij was schrijver en die weet nooit meer dan hij voor zijn verbeelding behoeft. Ik denk dat je de woorden 'kiest' en 'weglaat' in dat verband moet lezen. Want wat je niet weet, kun je niet weglaten. Maar er is nog iets, van het schrijverschap van een literaire historieschrijver (en een literatuur-historicus) het gevolg: de schijn van volledigheid, zelfs bij eenzijdigheid. We missen niets, want er lijkt niets weggelaten.
Hoe aardig gevonden als een poging tot 'captatio benevolentiae', Strachey's opmerking kan moeilijk op de studie van Toos Streng slaan. Die is een nauwkeurig onderzoek - in buiten- en binnenland - naar de ontwikkeling van de term 'realisme', en duizenden citaten leveren het materiaal. Een schrijver van zo'n begrippengeschiedenis profiteert niettemin ook van die schijn van volledigheid: niemand verder dan hij kent het vaak zeer gedetailleerde materiaal; van ontelbare geciteerde auteurs heeft een ander nooit gehoord. En weergave en ordening van het materiaal is het doel van de studie, die meer een verslag van een onderzoek dan een geschiedenis is. Een typerend voorbeeld van een dergelijke studie is ook het dit jaar verschenen proefschrift De smaak der natie, 'Opvattingen over huiselijkheid in de Noord-Nederlandse pozie van 1800-1840' van Ellen Krol. Het kan typerend zijn dat in die studie geen gedicht voorkomt; het gaat om begripsomschrijvingen en -aanduidingen, uit ontelbare tijdschriftpublicaties bijeengebracht, afkomstig van al langer dan een eeuw vergeten schrijvers, recensenten, chroniqueurs, tussen wie nauwelijks een hirarchie is aan te wijzen. In het stof van de geschiedenis worden alle katten grijs. In de ordening tot een begripsgeschiedenis gaan vaak de kleinste nuances en verschuivingen gelden, want na enkele spraakmakers begint het grote napraten.
Wie een beetje met Strachey wil meegaan, kan zeggen dat het specialisme de rechtvaardiging of misschien zelfs de enige mogelijkheid tot omissies is. Al kent alleen de specialist zelf zijn gedwongen tekorten. En daardoor zullen de omissies nooit zichtbaar worden, ze bestaan niet, maar ook de specialist werkt met de onvermijdelijkheid ervan. En gelukkig en terecht wordt hem de spitsburgerlijke wetenschappelijke kritiek bespaard, in de trant van: 'Op bladijde 318 mis ik een verwijzing naar'. Dat is het enige wat de opponent of criticus weet! Het verschil tussen de historicus en zijn criticus is dat de eerste als enige weet wat er misschien gemist wordt, en de tweede alleen het enige mist dat hij toevallig weet. Het mooie van de literaire geschiedschrijving is natuurlijk dat de mogelijke opponent niet eens weet wat hij hoort te missen. En zo kunnen de gespecialiseerde wetenschappelijke en de literaire geschiedschrijving toch met elkaar worden verzoend: beide profiteren van de onwetendheid.
@@0IER@@0 ET MEESTE denken is schaduwdenken. En dat laatste houdt men meestal voor het algemene denken van een tijdperk of een gemeenschap. De lichtgevers zijn de enkele groten en dus originelen. Al het andere denken is instemming bij gebrek aan eigen visie en dat is dan de geest van de tijd. Maar de schaduwdenker geeft zichzelf ook een lichtschijn door in de geest van de enkele groten te denken: herhaling als bewijs van geestkracht. Misschien is mentaliteitsgeschiedenis wel voor een groot deel een historie van herhalingen die dan tot de schijn van eenstemmigheid leidt. Soms denk ik dat dat ook voor de begrippengeschiedenis geldt: er is te veel overeenstemming om de gedachte aan denken een kans te geven.
Aan de inleiding bij haar onlangs verschenen Geschapen om te scheppen? 'Opvattingen over vrouwen en schrijverschap in Nederland, 1815-1860', geeft Toos Streng deze tekst min of meer als motto mee:
'(...) daar de vrouwen, in al wat zij doen of laten, iets eigenaardigs vertoonen, b.v. in het loopen, spreken of praten, zelfs in het zwijgen of beknorren - zoo is het uitgemaakt, dat ook de reisbeschrijvingen der vrouwen op enigszins andere leest zullen geschoeid zijn, dan die der mannenschrijvers (...). D  r verwachten wij het genre fminin, zachte, verstandige, menschelijke, vriendelijke opmerkingen - bovenal den boven- en grondtoon des gevoels, het element der vrouw, zoo als het water voor den visch, en lucht voor den vogel. Wij eischen dat de vrouw, in al wat zij verrigt (...) zich niet verloochene - toch om 's hemels wil den geleerden en scherp bij den wind opzeilenden man niet naapt.'
De tekst is van B.T. Lublink Weddik en is een fragment uit een boekbespreking verschenen in 1854 in De Tijdspiegel, door Weddik in 1844 opgericht (het heeft tot 1921 bestaan). De taal van het stukje kan moeilijk oorspronkelijk worden genoemd, maar dat is misschien te streng. Inhoudelijk is het een meer algemene opmerking over wat bij geschriften van vrouwen te verwachten hoort te zijn: zij horen naar hun aard te schrijven. En hun wijze van schrijven wordt tegenover die van de mannen gezet. De literaire verwachtingen komen voort uit opvattingen over geslachtsverschillen, die cultureel zijn maar voor natuurlijk worden gehouden. Als opening van het boek kan het fragment verrassend zijn; na lezing van de studie blijkt het een gemeenplaats. Weddik is geen solist, maar een koorzanger. En hij heeft zeker niet de toon aangegeven.
Over Weddik weet ik niets en de waarde van zijn uitspraak in het geheel van uitlatingen over vrouwen en schrijven kan ik niet beoordelen. Of De Tijdspiegel in 1854 een gezaghebbend tijdschrift was, weet ik ook niet, waardoor ook een mogelijke tweede waarde zich niet laat beoordelen. De uitspraak heeft daardoor een gelijk karakter als vele andere over hetzelfde onderwerp in de studie geciteerd en ook afkomstig veelal van onbekenden, anonymi trouwens voor een belangrijk deel. Misschien is dat anonieme nog het meestzeggend: de naamlozen vormen de stem des volks en uiten zo de geest van de tijd.
Streng heeft met een zeer grote speurzin vooral tijdschriften onderzocht op uitspraken over vrouwen en het schrijverschap. De schijn van volledigheid is er weer. Maar, kan men zich afvragen, heeft het zin al die uitspraken te citeren, wanneer ze veelal elkaars echo zijn? Temeer daar over de waarde van die uitspraken niets wordt gezegd, misschien ook niets kan worden gezegd, zelfs niet door de auteur. Natuurlijk zijn de uitspraken omkaderd, binnen de Europese literatuur, hoewel veel beknopter dan in het proefschrift, binnen het algemene denken over de vrouw, hoewel ook niet systematisch. De indruk blijft bestaan dat er ineens tijdschriften zijn, waarin ineens mensen over vrouwen en schrijven uitspraken gaan doen. Dat is natuurlijk gevolg van de gehanteerde methode, opgelegd door de 'begrippengeschiedenis'.
@@0IER@@0 E STUDIE kent een tweedeling: het materiaal van v¢¢r en dat van na het revolutiejaar 1848. Maar uiteraard lopen de meningen heen en terug over die grens heen. Grof genomen zijn de opvattingen v¢¢r 1850 tweeledig: de vrouw wordt het schrijverschap (en de beoefening van de wetenschap) ontzegd; het is een mannelijke aangelegenheid. De vrouw hoort binnenshuis te blijven en dus niet naar buiten te treden. De tweede opvatting: als de vrouw schrijft, zal zij dat volgens haar aard moeten doen: innig, lyrisch, over binnenhuiselijke zaken, gevoelig. Het vermogen tot denken, inzicht in de 'buitenwereld' - en daarmee ook het vermogen tot het beoefenen van wetenschap - bezit zij niet. En dat wordt vaak vrij rechtstreeks neergeschreven, met veel zekerheid ook. Die kan gevolg zijn van de isolatie door het citeren. De uitspraken staan nooit in een context. Er is de visie van de auteur Streng, en alle geciteerde uitspraken dienen ter versterking ervan.
De uitspraken verraden nog iets, het geciteerde motto is er een voorbeeld van. De afwijzing of beperking laat altijd een zeer bepaalde visie op de vrouw zien, een standaardvisie, maar daarom niet minder gedealiseerd. Zelden zal de vrouw zo geprezen zijn om de haar toegedichte vrouwelijke eigenschappen en dus ook haar tekorten. Als elke idealisering is ook deze een vorm van annexatie en daarmee versterking van de eigen positie. Prijzen voor het behoud van de gevestigde orde. (Wat zich overigens in alle literaire kritiek, ook de zogenaamd zuiver literaire, voordoet; elke literaire kritiek is nu eenmaal een idealogische en strategische zaak en uit op inlijving).
Misschien het kwalijkste gevolg van de idealisering is de toegeeflijkheid: men beoordeelt het werk van de vrouw milder, want het zwakke geslacht wordt bij voorbaat literair niet sterk geacht. Typerend is het begin van een recensie van het debuut van Anna Louisa Geertuida Toussaint:
'Eenen Roman, uit eene maagdelijke pen gevloeid, neemt men gewoonlijk met een zekere vooringenomenheid in handen, want hoe gereed men is, het vrouwelijk geslacht met verontschuldigende toegevendheid, in ieder geval, te beoordeelen, als Schrijfsters beschouwt men ze al dikwerf als indringsters op een grondgebied, waar ze niet behooren.'
Toussaint zorgt, juist door de grote historische kennis die haar werk verraadt, voor verwarring: haar kennis is voor een vrouw te omvangrijk, de onderwerpkeuze te ongewoon. Men acht het niet onmogelijk, dat het werk door een 'mijnheer Toussaint' is geschreven, een criticus spreekt zelfs voortdurend over 'de Heer Toussaint', waarmee dus een man een vrouwelijke auteursnaam zou hebben gekozen, het omgekeerde van wat, niet in Nederland (tot Andreas Burnier!), maar wel in het buitenland voorkwam: de keuze door een vrouw van een mannelijke naam: George Eliot, George Sand.
Potgieter is de eerste die met de 'onbeleefde toegevelijkheid' breekt. Enkele citaten doen vermoeden dat hij zelfs strengere eisen aan vrouwelijke auteurs stelt dan aan mannelijke, een vorm van hoogachting die discrimerend kan uitwerken. Omdat uit de recensies alleen de eraan ten grondslag liggende algemene opmerkingen over de vrouw en het schrijven worden geciteerd, blijft de verheldering, die van de kritiek zelf, helaas ontbreken. Het zou goed zijn geweest als enkele kritieken in hun geheel werden geciteerd; men krijgt nu alleen de theorie, nooit de praktijk, waardoor zo'n hele studie - bij begripsgeschiedenis is dat meer het geval - iets abstracts krijgt.
@@0IER@@0 A 1850 keren de oude krachten terug. Maar die veroorzaken toch lichte emancipatiebewegingen van de kant van de vrouwelijke auteurs zelf. Merkwaardig is dat het recht op wetenschappelijke scholing langzaamaan en licht erkend wordt, terwijl in de letteren het vroegere voorbehoud wordt gehandhaafd. Wetenschap en kunst gaan uiteen. Volgens de auteur bepaalt de geslachtskaraktertheorie vanaf 1800 tot ver in de twintigste eeuw het denken over mannelijkheid en vrouwelijkheid; bij variabele invullingen, verandert er wezenlijk weinig. Dat geeft de studie ook te verstaan, met eentonigheid als onvermijdelijk gevolg. Er blijven de heren en de vrouwen van de schepping. Wanneer, in de romantiek, de vrouwelijke kanten van het kunstenaarschap worden benadrukt, ontstaat de androgyne kunstenaar als ideaal. Maar het vrouwelijke kunstenaarschap wordt hier in het mannelijke gerehabiliteerd.
Het bijzondere is dat de ideen uit de negentiende eeuw zich tot ver in de twintigste voorzetten, waardoor de in 1992 verschenen studie Een hoofdstuk apart, 'Vrouwenromans in de literaire kritiek 1898-1930' van Erica van Boven in veel opzichten een vervolg is op de studie van Toos Streng. Het vrouwelijk schrijverschap wordt als een vaak minderwaardige variant gezien van het schrijverschap. In mijn herinnering ontbreekt later de mannelijke idealisering, met toegeeflijkheid als gevolg, en is er meer sprake van mannelijke hoogmoed. Men prijst de vrouwelijkheid niet het graf in, maar vergoelijkt die wat laatdunkend. Het woord 'damesroman' is al veelzeggend genoeg.
Ik had het over het abstracte karakter van een studie als deze. Dat word mede veroorzaakt door de afwezigheid van een maatschappelijke en religieuze context, aan 'gewone' geschiedenis ook. In een paar regels op pagina 54 wordt de studie ineens verademend concreet: de cijfers van ongehuwden vrouwen van rond 1850 worden genoemd, geordend naar de leeftijden. Dat abstracte karakter is misschien wel het uiterste van elk specialisme: alle voorgaande studies en voorgaande studies van voorgaande studies, de auteur vertrouwd, worden bekend verondersteld. Daardoor blijft het boek dun, het drijft boven een stroom die wij niet kennen. Het is daardoor niet alleen abstract, maar ook irreel, want het raakt geen historische bodem. Zonder zweverig te zijn, zweeft het, het zakelijke en soms kordate taalgebruik van de auteur ten spijt. Misschien is dit wel van dat alles de hoofdoorzaak: studies die pas belangrijk worden binnen een zeer groot geheel, worden zelfstandig gepubliceerd. Binnen dat geheel was de montonie tengevolge van bijna-gelijke citaten ook onmogelijk geweest. De begrippenstudie streeft naar volledigheid. Terecht. Maar het resultaat moet altijd zijn: de ontdekking van de overbodigheid van die volledigheid. Men vindt om het weer te kunnen verliezen.
Het allermooiste en meest komische citaat staat op bladzijde 77. De schrijfster Elise van Calcar heeft werk voorgelegd aan Da Costa. Hij spreekt haar 'met priesterlijke waardigheid', zoals ze het zelf formuleerde, zo toe:
'Zij gezegend, mijne dochter, en heb goeden moed. De Heer heeft u gaven gegeven - gaven van hoofd, gaven van hart, rijkdom van gevoel en fantasie, volheid van gedachten; de Heer zegene en hoede u (...). God heeft de macht van het woord op uwe lippen gelegd, mijn kind - welk een ontzettende verantwoordelijkheid op zoo tedere schouders'
Zij zette haar schouders eronder en ging schrijven. Gewoon. En zo is zij represenatief voor al die bedilde, verheven en daardoor vernederde vrouwelijke schrijvers.
Toos Streng, Geschapen om te scheppen? Opvattingen over vrouwen en schrijverschap in Nederland 1815-1860. Met een woord vooraf van Nelleke Noorderviet, Amsterdam University Press, prijs  35,-

Foto
	Portret van de ongeveer 35-jarige A.L.G. Toussaint, als afgedrukt in De Tijd in 1847.


Opwijk.
Opwijk (plaatselijke uitspraak: "Oppèk") is een plaats en gemeente in de Belgische provincie Vlaams-Brabant. De residentiële en landelijke gemeente ligt in het noordwesten van de provincie. Het dorp vormt sinds 1977 een fusiegemeente met Mazenzele en telt ongeveer 14.000 inwoners.
Geschiedenis.
Opwijk maakte in de middeleeuwen deel uit van de heerlijkheid Dendermonde, in 1355 werd het een allodium van het Graafschap Vlaanderen. Pas vele eeuwen later zou het deel gaan uitmaken van Brabant, waardoor het nu in Vlaams-Brabant ligt.
Geografie.
De gemeente maakt deel uit van de Vlaamse Ruit en de geografische streek Brabantse Kouters. De afstand tot Brussel en Mechelen bedraagt 20 km. Aalst en Dendermonde liggen 12 km van Opwijk.
Kernen.
Bezijdens Opwijk zelf heeft de gemeente nog drie andere kernen, met name Droeshout, deelgemeente Mazenzele en Nijverseel.
Ligging.
Opwijk grenst aan de Vlaams-Brabantse gemeenten Merchtem en Asse en aan de Oost-Vlaamse gemeenten Aalst (deelgemeenten Meldert en Baardegem), Lebbeke en Buggenhout.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeente Mazenzele, zoals ontstaan na de fusie van 1 januari 1977.
Verkeer en vervoer.
Opwijk wordt doorkruist door de N47 die Asse met Dendermonde verbindt, ook is er de N211 naar Vilvoorde en de N411 naar Aalst. Opwijk heeft een station langs spoorlijn 60 van Brussel naar Dendermonde.
Brandweer.
Opwijk beschikt ook over een eigen vrijwillige brandweer, (die sinds de schaalvergroting samenwerkt met de korpsen van Asse en Lennik in de zone Brabant-West).
Bestuur 2013-2018.
Burgemeester is Albert Beerens (Open Vld). Hij leidt een coalitie bestaande uit Open Vld en N-VA. Samen vormen ze de meerderheid met 15 op 23 zetels.
Resultaten gemeenteraadsverkiezingen sinds 1976.
De zetels van de gevormde meerderheid staan vetjes afgedruktDe rode cijfers naast de gegevens duiden aan onder welke naam de partijen telkens bij een verkiezing opkwamen. (*)Leden van de VU kwamen op onder de lijst INZET. (**)1988: OPEN 1994: PRO 2012: VCV-Opwijk

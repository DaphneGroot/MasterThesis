Lijst van bestandsextensies.
Deze lijst van bestandsextensies geeft een overzicht van bestandsextensies zoals die in de informatica worden gebruikt. In het Unix-besturingssysteem, en dus ook bij Linux, bestaan bestandsextensies meestal uit kleine letters. In DOS-systemen kan een bestand maar één extensie hebben, die maximaal drie tekens bevat. Hoewel deze restrictie tegenwoordig bij Windows niet meer bestaat, worden ook onder Windows bestandsextensies vaak beperkt tot 3 of soms 4 tekens. Een bestandsextensie kan gekoppeld worden aan meerdere bestandsformaten. Een bestandsextensie kan dus andere inhoud hebben, terwijl een bestandsformaat altijd een bepaald type inhoud bevat.

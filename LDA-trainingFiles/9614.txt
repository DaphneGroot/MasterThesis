Rauwerd.
Rauwerd (officieel, Fries: Raerd [raart]) is een terpdorp in de gemeente Súdwest-Fryslân. Tot 1 januari 2014 maakte het deel uit van de opgeheven gemeente Boornsterhem. Het dorp is centraal gelegen tussen Leeuwarden en Sneek met 640 inwoners. Tot het gebied behoort de buurtschap Flansum ("Flânsum").
Geschiedenis.
Rauwerd lag oorspronkelijk aan de rivier de Boorne en aan de Middelzee. Tot de gemeentelijke herindeling in 1984 was Rauwerd de hoofdplaats van de voormalige gemeente Rauwerderhem, genoemd naar een van de oude Friese Hempolders van de oude Middelzee. In 1989 werd de officiële naam door de gemeente Boornsterhem ("Boarnsterhim") gewijzigd in het Friestalige Raerd. De bevolking van Rauwerd heeft als bijnaam "De Raerder Roeken", dit vanwege het groot aantal roekennesten op het terrein van de Jongemastate. In 2013 werd de restauratie van de kerk en het orgel afgerond.
Sport.
Het dorp is om de 4 jaar start- of finishplaats van de Slachtemarathon, een culturele marathon over de oude Slachtedijk. Deze dijk kronkelt door het Friese landschap tussen Rauwerd en Oosterbierum.

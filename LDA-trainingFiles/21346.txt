Artiest.
Een artiest of podiumkunstenaar is iemand die haar of zijn talenten gebruikt om "in persoon" in het openbaar op te treden; daaronder kunnen worden begrepen uitvoerende musici en vocalisten van de lichtere genres, toneelspelers, kleinkunstenaars, acteurs, komedianten, goochelaars en illusionisten.
De term wordt in het alledaags Nederlands ook wel gebruikt voor kunstenaars, beoefenaars van de beeldende kunst maar dat is een anglicisme, vanuit verwarring met het Engelse begrip "artist" dat een veel algemenere betekenis heeft.
Veel muziek- en theaterartiesten presenteren ook een of meer televisieprogramma's, al dan niet eenmalig of tijdelijk.

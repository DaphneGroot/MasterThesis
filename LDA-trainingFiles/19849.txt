Southampton (Verenigd Koninkrijk).
Southampton is een stad ("city") en unitary authority in de Engelse regio South East England en telt 253.651 inwoners. De oppervlakte bedraagt 49,8 km².
Southampton ligt in het graafschap Hampshire. De stad is de grootste havenstad van het land.
Geschiedenis.
Hoewel de plek al sinds de steentijd bewoond is en er ooit de Romeinse nederzetting "Clausentum" was gevestigd, begint de grote bloei van Southampton pas met de komst van de Normandiërs in 1066, wanneer de stad dienstdoet als haven van het nabijgelegen Winchester (destijds de hoofdstad van Engeland). Southampton vormt vanaf dat moment de belangrijkste schakel tussen het Engelse en het continentale deel van het Normandische koninkrijk.
Op 10 april 1912 vertrok het bekende schip de RMS Titanic vanaf de haven naar Cherbourg in Frankrijk om vervolgens zijn reis voort te zetten naar New York, waar het schip echter nooit is aangekomen.
Sport.
Southampton is de thuisstad van voetbalclub Southampton FC.

	BEDRIJFSRESULTATEN
	AHOLD heeft het afgelopen boekjaar de omzet met 23,3 procent zien stijgen tot 36,5 miljard, mede door de in maart overgenomen Amerikaanse supermarktketen Stop & Shop. Zonder die overname bleef er een omzetstijging over van 10,2 procent. Bij ongewijzigde valutakoersen zou er sprake geweest zijn van een groei van 20 procent.
In 1996 steeg de Nederlandse omzet met 4,4 procent tot 15 miljard. Bij Albert Heijn, de grootste supermarktketen, was er een toename van 5 procent. Schuitema noteerde een plus van 4,1 procent.
In het afgelopen jaar steeg de omzet in de Verenigde Staten, inclusief Stop & Shop, met 34,8 procent tot 11,2 miljard dollar. Zonder Stop & Shop was er een groei van 8,5 procent.
De omzet in Azië - Ahold heeft daar sinds kort enkele activiteiten opgestart - bedroeg 57,6 miljoen. In Portugal, Tsjechië en Polen, de drie Europese landen waar Ahold buiten Nederland actief is, klom de omzet met 32,8 procent tot 2,5 miljard. Vooral Portugal scoorde goed, maar ook de omzet in Tjechië steeg.


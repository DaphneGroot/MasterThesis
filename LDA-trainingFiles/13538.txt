Hans Ree.
Hans Ree (Amsterdam, 15 september 1944) is een Nederlandse schaakgrootmeester, schrijver en columnist.
Ree's toptijd als schaker duurde van ongeveer 1965 tot eind jaren 80. In 1964 en 1965 werd hij Europees kampioen tot 20 jaar. In 1968 werd hij meester, in 1980 grootmeester.
Ree deed van 1967 tot 1987 mee in elk Nederlands kampioenschap schaken. Hij won het, al dan niet gedeeld in 1967, 1969, 1971 en 1982. Van 1968 tot 1986 deed hij vrijwel onafgebroken mee aan de hoofdgroep van het Hoogovenstoernooi. Van 1966 tot 1984 maakte hij deel uit van het Nederlands olympiade team, meestal met een ruime plus-score.
Ree heeft een schaakcolumn in NRC Handelsblad. Van 2001 tot 2007 was hij de drager van de Euwe-ring. Op 7 augustus 2007 droeg hij deze ring tijdens een bijeenkomst in Groningen over aan Genna Sosonko.
1.Pf3 c5 2.g3 Pc6 3.Lg2 g6 4.0-0 Lg7 5.d3 d6 6.e4 e5 7.Pc3 Pge7 8.a3 0-0 9.b4 h6 10.b5 Pd4 11.Pd4 cd 12.Pe2 Ld7 12.c3 dc 13.Pc3 Da5 14.Db3 Tfc8 15.Lb2 a6 16.a4 Le6 17.Da3
Daarnaast was Hans Ree een van de oprichters van de Freelancers Associatie.

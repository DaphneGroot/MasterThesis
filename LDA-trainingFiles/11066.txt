Echt-Susteren.
Echt-Susteren () is een gemeente in de Nederlandse provincie Limburg. De gemeente telt inwoners (, bron: CBS) en heeft een oppervlakte van 103,47 km² (waarvan 1,16 km² water). Het is samen met de naastgelegen gemeente Sittard-Geleen, Vaals en Gulpen-Wittem een van de gemeenten in Nederland die aan zowel Duitsland als België grenzen.
Algemeen.
De gemeente is in 2003 ontstaan als gevolg van een fusie tussen de voormalige zelfstandige gemeenten Echt en Susteren.
Het dorp kent het Connect College als middelbare school waarnaar ook kinderen uit omringende gemeenten naartoe gaan om te bezoeken. De school telt ongeveer 1600 leerlingen, verdeeld over de unit vmbo en unit havo/vwo. De school bevindt zich tussen de gemeente Echt-Susteren en Maasbracht in.
Kernen.
Echt-Susteren telt 10 officiële kernen (steden, dorpen en gehuchten). De plaatsnaamborden zijn overal tweetalig; in het Nederlands en in het plaatselijke Limburgs. Deze Limburgse namen zijn gekozen door de inwoners van de plaatsen en kunnen afwijken van de Veldekespelling.
Buurtschappen.
Aasterberg, Baakhoven, Berkelaar, Echterbosch, Gebroek, Hingen, Illikhoven, Kokkelert, Oevereind, Ophoven, Oud Roosteren, Putbroek, Spaanshuisken en Visserweert.
Topografie.
"Topografische kaart van gemeente Echt-Susteren, per maart 2017. Klik op de kaart voor een vergroting."
Voorzieningen.
Er zijn sportfaciliteiten voor voetbal, tennis, fitness, volleybal, zwemsport, en atletiek. De gemeente huisvest een bioscoop, kartcentrum, overdekte speeltuin en een winkelcentrum.
Uitzendgemachtigde is de Lokale Omroep Echt-Susteren, in de volksmond beter bekend als de "LOES". L.O.E.S. zorgt 24 uur per dag voor horizontale radio- en (af en toe) tv-uitzendingen. Ook is er Echt-Susteren webTV.
Bedrijventerreinen.
Er bevinden zich in de gemeente Echt-Susteren 6 bedrijventerreinen, waarvan 4 in Echt (De Berk, Businesspark ML, In de Bandert en De Loop) en 2 in Susteren (De Wolfskoul en Dieterderweg). Gezamenlijk beslaan de bedrijventerreinen een grootte van ongeveer 284 hectare.

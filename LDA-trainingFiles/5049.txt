	SPOORWEGEN
	De Nederlandse Spoorwegen hebben vrijdag en zaterdag in totaal 90.000 mensen naar Leeuwarden vervoerd. Dat is twee maal zo veel als tijdens de Elfstedentocht van 1986. Er reden 20.000 reizigers tussen Leeuwarden en Harlingen en Leeuwarden en Stavoren. Vanaf 16.00 uur, direct na de huldiging, kwam de grote stroom Friesland-uit op gang. Elk kwartier vertrokken vanuit Leeuwarden treinen naar Zwolle en vervolgens verder richting Amersfoort-Utrecht. Per uur gingen naar schatting vijf- tot zesduizend reizigers naar het zuiden en nog eens duizend passagiers richting Groningen.


	TELEGRAAF
	Het dagblad De Telegraaf rectificeert in de krant van vandaag een artikel over het Octopus-syndicaat en makelaar H. Mens. Daarmee is een kort geding van de baan. De Telegraaf schreef afgelopen vrijdag dat het Octopus-syndicaat Mens bij een vastgoedtransactie voor enige miljoenen guldens heeft opgelicht. De krant zal nu melden dat er geen enkele relatie bestaat tussen enerzijds het Octopus-syndicaat en Johan V., alias de Hakkelaar, en anderzijds de makelaar.
De Telegraaf geeft verder geen commentaar.


Valkyre.
Valkyre is een Belgische metalband met invloeden van gothic metal, klassieke muziek, folkmuziek en melodieuze metal.
Biografie.
Valkyre werd eind 2004, begin 2005 opgericht door Kris Scheerlinck, nadat hij zijn eerdere band, Sengir, had moeten verlaten. De band bestaat uit zeven goed geoefende muzikanten, afkomstig uit verschillende muziekgenres, maar met dezelfde interesse: melodieuze, atmosferische metal.
Valkyre's stijl kan worden omschreven als een combinatie van gothic metal, klassieke muziek, folkmuziek en melodieuze metal. De groep is be√Ønvloed door bands als Therion, In Extremo, Nightwish en Kamelot.
Slechts enkele maanden na hun eerste optredens, besloot de band een demo op te nemen in de herfst van 2005 in de Excess Studio in Rotterdam (Nederland) met Hans Pieters, bekend van After Forever, Epica en Gorefest. Deze demo was te koop vanaf het voorjaar van 2006.
In mei 2007 werd de vuurdoop gehouden van de nieuwe violist Cid Jimenez Guisado, nadat Joris Derder zijn activiteiten bij de band had gereduceerd tot orkestratie en koren en besloot zich meer te richten op zijn werk bij het Vlaams Radiokoor en zijn studie aan het conservatorium.
De nieuwe demo "Consolamentum" was beschikbaar vanaf oktober 2007 en werd eveneens opgenomen in de Excess-studio onder leiding van Hans Pieters.
In november 2007 verliet zangeres Mieke Diependaele de band.
Na een onderbreking van twee jaar, een 100-tal optredens in het binnen- en buitenland en een serieuze bandledenwisseling (enkel Kris Scheerlinck blijft nog over van de originele samenstelling), tekende Valkyre in 2013 hun eerste platencontract bij het Duitse label Valkyrie Rising. Hieruit volgde in 2014 hun debuutalbum "Our Glorious Demise".

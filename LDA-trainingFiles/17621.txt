 ING OPENT MOGELIJKHEID SPAARRENTE TE FIXEREN. 
 AMSTERDAM, 16 sept (Reuter) - Het principe van gefixeerde rente heeft op maandag eindelijk zijn weg gevonden van hypotheken, deposito's en obligaties naar spaarrekeningen. 
 ING Bank heeft vanaf vandaag een spaarrekening waarop een vaste rente wordt uitgekeerd gedurende de gehele looptijd. 
 "Perspectiefsparen heeft een vaste looptijd van vijf jaar. De helft van elke oorspronkelijke storting kan zonder kosten worden opgenomen", zei ING, eraan toevoegdend dat de minimum inleg 10.000 gulden bedraagt en dat strafkorting bij volledige opname twee procent is. 
 De rentevergoeding bedraagt bij introduktie 4,6 procent. 
 - Amsterdam newsroom +31 20 504 5000, Fax +31 20 504 5040. 
 (c) Reuters Limited 1996. 

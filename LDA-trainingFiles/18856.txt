Antoing.
Antoing is een stad en gemeente in de Belgische provincie Henegouwen. De stad telt ruim 7500 inwoners.
Kernen.
Naast Antoing zelf bestaat de gemeente verder nog uit de deelgemeenten Maubray, Péronnes-lez-Antoing, Bruyelle, Calonne (Caloen) en Fontenoy.
Kaart.
Antoing, deelgemeenten en buurgemeenten. De gele gebieden zijn bebouwde kernen.
Politiek 2007-2012.
Het bestuur van Antoing bestaat uit de PS die de meerderheid van de zetels heeft.
Demografische ontwikkeling van de fusiegemeente.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Economie.
CBR cementfabriek en de kerk van Calonne
In Antoing aan de oevers van het Schelde ligt CBR Antoing. CBR Antoing is een producent van Portlandcementklinker, een belangrijke grondstof voor de cementfabrieken van de groep in Gent, Rotterdam en IJmuiden. CBR Antoing maakt onderdeel uit van HeidelbergCement. In 2011 werkten er ongeveer 90 mensen en werd 840.000 ton klinkers geproduceerd. De fabriek van Antoing gebruikt kalksteen afkomstig uit de groeve van de "NV Carrière d’Antoing". Deze groeve is volledig in handen van CBR. Voor de productie van klinker is nodig kalksteen, waaruit het carbonaat verwijderd is bij hoge temperatuur, silicium, aluminiumoxide en ijzeroxide. De eerste twee bestanddelen zijn afkomstig uit de eigen kalksteengroeve en de rest wordt van elders aangevoerd. De fabriek gebruikt ongeveer 1,25 miljoen ton kalksteen per jaar. In 2009 werd bijna de volledige productie per binnenvaartschip getransporteerd naar de maalderijen van Gent, Rotterdam en IJmuiden. In 2009 stootte de fabriek bijna 650.000 ton CO2 uit.

	Jackie Chan rijgt cliches met plezier aaneen
	First Strike van Jackie Chan. Met Jackie Chan. In City 5 en Path Scheveningen.
Jackie Chan, de 34-jarige vechtjas uit Hongkong, was een paar dagen de grote ster van het Rotterdamse filmfestival. Een gewone, aardige man, er vooral op uit om het publiek een gezellige avond te bezorgen.
Hij werd ooit de nieuwe Bruce Lee genoemd, naar de overleden koning van de kung fu, maar ontwikkelde zijn eigen stijl door de heftige knokscnes te voorzien van een weldadig relativerende dosis humor. Jackie haat geweld en is vies van bloed.
Zijn nieuwste succes First Strike was in Rotterdam een ouderwetse happening in een stampvolle zaal, voor een niet gering deel bezet door in Nederland woonachtige Chinezen. De film werkt ook het best in zo'n zaal vol fans, want de grappen van Chan zijn gericht op een enthousiast meelevend publiek. Inhoudelijk stelt de actiekomedie weinig voor. Het is een aaneenschakeling van aan James Bond ontleende clichs, maar wel met veel plezier aan elkaar gebreid.
Echt knap is het spectaculaire einde in een aquarium met haaien. Daar vooral zie je dat Chan en zijn maatjes meer zijn dan amateurs die maar wat aanklungelen. PvB


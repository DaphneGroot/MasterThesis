 UNIGRO BOEKT 38 PROCENT HOGERE HALFJAARWINST. 
 HOUTEN, 11 okt (Reuter) - Unigro NV heeft meegedeeld dat haar netto winst in de eerste helft van het boekjaar 1996/97 met 38 procent is gestegen van 12,1 miljoen tot 16,7 miljoen gulden. 
 Het supermarkten-en groothandelsconcern handhaaft de prognose dat ook over het hele boekjaar, dat op 1 februari is begonnen, een verdere winstgroei wordt verwacht. 
 In het eerste halfjaar trok het bedrijfsresultaat met zeven procent aan tot 29 miljoen gulden en de winst uit gewone bedrijfsuitoefening voor belastingen groeide met 15 procent tot 27,8 miljoen. De halfjaaromzet steeg met 3,2 procent tot 2,23 miljard gulden. 
 (c) Reuters Limited 1996. 

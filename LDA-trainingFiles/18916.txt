Steenput.
Steenput (Frans: "Estaimpuis") is een dorp en gemeente in de Belgische provincie Henegouwen. De gemeente telt ruim 10.000 inwoners. De landelijke gemeente ligt in het westen van de provincie, tegen de grens met Frankrijk en de grootstedelijke agglomeratie rond de Franse stad Rijsel. De Franse naam "Estaimpuis" van dit plaatsje is een fonetische nabootsing van het woord Steenput. Deze Nederlandstalige naam is de oorspronkelijke naam van dit plaatsje dat, samen met de omliggende dorpen, behoorde tot het Nederlandse taalgebied. Door de gemeente loopt het Spierekanaal, vlak langs het riviertje de Grote Spiere dat rechtgetrokken is.
Kernen.
De fusiegemeente telt zeven deelgemeentes. Naast Steenput-centrum zijn dit nog Bailleul, Estaimbourg, Evernijs ("Evregnies"), Leers-Nord (gemeentehuis), Néchin en Saint-Léger (Sint-Legiers).
Steenput zelf, Leers-Nord en Néchin liggen tegen de Franse grens, net buiten de grootstedelijke agglomeratie van Rijsel. De bebouwing van Leers-Nord is vergroeid met die van de gemeente Leers in Frankrijk.
Kaart.
Steenput, deelgemeenten en buurgemeenten. De gele gebieden zijn bebouwde kernen.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2013-2018.
Het bestuur van Estaimpuis bestaat uit de PS die de meerderheid van de zetels heeft.
Sport.
Voetbalclub RRC Estaimpuis is aangesloten bij de KBVB. De club speelde enkele jaren in de nationale reeksen.

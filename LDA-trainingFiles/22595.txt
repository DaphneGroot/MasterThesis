Pantheon (religie).
Pantheon (uit het Grieks: παν ("pan") = alles, θεος ("theos") = god) is de benaming voor het totaal van godheden. De term wordt in het bijzonder gebruikt wanneer, zoals in de Griekse mythologie, de godenwereld een duidelijke structuur krijgt, met een bepaalde hiërarchie, omschreven familieverhoudingen en afgebakende taken. Voor deze structurering valt vooral Homerus de eer ten deel.
De term kan ook verwijzen naar alle goden van een andere dan de Griekse mythologie of van een bepaalde religie. De familiebanden en hiërarchie in zulke pantheons zijn bij veel volken terug te voeren naar voorouderverering of aanbidding van patriarchen.

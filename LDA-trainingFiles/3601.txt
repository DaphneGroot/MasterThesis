	Lijk onder water
	'Een meeslepende misdaadroman in de traditie van Minette Walters en Ruth Rendell' - het komt niet vaak voor dat zo'n uitgevers-blurb werkelijk hout snijdt. De aanbeveling van Meulenhoff voor Een gelijkenis in steen ( 36,90) is op die regel een uitzondering. De thriller van de Britse schrijfster J. Wallis Martin kan wat spanning, intelligente constructie en psychologische diepgang betreft inderdaad tippen aan het werk van gevestigde collega's.
Alleen al aan de beeldende openingsscne is goed te merken dat Wallis Martin ook filmscenario's maakt. In Zuid-Engeland dalen duikers af in een waterreservoir om naar waardevolle voorwerpen te zoeken in een twintig jaar geleden verzonken huis. Wat vinden ze echter in een muurkast? Een in verregaande staat van ontbinding verkerend lijk.
De dode is de jonge studente Helena, twintig jaar geleden als vermist opgegeven. De vondst alarmeert de inmiddels gepensioneerde rechercheur Driver, die zijn onderzoek indertijd moest staken bij gebrek aan een lijk. Al die jaren heeft hij vermoed dat Helena is vermoord door haar vriend Ian, wiens verklaring - maar waarom? - door twee andere studenten wordt gedekt. Driver is vastbesloten Ian alsnog tot een bekentenis te dwingen. Tergend langzaam wordt duidelijk dat de ontdekking van n¢g twee lijken, een oud en een nieuw, de zaak een zwiep geeft in een onvermoede richting.
Wallis Martin beschrijft prachtig hoe de onopgeloste moord twintig jaar lang het leven van de betrokkenen heeft benvloed. Stijl en aanpak van het verhaal maken zeer nieuwsgierig naar haar andere thrillers. Aan Een gelijkenis in steen kleeft maar n nadeel. De Nederlandse uitgave hapert en dat ligt meer aan de eindredactie dan aan de vertaler. Lees het origineel: A Likeness in Stone (Hodder & Stoughton, import Nilsson & Lamm;  63,35).
Jacomijn de Raad
Kerk verdedigt zich
 De voormalige oorlogscorrespondent Arturo Prez-Reverte (46) heeft sinds een jaar of vier een nieuwe roeping die hem inmiddels wereldfaam heeft bezorgd (plus het vooruitzicht van een aantal verfilmingen). In 1993 zette de Spanjaard zich aan het schrijven van wat te omschrijven valt als literaire thrillers. Spannende boeken met veel diepgang, met intelligente zijpaden en met veel verwijzingen naar de wereldliteratuur.
Wat dat laatste betreft valt het in Het trommelvel (de Prom;  49,50) wel mee. In zijn voorlaatste boek, De club Dumas (op het ogenblik verfilmd door Roman Polanski), trok Prez-Reverte zowat alle registers open; kijk alleen al naar de titel. Lezers die zich niet te veel willen laten afleiden van - simpel gesteld - moord en ontknoping, kunnen dus gerust zijn, al maakt de Spaanse schrijver het hun nooit erg gemakkelijk.
Sevilla is het decor van Het trommelvel, waarin een eigenzinnige, boerse pastoor, een gedwee kapelaan en een Amerikaanse non zich met hand en tand verdedigen tegen de afbraak van hun eeuwenoude kerkje. Uiteraard zitten achter de 'barbaarse plannen' projectontwikkelaars.
Wanneer in de kerk twee doden vallen en de paus in zijn priv-computersysteem leest dat het kerkje 'uit zelfverdediging doodt', wordt pater Quart (agent van de Vaticaanse geheime dienst) naar Sevilla gestuurd. Op haar beurt zet de op de kerkgrond azende bank drie kleurrijke figuren in: de fantast Don Ibrahim, de ex-bokser El Porto en de verlepte flamencozangeres La Ni¤a Pu¤ales, die voor het slapstick-element zorgen.
Er ontwikkelt zich dan een prachtig en boeiend verhaal, waarin de plot min of meer ondergeschikt is aan het woordenspel, aan het eerbetoon aan Sevilla, aan het gegoochel met heden en verleden en aan de lichte bespotting van de katholieke kerk.
Frans van Schoonderwalt
Vertaald:
- Het leven van Beth March verandert in een nachtmerrie wanneer haar man bij een auto-ongeluk omkomt. Hij blijkt haar niet alleen te hebben bedrogen, maar ook bestolen. En haar beste vrienden lijken in het complot te zitten. Leugens om bestwil (Little White Lies) is het debuut van Elisabeth McGregor (Unieboek;  29,90).
- Shank is in gevangenisjargon een tot wapen geslepen voorwerp. Het is de titel van Roderick Anscombe's originele debuut. Tot levenslang veroordeeld wegens moord op zijn vrouw, ontsnapt Dan Cody met behulp van een verpleegster. In brieven aan een tv-presentatrice vertelt hij over het leven in de gevangenis, zijn ontsnapping en het allesbehalve happy end (Het Spectrum;  37,50).
- De journalist (A Firing Offense) is een knappe thriller, in de traditie van Grisham, over een Amerikaanse journalist die in zijn drang naar scoops steeds een stapje te ver gaat. Geschreven door David Ignatius, redacteur bij The Washington Post. Wordt verfilmd door Tom Cruise (Van Holkema & Warendorf;  29,90).


Geldenaken.
Geldenaken (Frans: "Jodoigne", Waals: "Djodogne") is een stad in België. Het ligt in de provincie Waals-Brabant, niet ver van het Vlaamse Hoegaarden. Een beek, de Grote Gete, komt door Geldenaken.
De stad Geldenaken werd voor 1217 door de Brabantse hertog Hendrik I binnen de gelijknamige heerlijkheid gesticht, die hij al sinds 1184 in zijn bezit had. Vervolgens ontwikkelde Geldenaken zich tot regionaal marktstadje. In 1568 vond de Slag bij Geldenaken plaats tussen Willem van Oranje en de Hertog van Alva. De hertog won en beëindigde hiermee Oranjes eerste invasie.
Een aantal gebouwen in Geldenaken hoort bij het beschermd erfgoed van België. De RAVeL 2, een landelijke fietsroute, komt door Geldenaken.
Kernen.
De gemeente bestaat behalve Geldenaken nog uit de deelgemeenten Dongelberg, Jauchelette, Lathuy, Malen ("Mélin"), Opgeldenaken ("Jodoigne-Souveraine"), Petrem ("Piétrain"), Sint-Jans-Geest ("Saint-Jean-Geest"), Sint-Remigius-Geest ("Saint-Remy-Geest") en Zittert-Lummen ("Zétrud-Lumay"). In deelgemeente Sint-Jans-Geest ligt ook het dorp Sint-Maria-Geest.
Demografische ontwikkeling.
Alle historische gegevens hebben betrekking op de huidige gemeente, inclusief deelgemeenten, zoals ontstaan na de fusie van 1 januari 1977.
Bestuur 2007-2012.
Het bestuur van Geldenaken bestaat uit de lijst UC van burgemeester Wahl, die de meerderheid van de zetels heeft.

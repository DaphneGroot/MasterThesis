	Geen extra geld voor veldrijders
De KNWU heeft geen extra geld voor de veldrijders die op 2 februari deelnemen aan de wereldtitelstrijd in MÃ¼nchen. Voorzitter Joop Atsma zei dit in een eerste reactie op een brief die de wielerbond vrijdag heeft gekregen.
De Vereniging voor Beroepswielrenners (VVBW) eist namens de renners in dit schrijven een vergoeding van ongeveer 1600 gulden per persoon. De KNWU biedt 400 gulden. Een wereldtitel levert nog eens 5000 gulden op. 'Dit bedrag moeten de rijders zien als een stimulans. Ondanks het geld dat we van de Rabobank krijgen, moeten we er zelf nog enkele duizenden guldens op toeleggen. Een bedrag van 1600 gulden is dus niet aan de orde', sprak Atsma.


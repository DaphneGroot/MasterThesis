	Creatieve ritselaar met hart voor motoren
	@@0IER@@0oFBOFo*'O PA' kun je Lee van Dam met zijn 48 jaren nog niet noemen, maar duikt de Drent in zijn doos met oude foto's, dan past de rol van grootvader hem naadloos. Het ene na het andere verhaal rolt uit zijn archiefmappen vol herinneringen.
Van Dam begon in 1967 zijn activiteiten in de motorsport. Hij deed aan grasbaanracen. 'En als studentje begon ik met fotograferen en schrijven voor motorsportbladen. Ik ging naar de motocross, naar verre Grote Prijzen, belde daar vandaan met redacties en zorgde dat ik mijn materiaal kwijt kon.
'Er was nog niet veel concurrentie. In mijn universiteitstijd had ik zelfs al een werknemer, Hans van Loozenoord, die tegenwoordig verslaggever is bij de NOS. Als ik college had, schreef hij zijn verhaaltjes op mijn kamer.'
De jonge Van Dam had ontegenzeggelijk organisatorische kwaliteiten. 'Toen ik nog op de HBS zat, sloot ik al contracten af voor motocrossers uit de buurt. Wybe Pltz, een regionale held, vroeg me het eerst. Ik sprak een beetje Frans en Engels. Later volgden Wolsink en Karsmakers.
'Ton van Heugten nam me van de solo's mee naar de zijspancross. Drie jaar later reden er veertig combinaties rond en maakten we tournees door de Verenigde Staten. Ik cordineerde de wedstrijden in Europa. Ik ergerde me aan de rol van Camel, een grote sponsor.
'Deze tabaksfabrikant eiste, zonder groot geld te betalen, dat bij de Grand Prix' alle coureurs een hesje met hun merknaam droegen. Daarmee breek je de sport af. In een kostbare sport als de motorsport moet je de sponsors aan hun trekken laten komen. Ik heb met HB het Suzuki-team van Geboers ondersteund, maar al bij de tweede wedstrijd kregen we een advocaat op ons dak. Alle HB-stickers moesten eraf, Camel eroverheen.'
Provinciegenoot Egbert Streuer haalde Van Dam over uit de prut te stappen. De bebaarde zijspancoureur moet onder de indruk zijn geweest door de handigheid van de besnorde manager. Van Dam onderscheidde zich al in zijn jonge jaren door contacten met bokspromotor Don King.
Er komen op zijn kantoor in Assen meer foto's op tafel. Van Dam deed de begeleiding van actrice Willeke van Ammelrooij in de Verenigde Staten. Zij mocht met Muhammed Ali op de foto. Nog een foto: Van Dam regelde de Europese tournee van Sammy Davis junior. 'Ik wist niks van muziek, maar nam een organisator in de arm. Er werden twaalf concerten gehouden, maar ik had de rechten.'
Die creatieve ritselaar ging zich bemoeien met de loopbaan van Egbert Streuer. Streuer werd drie keer wereldkampioen. 'Egbert reed, ik deed de commercie. Met dat verhaal zijn we binnengelopen. Ik kreeg van tabaksfabrikant BAT de sponsoring van North State in handen. Later werden het Barclay, Lucky Strike en Hollywood.
'Streuer was een perfecte man om mee te werken en bovendien zeer intelligent. Als hij had geschaakt, was hij grootmeester geweest. Ik heb wat aan zijn presentatie moeten doen. Hij werd een bekende Nederlander, populair omdat hij zichzelf bleef. Het liefst at hij onderweg in chauffeurscafs.
'Ik heb hem commercieel begeleid. Wilde Philips niks in de snelheidssport doen, kreeg ik ze met Car Lights wel zo ver. Het is geen car, zeiden ze in Eindhoven. Het is een sidecar, zei ik. Monteerden we een grote lamp voor op het zijspan. Later reed hij voor Philips Car Stereo, kon de pers tijdens de race met hem praten. Maar dat vond Egbert flauwekul.'
Midden jaren tachtig kreeg de motorsport al te maken met de verboden op tabaksreclame zoals PvdA'er Wallage die vorig weekeinde weer aan de orde stelde. 'Reden we in Duitsland met Lucky Streuer in plaats van Strike op de kuip. Dat heette een vondst. Het verbod lost niets op. De budgetten gaan het land uit en de racebeelden met reclame bereiken Nederland met al die tv-zenders toch wel.'
Van Dam wist altijd wel raad met het geld dat tabaksfabrikanten aan hun merkreclame wensten te besteden. Bij het vallen van de naam Barclay lacht hij van oor tot oor. 'We namen voor de TT Streuer, Spaan, Schouten, Van Dulmen en Middelburg onder contract. Die laatste twee hadden nog ruzie. Toen heb ik ze in een hotel de vredespijp laten roken.'
De promotor, merchandiser, organisator c.q. manager rustte niet op zijn lauweren. Hij verbreedde zijn horizon. Van Dam organiseerde racefestivals en Amerikaanse dagen op Zandvoort ('tachtigduizend mensen binnen, tachtigduizend buiten'), deed het WK enduro in Nederland, richtte het WK ijsspeedway in, met vorig jaar zelfs de Grote Prijs van Siberi. 'Een vliegtuig vol coureurs en hostesses vanuit Moskou, het stadion van Krasnojarsk volgeplakt met onze reclame en zeven uur live-televisie op het Russische continent.'
Het mooiste was Parijs-Dakar. 'Vijf keer gedaan. Hadden we een heel team, met Anne Kies als kopman. Kies werd achtste. We dumpten een compleet motorblok uit het vliegtuig. Ik reed met onderdelen door Mauretani en in tenten sleutelden we illegaal aan die motoren. Je maakte veel mee op zulke trajecten.'
In diezelfde woestijn verongelukte Van Dams rijder Bert Oosterhuis. Het was een van de weinige keren dat de zakenman in aanraking kwam met de harde realiteit van de snelheidssport. 'Oosterhuis was bezeten. Hij zocht altijd hoe ver hij kon gaan. Het was een moeilijke zaak. Het team is doorgegaan. Sommigen wilden stoppen. Dat zijn mensen die geen rekening houden met het feit dat in deze sport de dood kan meerijden. Ik stond nooit testritten toe zonder dat een ziekenauto aanwezig was.'
In zijn breed geschakeerde loopbaan werd Van Dam ook secretaris van de organisatie van zijspancoureurs. Dat werd een pijnlijk hoofdstuk. 'De wereldfederatie FIM verkocht de rechten van het WK aan de Formule 1-baas Ecclestone. In de overeenkomst was de zijspanklasse in een aanhangsel ondergebracht. Alleen de soloklassen hadden prijzengeld.
'Dat van ons zou later ingevuld worden. Dat is nooit gebeurd. Ik was van mening dat de organisatoren toch wel over de brug zouden komen als we maar in het programma bleven. Toen werd de ISRA alsnog geld geboden (250 mille) om twee jaar later uit de Grand Prix' te verdwijnen. Dat was een premie op je eigen dood. Achter mijn rug heeft Van Kempen, de door mij aangestelde rennerscordinator, dat contract ondertekend.' Exit secretaris Van Dam.
In die tijd weigerde de zijspanracerij bovendien de Grote Prijs van Brazili te bezoeken. 'Hollywood was de sponsor. Dat zou alles betalen, maar er was jaloezie ten opzichte van Streuer en Biland die door dat merk gesponsord werden. Al dat geld is toen in een Indycar-project in Amerika gestopt.'
Van Dam leek alles te hebben gedaan in zijn leven, 'alleen een Grand Prix-wegrace had ik nog nooit georganiseerd.' Twee jaar geleden nam de Drent zijn kans waar. 'Ik was betrokken geweest bij de Grote Prijzen van Goiania, in het binnenland van Brazili. Ik had een eigen bedrijf in Sao Paulo - Vadam - en ben naar de burgemeester van Rio gestapt. Die heeft net zo veel onderdanen als onze koningin hoor.'
Weer twee foto's, van Van Dam en de burgemeester, en van het gerenoveerde circuit. 'Ik vroeg Cesar Maior wat hij met het Nelson Piquet-circuit wilde. Hij wilde er weer races hebben. Ik kreeg voor twee proefjaren de rechten van Dorna, de Spaanse marketeer, en nam mijn eigen organisatie uit Assen mee. Vorig jaar werd het een toestand. Knipte een schuldeiser de kabels van het gesloten tv-circuit en de tijdwaarneming door. Toen heeft ook de kleine Van Dam gezweet.
'Ik heb die burgemeester na de race gefaxt dat ik er mee zou stoppen. Ik was nog niet thuis of hij hing al aan de lijn. Rio betaalde mijn verlies en of ik het nog n keer wilde proberen. Dat is toch een onderneming van een miljoen of zeven. Nu hebben we een vijfjarig contract, voor de Lucky Strike Rio GP.'
Dat commercile voorvoegsel staat dit jaar voor het laatst op het affiche van de Dutch TT. Van Dams merk bouwt af in Nederland. De persbox is niet meer gehuurd. De TT-nacht heeft een andere sponsor. 'Er is bij BAT een Canadees gekomen, Moser. Die wil de fondsen van Lucky Strike en 555 samenvoegen tot een groot budget voor de Formule 1. Villeneuve moet rijden.
'Motorsport kost tussen de vijftien en twintig miljoen dollar, Formule 1 zeker vijf keer zoveel. Mijn belangen liggen ook veel minder in de sport. Ik maak tegenwoordig asbakken, aanstekers, petjes, jassen, programmabladen. Ik heb drie grote wagens rijden voor de verkoop van die artikelen bij de Grote Prijzen. Hier in Assen heb ik vijfhonderd mensen aan het werk. Op het circuit ben ik nauwelijks, want ik doe alles vanuit het kantoor.' Zou Van Dams hart een beetje bloeden?

Foto
	Lee van Dam. FOTO HARRY TIELM/DGP


Amerikaanse schaarbek.
De Amerikaanse schaarbek of zwarte schaarbek ("Rynchops niger") is een vogel uit de familie meeuwen (Rhynchopidae).
Kenmerken.
Schaarbekken zijn vrij grote vogels (46 cm met 110 cm vleugelspan), die in vlucht wel op hun verwanten de sterns lijken. Het verenkleed heeft een bruinzwarte bovenzijde en kruin en een witte onderzijde. De zwarte snavel is aan de kop oranje. De vogel heeft oranje poten.
Leefwijze.
Hun manier van voedsel zoeken is echter uniek. In plaats van naar vis te duiken, zoals de sterns doen, scheren zij met wijdopen snavel rakelings over het wateroppervlak met de punt van hun ondersnavel als een open schaar door het water snijdend. Als zij op een visje stuiten sluiten ze bliksemsnel de snavel.
Verspreiding en leefgebied.
De soort komt voor langs de kusten van Noord- en Zuid-Amerika. Ook in Suriname worden ze regelmatig langs de kust waargenomen, het is echter niet bekend of ze er ook broeden.

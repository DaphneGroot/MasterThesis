Stadsbus.
Een stadsbus is een bus die bijzonder geschikt is om in te zetten op stadslijnen. Stadsbussen hebben minder zitplaatsen en meer staanplaatsen in vergelijking tot streekbussen en zijn daardoor geschikt voor kortere afstanden. Zo heeft een 12-meterbus zo'n 30 zitplaatsen en voorin vaak 2+1- of 1+1-stoelopstelling. Achterin is er vaak een 2+2-stoelopstelling. De stadsbus heeft meestal ook meer en/of bredere deuren dan een streekbus. Tegenwoordig worden stadsbussen meestal met een lage vloer afgeleverd. Voor de komst van de lagevloerbussen, had een stadsbus al i.t.t. de streekbus een vlakke vloer.
De trolleybus en de brandstofcelbus zijn vrijwel altijd stadsbussen.
Zowel in Nederland als BelgiÃ« (maar ook in andere landen) werden stadsbussen vaak gemaakt naar een "standaard" ontwerp. In Nederland werd dat gedaan onder de CSA van 1966-1988. In die periode verscheen de bekende wijnrode bus in het Nederlandse straatbeeld. Later werden deze vervangen door een nieuw tomaatrood type. Rond 1990 stapten veel busmaatschappijen af van het standaardbusconcept. Vanaf dat moment voerden de busmaatschappijen ook hun eigen kleurstelling. Toch zijn ook nu nog dezelfde bustypen in verschillende steden van Nederland te vinden.

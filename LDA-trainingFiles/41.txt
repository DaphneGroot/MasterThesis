	PERSOONLIJK
	J.F. SALA is benoemd tot burgemeester van Wageningen. De PvdA'er Sala (47) is nu nog burgemeester van Brielle. Hij volgt in Wageningen D66'er M. Jager die vorig jaar commissaris van de koningin in Flevoland is geworden.
Voor de vacante post in Wageningen was uitzonderlijk veel belangstelling. Maar liefst 49 kandidaten solliciteerden. Onder hen waren 29 burgemeesters. Een groot deel van de sollicitanten was van PvdA-huize. Sala zal op 16 februari in zijn nieuwe ambt beginnen.


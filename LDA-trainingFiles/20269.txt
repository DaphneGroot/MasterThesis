Antonijnse dynastie.
De Antonijnse dynastie is een dynastie van Romeinse keizers die aan de macht was van 138 tot 192. De keizers van het Antoninische Huis maken deel uit van de Adoptiefkeizers met uitzondering van Commodus. Op het eerste gezicht is er geen sprake van een echte dynastie om dat er geen directe verwantschap tussen de keizers lijkt te bestaan. Verwantschap bestaat echter wel via de keizerinnen, aangezien echter de keizerlijke dochters zo veel mogelijk worden gehuwd met de aangenomen zoons. Uiteindelijk is Antoninus Pius zowel de adoptief grootvader (via Marcus Aurelius) als de echte grootvader (via Faustina de Jongere) van Commodus.
De Antonijnse dynastie eindigt met de moord op Commodus op 31 december 192 en wordt na een burgeroorlog in 193 opgevolgd door de Severische dynastie.

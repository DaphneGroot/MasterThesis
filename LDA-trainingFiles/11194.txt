Ouder-Amstel.
Topografische gemeentekaart van Ouder-Amstel, december 2016
Ouder-Amstel () is een gemeente in de Nederlandse provincie Noord-Holland. De gemeente telt inwoners (, bron: CBS) en heeft een oppervlakte van 26,15 kmÂ². De gemeente Ouder-Amstel maakt deel uit van de plusregio Stadsregio Amsterdam.
De gemeente Ouder-Amstel ligt ingeklemd tussen Amstelveen en Amsterdam Zuidoost. Verder grenst de gemeente in het oosten aan Diemen, in het noorden aan Amsterdam (Watergraafsmeer), in het zuidoosten aan Abcoude, en in het zuiden aan Stokkelaarsbrug, Vinkeveen en Waverveen, alle vier behorend tot de gemeente De Ronde Venen. Historisch is Ouder-Amstel het deel van Amstelland aan de rechteroever van de Amstel en Amstelveen aan de linkeroever (Nieuwer-Amstel). Uitzondering was een klein gedeelte van Nieuwer Amstel dat op de rechteroever lag. Tot 1896 behoorde een smalle strook grond ten zuiden van de huidige Amsterdamse Grensstraat en ten noorden van de toenmalige gemeente Watergraafsmeer tot de gemeente Nieuwer Amstel.
Kernen.
Amsterdam-Duivendrecht, Duivendrecht, Ouderkerk aan de Amstel (gemeentehuis) en Waver.
(De linkeroever van de Amstel van Ouderkerk aan de Amstel valt onder de gemeente Amstelveen).
Verkeer en vervoer.
In Ouder-Amstel liggen Station Duivendrecht en de metrostations Overamstel en Van der Madeweg van de Amsterdamse metro.Voorts rijden in Duivendrecht de GVB buslijnen 41 en 355 en in Ouderkerk aan de Amstel de Connexxion buslijnen 146, 171, 300, 356 en N30.
Ook bevindt zich sinds 3 december 2014 op Station Duivendrecht het internationale busstation van Eurolines.
